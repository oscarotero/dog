---
date: '2021-03-23'
id: G0598-120321-0001
page: 16001
number: 55
agency: 'Consellería de Cultura, Educación e Universidade'
section: IV. Oposicións e concursos.
title: >-
  RESOLUCIÓN do 12 de marzo de 2021 pola que se resolve a convocatoria pública
  para a provisión, polo sistema de libre designación, de varios postos de
  traballo vacantes nesta consellería.
range: Resolución
url: >-
  https://www.xunta.gal/dog/Publicados/2021/20210323/AnuncioG0598-120321-0001_gl.html
---
<p>Mediante a Resolución do 15 de xaneiro de 2021, publicada no Diario Oficial de Galicia núm. 17, do 27 de xaneiro, convocouse a provisión, polo sistema de libre designación, de varios postos de traballo vacantes na Consellería de Cultura, Educación e Universidade.</p>
    <p>De conformidade co establecido no artigo 92 da Lei 2/2015, do 29 de abril, do emprego público de Galicia, e no Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e no uso das atribucións conferidas polo artigo 17.2.c) da citada lei e o artigo 17.4 do citado decreto,</p>
    <h2>RESOLVE:</h2>
    <p>Primeiro. Adxudicarlles o destino, nos postos de traballo que se indican, ás persoas funcionarias de carreira que se relacionan no anexo desta resolución.</p>
    <p>Segundo. O cesamento no actual destino efectuarase, segundo o previsto no artigo 14 do Regulamento de provisión de postos de traballo, promoción profesional e promoción interna, no prazo de tres días contados a partir do seguinte ao da publicación desta resolución no Diario Oficial de Galicia.</p>
    <p>O prazo para a toma de posesión da praza adxudicada será de tres días hábiles contados a partir do seguinte ao do cesamento, se non implica cambio de residencia, ou de sete días hábiles se comporta cambio de residencia. No caso de que a persoa adxudicataria obteña coa súa toma de posesión o reingreso ao servizo activo, o prazo será de vinte días hábiles e computarase desde a data da publicación desta resolución no Diario Oficial de Galicia.</p>
    <p>O cómputo dos prazos posesorios iniciarase cando rematen os permisos ou licenzas que, de ser o caso, lles fosen concedidos ás persoas interesadas. Nos supostos de baixa temporal ou transitoria, o cómputo do prazo iniciarase a partir da correspondente alta.</p>
    <p>Terceiro. A xefatura do centro en que cause baixa a persoa funcionaria, así como a daquel no que obteña praza, consignarán no título administrativo, dentro do prazo sinalado no punto anterior, as dilixencias de cesamento e toma de posesión, das cales darán traslado, mediante copia, á Dirección Xeral da Función Pública.</p>
    <p>Contra esta resolución, que esgota a vía administrativa, as persoas interesadas poderán interpoñer recurso potestativo de reposición, perante o conselleiro de Cultura, Educación e Universidade, no prazo dun mes contado a partir do día seguinte ao da súa publicación no Diario Oficial de Galicia, de conformidade co establecido na Lei 39/2015, do 1 de outubro, do procedemento administrativo común das administracións públicas, ou poderán impugnala directamente, perante o xulgado do contencioso-administrativo competente, no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 12 de marzo de 2021</p>
    <footer><p>O conselleiro de Cultura, Educación e Universidade<br>P.D. (Orde do 5.12.2018; DOG núm. 243, do 21 de decembro)<br>Jesús Manuel Álvarez Bértolo<br>Director xeral de Centros e Recursos Humanos</p></footer>
    <h2>ANEXO </h2>
    <p>Apelidos e nome: Pérez Fernández, María Eugenia.</p>
    <p>Nº rexistro persoal: ****855835 A2060.</p>
    <p>Corpo ou escala: superior da Administración xeral da Comunidade Autónoma de Galicia.</p>
    <p>Subgrupo: A1.</p>
    <p>Posto de traballo: subdirector/a xeral de Innovación, Orientación e Formación de Recursos Humanos.</p>
    <p>Código: ED.601.00.001.15770.001.</p>
    <p>Nivel: 30.</p>
    <p>Centro directivo: Secretaría Xeral de Educación e Formación Profesional.</p>
    <p>Localidade: Santiago de Compostela.</p>
    <p>Apelidos e nome: Vázquez Mariño, Carlos.</p>
    <p>Nº rexistro persoal: ****447602 A0590.</p>
    <p>Corpo ou escala: profesores de ensino secundario.</p>
    <p>Subgrupo: A1.</p>
    <p>Posto de traballo: subdirector/a xeral de Formación Profesional.</p>
    <p>Código: ED.601.00.002.15770.001.</p>
    <p>Nivel: 30.</p>
    <p>Centro directivo: Secretaría Xeral de Educación e Formación Profesional.</p>
    <p>Localidade: Santiago de Compostela.</p>
    <p>Apelidos e nome: Mira Fernández, Iván.</p>
    <p>Nº rexistro persoal: ****690624 A0510.</p>
    <p>Corpo ou escala: inspectores de Educación.</p>
    <p>Subgrupo: A1.</p>
    <p>Posto de traballo: subdirector/a xeral de Ordenación, Inspección e Avaliación do Sistema Educativo.</p>
    <p>Código: ED.601.00.005.15770.001.</p>
    <p>Nivel: 30.</p>
    <p>Centro directivo: Secretaría Xeral de Educación e Formación Profesional.</p>
    <p>Localidade: Santiago de Compostela.</p>

