---
date: '2021-05-25'
id: G2158-030521-0003
page: 25929
number: 96
agency: Xulgado de Primeira Instancia número 6 de Ourense
section: V. Administración de xustiza.
title: EDICTO de notificación de sentenza (1074/2020).
range: Edicto
url: >-
  https://www.xunta.gal/dog/Publicados/2021/20210525/AnuncioG2158-030521-0003_gl.html
---
<p>F02 Faml. Guard. Cust. do Ali. Fill. Menor non Matri. no C. 1074/2020</p>
    <p>Procedemento orixe: /</p>
    <p>Sobre: alimentos provisionais</p>
    <p>Demandante: Sonia García Rodríguez</p>
    <p>Procuradora: Lourdes Lorenzo Ribagorda</p>
    <p>Demandado: Regildo de Aguiar Sousa</p>
    <p>No procedemento de referencia foi pronunciada a resolución que ten o teor literal seguinte:</p>
    <p>«Sentenza</p>
    <p>Ourense, 29 de marzo de 2021</p>
    <p>Luís Doval Pérez, maxistrado xuíz de reforzo do Xulgado de Primeira Instancia número 6 de Ourense, viu os presentes autos, sobre garda, custodia e alimentos fillo non matrimonial, promovidos por Sonia García Rodríguez, representada pola procuradora Lourdes Lorenzo Ribagorda, e asistida polo letrado Antonio Pérez Villar; contra Regildo de Aguiar Sousa, en situación de rebeldía procesual; sendo parte o Ministerio Fiscal.</p>
    <p>Seguen antecedentes de feito e fundamentos de dereito.</p>
    <p>Decido:</p>
    <p>Que, estimando en parte a demanda formulada pola procuradora Lourdes Lorenzo Ribagorda, en nome e representación de Sonia García Rodríguez contra Regildo de Aguiar Sousa, acordo as seguintes medidas definitivas relativas á menor Irene García de Aguiar:</p>
    <p>1. Garda e custodia. Atribúese a garda e custodia da filla menor I. G. R., á súa nai Sonia García Rodríguez, á cal se atribúe o exercicio exclusivo da patria potestade, polo que poderá decidir en exclusiva sobre as decisións relativas á escolarización da menor, trámites ou autorizacións administrativas, como autorización para saír ao estranxeiro, obtención ou renovación de pasaporte, etc, sen prexuízo da titularidade conxunta da patria potestade.</p>
    <p>Non se establece réxime de visitas a favor do pai non custodio.</p>
    <p>2. Pensión de alimentos. O pai aboará en concepto de alimentos a favor da filla menor a suma de 100 € mensuais. O referido importe actualizarase anualmente de conformidade co IPC ao termo de cada anualidade e deberá ser ingresado dentro dos cinco primeiros días de cada mes na conta que a nai designe para o efecto.</p>
    <p>Así mesmo, ambos os proxenitores deberán satisfacer o 50 % dos gastos extraordinarios debidamente acreditados.</p>
    <p>Non se efectúa expresa condena en custas.</p>
    <p>Notifíquese ás partes esta sentenza facéndolles saber que non é firme e que contra ela cabe recurso de apelación, que deberán interpoñer ante este xulgado dentro os vinte días seguintes á súa notificación, para a súa resolución pola Audiencia Provincial de Ourense, logo de consignación do depósito previsto en DA 15ª LOPX.</p>
    <p>Así o ordeno, mando e asino».</p>
    <p>E como consecuencia do ignorado paradoiro de Regildo de Aguiar Sousa, expídese este edicto para que sirva de cédula de notificación.</p>
    <p>Ourense, 29 de abril de 2021</p>
    <footer><p>O letrado da Administración de xustiza</p></footer>

