---
date: '2021-05-25'
id: U500-140521-0001
page: 25927
number: 96
agency: Universidade de Vigo
section: IV. Oposicións e concursos.
title: >-
  RESOLUCIÓN do 14 de maio de 2021 pola que se amplía o prazo de resolución de
  diversos procesos selectivos para ingresar como persoal laboral fixo.
range: Resolución
url: >-
  https://www.xunta.gal/dog/Publicados/2021/20210525/AnuncioU500-140521-0001_gl.html
---
<p>Mediante as resolucións do 4 de febreiro de 2020 (DOG núm. 35, do 20 de febreiro), a Universidade de Vigo convocou procesos selectivos para o ingreso nas seguintes categorías de persoal laboral fixo de administración e servizos, encadradas todas elas no grupo I:</p>
    <p>– Técnico/a superior de actividades deportivas.</p>
    <p>– Técnico/a superior de actividades do medio mariño.</p>
    <p>– Técnico/a superior de calidade ambiental e histoloxía.</p>
    <p>A base 6.3 das devanditas convocatorias establece: «A resolución final deste proceso selectivo ditarase antes de que transcorra un ano desde a publicación desta convocatoria no DOG».</p>
    <p>A suspensión dos prazos administrativos como consecuencia da declaración do estado de alarma en marzo de 2020 e a posterior ralentización das actuacións relativas á realización das probas e ás actuacións dos tribunais como consecuencia da progresiva recuperación da actividade administrativa ordinaria fan preciso ampliar o prazo máximo previsto para finalizar estes procesos selectivos, de conformidade co establecido no artigo 32.1 da Lei 39/2015, do 1 de outubro, do procedemento administrativo común das administracións públicas.</p>
    <p>En consecuencia, esta reitoría en uso das atribucións que ten conferidas pola Lei orgánica 6/2001, do 21 de decembro, de universidades, e polos estatutos da Universidade de Vigo, </p>
    <h2>RESOLVE:</h2>
    <p>Primeiro. Ampliar en seis meses o prazo de resolución do procedemento, de acordo co establecido na base 6.3 das resolucións do 4 de febreiro de 2020 polas que se convocaron os procesos selectivos das categorías anteriormente indicadas. </p>
    <p>Segundo. Contra esta resolución non cabe recurso, de conformidade co artigo 32.3 da Lei 39/2015, do 1 de outubro, do procedemento administrativo común das administracións públicas.</p>
    <p>Vigo, 14 de maio de 2021</p>
    <footer><p>Manuel Joaquín Reigosa Roger<br>Reitor da Universidade de Vigo</p></footer>

