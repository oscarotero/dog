---
date: '2021-07-08'
id: G2018-010721-0001
page: 34916
number: 129
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 29 de xuño de 2021 pola que se contrata persoal laboral fixo na
  categoría profesional técnico xestor de tecnoloxías da información e das
  comunicacións, grupo II, en virtude de probas selectivas convocadas pola
  Resolución do 30 de setembro de 2019.
range: Resolución
url: >-
  https://www.xunta.gal/dog/Publicados/2021/20210708/AnuncioG2018-010721-0001_gl.html
---
<p>Por Resolución do 30 de setembro de 2019 convócanse probas selectivas para cubrir unha praza da categoría profesional técnico xestor de sistemas, especialidade programación, pola quenda de promoción interna e pola quenda de acceso libre, vacante no cadro de persoal laboral.</p>
    <p>O carácter transversal das actividades e mais a desaparición dalgunhas tarefas aconsellaron adaptar a estrutura básica do persoal da Area de Tecnoloxías da Información e das Comunicacións (ATIC) a esta realidade. Esta adaptación realizouse a través da modificación da ATIC por acordo do Consello de Goberno do 24 de xullo de 2020 que supuxo, entre outras, a creación da categoría de técnico xestor de tecnoloxías da información e das comunicacións por transformación da anterior de técnico xestor de sistemas, especialidade programación.</p>
    <p>En consecuencia, e de conformidade coa proposta elevada polo tribunal cualificador das probas selectivas convocadas pola Resolución do 30 de setembro de 2019 (<em>Diario Oficial de Galicia</em> do 10 de outubro) para cubrir con persoal laboral fixo unha praza da categoría profesional técnico xestor de tecnoloxías da información e das comunicacións grupo II, unha vez comprobado que a persoa seleccionada reúne os requisitos exixidos na base 2 da convocatoria e de conformidade co disposto no artigo 85.j) dos estatutos da USC,</p>
    <h2> RESOLVO:</h2>
    <p>Primeiro. Aprobar a proposta feita polo tribunal cualificador e contratar como persoal laboral fixo na categoría profesional técnico xestor de tecnoloxías da información e das comunicacións a persoa que superou o proceso selectivo pola quenda de promoción interna e que se relaciona no anexo desta resolución. </p>
    <p>Segundo. As persoas seleccionadas formalizarán o seu contrato no Servizo de Xestión de Persoal, situado na Casa da Balconada (Rúa Nova, número 6, Santiago de Compostela) no prazo dun mes, contado a partir do día seguinte ao da publicación desta resolución no <em>Diario Oficial de Galicia</em>.</p>
    <p>Contra a presente resolución, que esgota a vía administrativa, poderase interpoñer recurso contencioso-administrativo ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán interpoñer recurso potestativo de reposición no prazo dun mes perante o órgano que a ditou. Neste caso non se poderá interpoñer o recurso contencioso-administrativo antedito mentres non se dite resolución expresa ou presunta do recurso administrativo de reposición, ao abeiro dos artigos 123 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 29 de xuño de 2021</p>
    <footer><p>Antonio López Díaz<br>Reitor da Universidade de Santiago de Compostela</p></footer>
    <h2>ANEXO</h2>
    <h2>Categoría laboral: técnico xestor de tecnoloxías da información e das comunicacións</h2>
    <h2>Quenda de promoción interna</h2>
    <table>
     <tbody>
      <tr>
       <td>Número de orde</td>
       <td>DNI</td>
       <td>Apelidos e nome</td>
      </tr>
      <tr>
       <td>1</td>
       <td>***2592**</td>
       <td>Vilariño Fidalgo, Tomás</td>
      </tr>
     </tbody>
    </table>

