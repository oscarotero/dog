---
date: '2021-07-08'
id: L130-170621-0001
page: 34964
number: 129
agency: Concello da Coruña
section: VI. Anuncios. b) Administración local.
title: >-
  ANUNCIO do acordo de suspensión de licenzas de demolición e nova edificación
  no ámbito da rúa Sinagoga, 4 e 4A, na cidade vella da Coruña (631/2021/112).
range: Anuncio
url: >-
  https://www.xunta.gal/dog/Publicados/2021/20210708/AnuncioL130-170621-0001_gl.html
---
<p>A Xunta de Goberno Local, na sesión ordinaria que tivo lugar o 2 de xuño de 2021, adoptou, entre outros, o seguinte acordo:</p>
    <p>«Primeiro. Suspender polo prazo dun ano as licenzas de demolición e nova edificación, definidas nos artigos, 1.4.8, 1.4.9. e 1.4.10. do PXOM/13, no ámbito das parcelas sitas na rúa Sinagoga, números 4 e 4A, (referencias catastrais 9423104NJ4092S e 9423103NJ4092S respectivamente), do Plan especial de protección e reforma interior da cidade vella e a peixaría da Coruña de 2015 (PEPRI/15), identificadas no plano de delimitación e suspensión que acompaña a esta proposta, agás as obras de restauración, conservación e consolidación.</p>
    <p>A suspensión non afectará as actividades sinaladas no artigo 86.3 do Regulamento da Lei do solo, nin as obras de restauración, conservación e consolidación recollidas no artigo 1.4.8 das normas urbanísticas do Plan xeral, nin as definidas nos artigos 56, 57 e 58.1 do PEPRI/15.</p>
    <p>Xúntase ao presente acordo o resumo executivo co contido previsto no artigo 86.4 do Decreto 143/2016, do 22 de setembro, polo que foi aprobado o regulamento da Lei do solo.</p>
    <p>Segundo. Publicar o presente acordo no Diario Oficial de Galicia e nun dos xornais de maior difusión da provincia, así como no taboleiro de anuncios da sede electrónica deste concello.</p>
    <p>Terceiro. Facultar o concelleiro da Área de Urbanismo, Vivenda, Infraestruturas e Mobilidade, co fin de realizar as xestións correspondentes tendentes a adquisición por mutuo acordo dos ditos inmobles, en atención ás peculiaridades da necesidade a satisfacer, da especial idoneidade do ben, do seu valor histórico-patrimonial e á recomendacións realizadas pola Comisión Asesora do PEPRI.</p>
    <p>Cuarto. Notificar o presente acordo á Dirección Xeral de Patrimonio Cultural da Consellería de Cultura da Xunta de Galicia, para os efectos previstos nos artigos 3.2.b) e 49 da Lei 5/2016, do 4 de maio, de patrimonio cultural de Galicia, referido o último deles aos dereitos de tanteo e retracto.</p>
    <p>Quinto. Notificar o presente acordo á Consellería de Medio Ambiente, Territorio e Vivenda, así como ao Instituto Galego da Vivenda e o Solo, para os efectos dos dereitos de tanteo e retracto recollidos no artigo 13.1 da Lei 1/2019, do 22 de abril, de rehabilitación e de rexeneración e renovación urbanas, ao ter delimitado a dita Administración autonómica, unha área Rexurbe en cuxa delimitación se atopan inseridos os ditos inmobles.</p>
    <p>Sexto. Notificar este acordo aos departamentos municipais implicados na execución do planeamento».</p>
    <p>Contra este acordo cabe interpoñer, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, recurso potestativo de reposición ante o órgano que o ditou, no prazo máximo dun mes, ou ben, recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses, que se contarán a partir do día seguinte ao da publicación deste anuncio, de conformidade co artigo 46 da Lei 29/1998, de 13 de xullo, reguladora da xurisdición contencioso-administrativa, sen prexuízo de interpoñer calquera outro recurso que se entenda máis procedente e sexa conforme a dereito.</p>
    <p>O plano e o resumo executivo aos que fai referencia o acordo pódense descargar da páxina web de Urbanismo www.coruna.gal/urbanismo na epígrafe «Exposición Pública».</p>
    <p>O que se publica para xeral coñecemento.</p>
    <p>A Coruña, 14 de xuño de 2021</p>
    <footer><p>A alcaldesa<br>P.D. (Decreto 3847/2019, do 27 de xuño)<br>María Hernández García<br>Directora da Área de Urbanismo</p></footer>

