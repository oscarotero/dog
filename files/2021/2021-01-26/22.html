---
date: '2021-01-26'
id: G2164-040121-0001
page: 4620
number: 16
agency: Xulgado de Primeira Instancia número 5 de Pontevedra
section: V. Administración de xustiza.
title: EDICTO de notificación de sentenza (DCT 703/2018).
range: Edicto
url: >-
  https://www.xunta.gal/dog/Publicados/2021/20210126/AnuncioG2164-040121-0001_gl.html
---
<p>Eu, Gema Antolín Pérez, letrada da Administración de xustiza do Xulgado de Primeira Instancia número 5 de Pontevedra, mediante o presente edicto, anuncio que no presente procedemento seguido por instancia de Rosa María Prado Gómez fronte a Paulo Montero Gondariz ditouse a Sentenza nº 390/2019, do 5 de decembro, cuxo encabezamento e parte dispositiva a seguir se insire:</p>
    <p>«Sentenza:</p>
    <p>Pontevedra, cinco de decembro dous mil dezanove.</p>
    <p>Vistos por min, Mª del Mar Felices Esteban, maxistrada xuíza do Xulgado de Primeira Instancia número 5 de Pontevedra, os precedentes autos de xuízo de divorcio, seguidos ante este xulgado co nº 703/2018, no cal é parte demandante Rosa María Prado Gómez, representada polo procurador Jorge Ignacio Freire Rodríguez e asistida do letrado Adrián Esperón Pequeño, e como parte demandada Paulo Montero Gondariz, declarado en rebeldía procesual.</p>
    <p>Resolvo:</p>
    <p>Admito parcialmente a demanda presentada polo procurador Jorge Ignacio Freire Rodríguez, en nome e representación de Rosa María Prado Gómez contra Paulo Montero Gondariz, en rebeldía procesual, e, en consecuencia, declaro a disolución por divorcio do matrimonio contraído entre os litigantes o 19 de xaneiro de 2018, inscrito no tomo 131, páxina 195 da Sección 2ª do Rexistro Civil de Pontevedra, con todos os efectos legais que a devandita declaración comporta. Enténdense revogados definitivamente os poderes e consentimentos que os cónxuxes se tivesen outorgado. Os cónxuxes poderán vivir separados e cesa a presunción de convivencia conxugal.</p>
    <p>1. As menores Naira e Noa continuarán baixo a garda e custodia da nai, Rosa María Prado Gómez, á cal se lle atribúe o exercicio exclusivo da patria potestade. Manterán a titularidade conxunta ambos os dous proxenitores.</p>
    <p>Esta medida terá unha duración de dous anos, prorrogables de forma automática por dous anos mentres o demandado, Paulo Montero Gondariz, non reclame o contrario.</p>
    <p>2. Non procede fixar visitas a favor do pai sen prexuízo do seu dereito a reclamalas tan axiña como poida cumprilas e sempre que se acredite que son en interese das menores.</p>
    <p>3. Pensión de alimentos. Paulo Montero Gondariz aboará en concepto de pensión de alimentos a cantidade de 350 € mensuais (175 por cada menor). A devandita cantidade incrementarase co IPC anual e ingresarase na conta que designe a nai dentro dos cinco primeiros días de cada mes.</p>
    <p>Os gastos extraordinarios serán satisfeitos por metades, dentro dos cales se inclúen en todo caso gastos médicos e farmacéuticos non cubertos polo sistema público. En relación cos gastos extraordinarios, exixirá que medie logo de consulta do proxenitor custodio ao non custodio sobre conveniencia e/ou necesidade do gasto (salvo supostos excepcionais e urxentes en que iso non sexa posible) e acordo de ambos os dous –de forma expresa antes de facerse o desembolso– ou, na súa falta, autorización xudicial.</p>
    <p>Todo iso sen facer expresa imposición das custas.</p>
    <p>Unha vez firme esta resolución, comuníquese de oficio ao Rexistro Civil de Pontevedra.</p>
    <p>Notifíqueselles esta resolución en forma legal ás partes, ás cales se advirte de que contra ela cabe recurso de apelación ante a Audiencia Provincial de Pontevedra, e que se tramitará polas regras establecidas na Lei de axuizamento civil.</p>
    <p>Así, por esta miña sentenza, definitivamente xulgando en primeira instancia, pronúncioo, mándoo e asínoo».</p>
    <p>E como consecuencia do ignorado paradoiro de Paulo Montero Gondariz, expido o presente edicto para que sirva de notificación en forma a este.</p>
    <p>Pontevedra, 30 de novembro de 2020</p>
    <footer><p>A letrada da Administración de xustiza</p></footer>

