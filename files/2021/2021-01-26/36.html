---
date: '2021-01-26'
id: G0596-050121-0001
page: 4644
number: 16
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 28 de decembro de 2020, da Xefatura Territorial de Pontevedra,
  de autorización administrativa previa, declaración, en concreto, de utilidade
  pública e a necesidade da urxente ocupación que leva implícita e de
  autorización administrativa de construción da instalación eléctrica no
  concello de Pontevedra (expediente IN407A 2019/207-4).
range: Resolución
url: >-
  https://www.xunta.gal/dog/Publicados/2021/20210126/AnuncioG0596-050121-0001_gl.html
---
<p>Feitos:</p>
    <p>Primeiro. O 4 de novembro de 2019, a empresa UFD Distribución Electricidad, S.A. solicitou a autorización administrativa previa, a autorización administrativa de construción e a declaración de utilidade pública da instalación eléctrica denominada reforzo LMTS MUR809 entre a subestación de Mourente e o poste A2GYD9RV//D1.</p>
    <p>Examinado o proxecto de execución, conclúese que a instalación consiste no reforzo do tramo de liña subterránea de medita tensión de MUR809; refacer o paso aéreo subterráneo de MUR809; substitución do cable subterráneo existente de MUR809 por cable RHZ1(S)-240 no interior do recinto da subestación de Mourente (221 metros) e por cable RHZ1(S)-240 na lonxitude restante (2.708 metros). As obras realízanse no casco urbano do concello de Pontevedra, con inicio na subestación de Mourente e final no poste existente A2GYD9RV//D1.</p>
    <p>Segundo. O proxecto someteuse ao trámite de información pública mediante a Resolución do 24 de novembro de 2019 publicada nos seguintes medios:</p>
    <p>DOG: 16 de decembro de 2019.</p>
    <p>BOPPO: 8 de xaneiro de 2020.</p>
    <p>Xornal <em>Faro de Vigo</em>: 27 de decembro de 2019.</p>
    <p>Taboleiro de anuncios do Concello de Pontevedra desde o 28 de novembro de 2019 ao 15 de xaneiro de 2020 conforme o certificado expedido polo propio concello.</p>
    <p>Terceiro. Mediante escrito do 24 de novembro de 2019, esta xefatura territorial notificou a solicitude da autorización administrativa previa, a autorización administrativa de construción e a declaración de utilidade pública da instalación eléctrica referida á Deputación Provincial de Pontevedra, afectada pola declaración de utilidade pública conforme a relación de bens e dereitos achegada pola empresa promotora. </p>
    <p>Cuarto. Ademais, esta xefatura territorial solicitou o preceptivo informe ás distintas administracións, organismos ou, de ser o caso, empresas de servizos de interese xeral afectadas polas obras. A empresa promotora manifestou á súa conformidade cos condicionados establecidos.</p>
    <p>Quinto. O 3 de xaneiro de 2020, Antonio Torrón Casal, en representación da Deputación Provincial de Pontevedra, presentou un escrito de alegacións onde aclara que a parcela afecta foi cedida en uso á Deputación Provincial de Pontevedra pola Orde ministerial do 17 de maio de 1988 da Dirección Xeral de Portos e Costas do Estado (Ministerio de Obras Públicas e Urbanismo). </p>
    <p>Sexto. O 15 de xaneiro de 2020, trasladouse as alegacións presentadas pola Deputación Provincial de Pontevedra á UFD Distribución Electricidad, S.A. que achegou unha modificación na relación de bens e dereitos afectados, pasando a figurar como titular da parcela afectada o Ministerio para a Transición Ecolóxica e o Reto Demográfico, Dirección Xeral de Sustentabilidade da Costa e o Mar (rúa San José, 6, 36071 Pontevedra).</p>
    <p>Sétimo. O 7 de febreiro de 2020, o Servizo Provincial de Costas en Pontevedra recibiu o escrito no que se informa da afectación da parcela pola solicitude de autorización administrativa previa, a autorización administrativa de construción e a declaración de utilidade pública realizada por UFD Distribución Electricidad, S.A. Cabe indicar que ata esta data non consta ningunha contestación.</p>
    <p>Oitavo. Durante o trámite de información pública non se recibiron máis alegacións.</p>
    <p>Noveno. Os servizos técnicos da xefatura territorial á vista da documentación contida no expediente emitiron informe favorable sobre a solicitude de autorización.</p>
    <p>Consideracións legais e técnicas:</p>
    <p>Primeiro. A Xefatura Territorial de Pontevedra é competente para resolver este expediente con fundamento no Decreto 135/2017, do 28 de decembro, da Consellería de Economía, Emprego e Industria, polo que se establece a estrutura orgánica da Consellería de Economía, Emprego e Industria (DOG nº 18, do 25 de xaneiro de 2018), e no Decreto 9/2017, do 12 de xaneiro, da Consellería de Economía, Emprego e Industria, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG nº 22, do 1 de febreiro).</p>
    <p>Segundo. A lexislación de aplicación ao presente expediente é:</p>
    <p>Lei 24/2013, do 26 de decembro, do sector eléctrico.</p>
    <p>Lei 39/2015, do 1 de outubro, do procedemento administrativo común das administracións públicas.</p>
    <p>Lei 40/2015, do 1 de outubro, de réxime xurídico do sector público.</p>
    <p>Lei 3/2007, do 9 de abril, de prevención e defensa contra os incendios forestais de Galicia.</p>
    <p>Lei do 16 de decembro de 1954, sobre expropiación forzosa.</p>
    <p>Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>Real decreto lei 23/2020, do 23 de xuño, polo que se aproban medidas en materia de enerxía e noutros ámbitos para a reactivación económica.</p>
    <p>Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>Decreto do 26 de abril de 1957 polo que se aproba o Regulamento da Lei de expropiación forzosa.</p>
    <p>Terceiro. As características técnicas máis salientables do proxecto reforzo LMTA MUR809 entre a subestación de Mourente e o poste A2GYD9RV//D1, para o cal UFD Distribución Electricidad, S.A. solicita a autorización administrativa previa, autorización administrativa de construción e declaración de utilidade pública, son:</p>
    <p>LMT subterránea (actuación 1) a 20 kV con condutor tipo RHZ, de 221 metros de lonxitude, con orixe na cela de liña de media tensión da saída da subestación de Mourente correspondente a MUR809 e final no empalme que se vai realizar na arqueta situada no exterior do recinto da subestación. LMT subterránea (actuación 2) a 20 kV con condutor tipo RHZ, de 2.708 metros de lonxitude, con orixe no empalme que se vai realizar na arqueta situada no exterior do recinto da subestación de Mourente e final no paso aéreo subterráneo no poste A2GYD9RV//D1. </p>
    <p>As instalacións están situadas no lugar de Mourente, no concello de Pontevedra.</p>
    <p>Conforme con todo o indicado,</p>
    <h2>RESOLVO:</h2>
    <p>Primeiro. Outorgar á empresa UFD Distribución Electricidad, S.A. as autorizacións administrativas previa e de construción da instalación de distribución de enerxía eléctrica denominada reforzo LMTA MUR809 entre a subestación de Mourente e o poste A2GYD9RV//D1, cuxas características se axustarán en todas as súas partes ás que figuran no proxecto de execución, ás condicións técnicas e de seguridade establecidas nos regulamentos de aplicación e ás condicións establecidas nos condicionados dos organismos que constan no expediente.</p>
    <p>Segundo. Declarar a utilidade pública, en concreto, da citada instalación eléctrica, o que leva implícito a necesidade de ocupación dos bens ou de adquisición dos dereitos afectados e implica a urxente ocupación para os efectos do artigo 52 da Lei de expropiación forzosa.</p>
    <p>A empresa UFD Distribución Electricidad, S.A. asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade. En todo momento deberanse cumprir as normas e directrices vixentes que resulten de aplicación, en particular, canto establece o Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución, que non é definitiva en vía administrativa, poderase interpoñer recurso de alzada ante o vicepresidente segundo e conselleiro de Economía, Empresa e Innovación da Xunta de Galicia, no prazo dun mes contado a partir do día seguinte ao da súa notificación ou publicación, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Pontevedra, 28 de decembro de 2020</p>
    <footer><p>Tomás Nogueiras Nieto<br>Xefe territorial de Pontevedra</p></footer>

