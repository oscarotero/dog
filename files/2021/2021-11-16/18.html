---
date: '2021-11-16'
id: G0595-031121-0001
page: 56398
number: 220
agency: 'Vicepresidencia primeira e Consellería de Presidencia, Xustiza e Turismo'
section: VI. Anuncios. a) Administración autonómica.
title: >-
  RESOLUCIÓN do 2 de novembro de 2021, da Secretaría Xeral Técnica da
  Consellería de Presidencia, Xustiza e Turismo, pola que se emprazan os
  interesados no recurso contencioso-administrativo 409/2021, interposto contra
  a Resolución do 24 de maio de 2021 pola que se convocan as probas de aptitude
  para a obtención do título de xestor administrativo.
range: Resolución
url: >-
  https://www.xunta.gal/dog/Publicados/2021/20211116/AnuncioG0595-031121-0001_gl.html
---
<p>A Secretaría Xeral Técnica da Consellería de Presidencia, Xustiza e Turismo recibiu un oficio da Sala do Contencioso-Administrativo do Tribunal Superior de Xustiza de Galicia (Sección Primeira) polo que solicita o expediente administrativo relativo ao recurso contencioso-administrativo 409/2021, interposto pola Asociación Hablamos Español contra a Resolución do 24 de maio de 2021, da Secretaría Xeral Técnica da Consellería de Presidencia, Xustiza e Turismo da Xunta de Galicia, pola que se convocan as probas de aptitude para a obtención do título de xestor administrativo (DOG núm. 101, do 1 de xuño).</p>
    <p>En consecuencia, de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, esta secretaría xeral técnica remitiu o correspondente expediente administrativo ao referido tribunal, o que se notifica para xeral coñecemento de todas as persoas interesadas, para que poidan comparecer como parte nos autos ante a referida sala no prazo de nove días, contados desde o seguinte ao da publicación desta resolución no <em>Diario Oficial de Galicia</em>.</p>
    <p>Santiago de Compostela, 2 de novembro de 2021</p>
    <footer><p>Beatriz Cuiña Barja<br>Secretaria xeral técnica da Consellería de Presidencia,<br>Xustiza e Turismo</p></footer>

