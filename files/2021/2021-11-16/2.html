---
date: '2021-11-16'
id: G0595-091121-0001
page: 56286
number: 220
agency: 'Vicepresidencia primeira e Consellería de Presidencia, Xustiza e Turismo'
section: III. Outras disposicións.
title: "RESOLUCIÓN do 9 de novembro de 2021, da Subdirección Xeral de Plans e Programas da Secretaría Xeral para o Deporte, pola que se fan públicas as listaxes de solicitudes suxeitas a emenda, as solicitudes inadmitidas e as solicitudes admitidas, presentadas ao abeiro da Resolución do 14 \_de setembro de 2021, da Secretaría Xeral para o Deporte, pola que se establecen as bases reguladoras para a concesión de axudas directas a federacións deportivas, clubs deportivos, sociedades anónimas deportivas e seccións deportivas de Galicia para a reactivación da actividade deportiva competitiva no contexto da COVID-19, e se procede á súa convocatoria para o ano 2021 (código de procedemento DE402A)."
range: Resolución
url: >-
  https://www.xunta.gal/dog/Publicados/2021/20211116/AnuncioG0595-091121-0001_gl.html
---
<p>De conformidade co disposto no artigo 4 das bases recollidas na Resolución do 14 de setembro de 2021, da Secretaría Xeral para o Deporte, pola que se establecen as bases reguladoras para a concesión de axudas directas a federacións deportivas, clubs deportivos, sociedades anónimas deportivas e seccións deportivas de Galicia para a reactivación da actividade deportiva competitiva no contexto da COVID-19, e se convocan para o ano 2021 (DOG núm. 184, do 23 de setembro de 2021), tras seren recibidas as solicitudes nos correspondentes servizos provinciais de deportes e rematar a fase de revisión da documentación achegada e de comprobación do grao de cumprimento dos requisitos establecidos na dita resolución, esta Subdirección Xeral de Plans e Programas</p>
    <h2>RESOLVE: </h2>
    <p>Primeiro. Publicar a listaxe total de solicitudes presentadas, con indicación daquelas que se deberán emendar por presentar a documentación incompleta ou con erros, así como aquelas provisionalmente inadmitidas, total ou parcialmente, polos motivos indicados. Entenderanse como admitidas aquelas solicitudes que non teñen ningún tipo de observación. </p>
    <p>Tal relación recóllese no anexo I desta resolución, ordenada alfabeticamente.</p>
    <p>Segundo. Estas listaxes exporanse tamén nos taboleiros de anuncios dos servizos provinciais e da Secretaría Xeral para o Deporte, así como na páxina web http: //deporte.xunta.gal/</p>
    <p>Terceiro. Segundo o disposto no artigo 5 das bases da convocatoria, así como no artigo 33 da Lei 39/2015, do 1 de outubro, do procedemento administrativo común das administracións públicas, acórdase a tramitación de urxencia na instrución do procedemento, tendo en conta as razóns de interese público motivadas na necesidade de facer efectivas a tramitación, a resolución e o pagamento da convocatoria e posibilitar a transferencia de fondos ás entidades beneficiarias co obxectivo de reactivar a actividade competitiva oficial no presente exercicio.</p>
    <p>Cuarto. Os interesados poderán formular reclamacións, emendar erros e falta de documentación nun prazo de cinco (5) días hábiles, contados desde o día seguinte ao da publicación desta resolución no <em>Diario Oficial de Galicia.</em> Transcorrido este prazo sen que se emenden as deficiencias, considerarase que o interesado desiste da súa petición, de conformidade co establecido no artigo 68 da Lei 39/2015, do 1 de outubro, do procedemento administrativo común das administracións públicas, e logo da correspondente resolución, nos termos previstos no artigo 21 da dita lei.</p>
    <p>Santiago de Compostela, 9 de novembro de 2021</p>
    <footer><p>Jorge Rubén Sampedro Grande<br>Subdirector xeral de Plans e Programas</p></footer>

