---
date: '2021-07-07'
id: G0447-010721-0001
page: 34759
number: 128
agency: 'Axencia Galega de Sangue, Órganos e Tecidos'
section: IV. Oposicións e concursos.
title: >-
  RESOLUCIÓN do 1 de xullo de 2021 pola que se resolve a convocatoria pública
  para a provisión do posto de coordinador/a de técnicos/as de laboratorio,
  convocada por Resolución de 13 de xaneiro de 2021 (Diario Oficial de Galicia
  número 10, do 18 de xaneiro).
range: Resolución
url: >-
  https://www.xunta.gal/dog/Publicados/2021/20210707/AnuncioG0447-010721-0001_gl.html
---
<p>Convocada por Resolución do 13 de xaneiro de 2021 (DOG nº 10, do 18 de xaneiro) a provisión do posto de coordinador/a de técnicos/as de laboratorio, esta dirección, en virtude das competencias atribuídas polo Decreto 137/2019, do 10 de outubro (DOG nº 208, do 31 de outubro), polo que se establece a estrutura orgánica do Servizo Galego de Saúde, a Orde do 22 de abril de 2020 (DOG nº 82, do 29 de abril) sobre delegación de competencias en órganos centrais e periféricos do Servicio Galego de Saúde, e o Decreto 142/2015, do 17 de setembro, polo que se crea a Axencia Galega de Sangue, Órganos e Tecidos e se aproban os seus estatutos (DOG nº 197, do 15 de outubro)</p>
    <h2>RESOLVE:</h2>
    <p>Primeiro. Resolver a convocatoria pública para a provisión do posto de coordinador/a de técnicos/as de laboratorio, convocado por Resolución do 13 de xaneiro de 2021 (DOG nº 10, do 18 de xaneiro).</p>
    <p>Segundo. Nomear, para o posto que se indica, a persoa citada no anexo desta resolución.</p>
    <p>Terceiro. De conformidade coa base sexta da convocatoria, o/a candidato/a nomeado/a será avaliado/a antes de que transcorran catro anos desde o seu nomeamento, para os efectos de prorrogar o desempeño da coordinación por idéntico período de tempo ou proceder á súa remoción.</p>
    <p>Cuarto. O/a aspirante nomeado/a deberá cesar na praza que desempeñe dentro dos tres días hábiles seguintes a aquel en que se publique a presente resolución no <em>Diario Oficial de Galicia</em>.</p>
    <p>A toma de posesión do posto de traballo adxudicado deberase efectuar dentro dos tres días hábiles seguintes ao do cesamento, se a praza desempeñada e o posto adxudicado son da mesma área de saúde, ou no prazo de quince días hábiles, se son de distinta área de saúde. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional, ou comisión de servizos.</p>
    <p>Se así o permiten as necesidades do servizo, e por petición motivada do/da interesado/a, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a consideración de servizo activo e os correspondentes haberes percibiranse de conformidade co que estableza a orde sobre a confección de nóminas do persoal ao servizo da Administración autonómica.</p>
    <p>Entenderase que solicita a excedencia voluntaria por interese particular, e será declarado/a nesa situación polo órgano competente, quen non se incorpore ao posto adxudicado no prazo establecido.</p>
    <p>Quinto. Contra a presente resolución poderá interpoñerse recurso de alzada perante a Dirección Xeral de Recursos Humanos do Servizo Galego de Saúde, nun prazo dun (1) mes, contado a partir do día seguinte ao da súa publicación nos termos dos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 1 de xullo de 2021</p>
    <footer><p>María Luisa López García<br>Directora da Axencia Galega de Sangue, Órganos e Tecidos</p></footer>
    <h2>ANEXO</h2>
    <p>Denominación do posto: coordinador/a de técnicos/as de laboratorio.</p>
    <p>Nome e apelidos: Javier Fernández Aneiros.</p>
    <p>DNI: ***1099** (*).</p>
    <p>(*) Ocúltase parcialmente o número do documento nacional de identidade para preservar os datos de carácter persoal, de acordo coa Lei orgánica 3/2018, do 5 de decembro.</p>

