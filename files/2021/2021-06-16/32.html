---
date: '2021-06-16'
id: G0596-260521-0002
page: 30071
number: 113
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  ACORDO do 24 de maio de 2021, da Xefatura Territorial de Lugo, polo que se
  somete a información pública a solicitude de autorización administrativa
  previa, a declaración de utilidade pública, en concreto, a necesidade de
  urxente ocupación que iso implica, a autorización administrativa de
  construción, o estudo de impacto ambiental e o proxecto sectorial de
  incidencia supramunicipal (proxecto de interese autonómico) do proxecto
  modificado da liña de evacuación eléctrica do parque eólico Picato LAT 132 kV
  SET PE  Picato-SE Eirexe (expediente IN407A 2018/2-0).
range: Acordo
url: >-
  https://www.xunta.gal/dog/Publicados/2021/20210616/AnuncioG0596-260521-0002_gl.html
---
<p>En cumprimento do disposto na Lei 24/2013, do 26 de decembro, do sector eléctrico; na Lei 8/2009, do 22 de decembro, pola que se regula o aproveitamento eólico en Galicia e se crea o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia e pola Lei 9/2021, do 25 de febreiro, de simplificación administrativa e de apoio á reactivación económica de Galicia; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; na Lei 21/2013, de 9 de decembro, de avaliación ambiental; na Lei 1/2021, do 8 de xaneiro, de ordenación do territorio de Galicia e demais normas vixentes de aplicacións, sométese a información pública a solicitude relacionada coa instalación que se describe a continuación:</p>
    <p>Trátase dun modificado sobre proxecto denominado “LAT 220 kV SET PE Picato-SE Penachas-SE Chantada e SE Colector Penachas 220 kV“ con número de expediente IN407A 2018/2-0, para optimizar de forma relevante a evacuación do PE Picato acurtando substancialmente a liña de evacuación.</p>
    <p>Solicitante/promotor: Comunidad de Bienes Eirexe NIF E42868687.</p>
    <p>Denominación do proxecto: modificado de liña de evacuación eléctrica do parque eólico Picato LAT 132 kV SET PE Picato-SE Eirexe.</p>
    <p>Municipios afectados: concellos de Guntín, Monterroso e Portomarín (Lugo).</p>
    <p>Potencia a evacuar: 46,2 MW.</p>
    <p>Prazo de execución: 7 meses.</p>
    <p>Orzamento total (execución material): 4.326.874,93 €.</p>
    <p>Características técnicas das instalacións:</p>
    <p>– LAT a 132 kV de 13.999,00 metros con orixe no PE Picato e final na subestación SE Eirexe (condutor tipo 94-AL1/22-ST1A (LA-110) e cable de garda OPGW 92-AL3/28-A20SA/ST-48 fo).</p>
    <p>Esta liña ten unha afección directa de 11.334,89 metros no concello de Guntin, 1.584,09 metros en Monterroso e 1.070,01 metros en Portomarín. Divídese en dous tramos:</p>
    <p>1. Tramo aéreo I: LAT 132 kV aérea simple circuíto con orixe no pórtico da subestación SET Picato e finaliza no apoio 40.</p>
    <p>2. Tramo aéreo II: LAT 132 kV aérea simple circuíto, pero dimensionada para unha futura ampliación a dobre circuíto, con orixe no apoio 40 e finaliza no pórtico de chegada de linea da subestación SE Eirexe.</p>
    <p>– LAT 132 kV SE Eirexe-LAT Lugo-Chantada, para a interconexión da Subestación Eirexe coa liña de alta tensión existente propiedade de UFD, cunha lonxitude de 158,78 metros que ten unha afección directa sobre o Concello de Portomarín. Condutor tipo 119-AL1/28-ST1A (LA-145) e cable de garda OPGW 92-AL3/28-A20SA/ST-48.</p>
    <p>– Subestación transformadora Eirexe 132/30 kV, con edificio de control, transformador de potencia 132 kV 8 MVAs, transformadores de servizos auxiliares e cos correspondentes equipamentos de seccionamiento, manobra, medida e protección. Situarase no termo municipal de Portomarín (Lugo).cunha superficie de ocupación aproximada de 4.500 m².</p>
    <p>Obxecto da información pública:</p>
    <p>A solicitude de autorización administrativa previa, a declaración de utilidade pública, en concreto, a autorización administrativa de construción, o estudo de impacto ambiental e o proxecto sectorial de incidencia supramunicipal (proxecto de interese autonómico) das instalacións. A declaración de utilidade pública, de acordo co artigo 56.1 da Lei 24/2013, do 26 de decembro, do sector eléctrico, levará implícita en todo caso a necesidade de ocupación dos bens ou de adquisición dos dereitos afectados e implicará a urxente ocupación para os efectos do artigo 52 da Lei do 16 de decembro de 1954, de expropiación forzosa.</p>
    <p>Documentación que se expón:</p>
    <p>• O proxecto de execución (xaneiro 21-visado o 21.1.2021).</p>
    <p>• A relación concreta e individualizada dos propietarios de bens e dereitos afectados (RBDA-xaneiro 21-asinada o 18.1.2020), que figura no anexo a este acordo. Planos individuais dos predios afectados (novembro 2020).</p>
    <p>• O estudo de impacto ambiental ( EIA) (novembro 20-asinado o 19.1.2021).</p>
    <p>• O proxecto sectorial de incidencia supra municipal (proxecto de interese autonómico) (xaneiro 21-visado o 21.1.2021).</p>
    <p>O que se fai público, de conformidade co artigo 33 da Lei 8/2009, do 22 de decembro, pola que se regula o aproveitamento eólico en Galicia e se crea o canon eólico e o Fondo de Compensación Ambiental (modificada pola Lei 5/2017, do 19 de outubro, de fomento da implantación de iniciativas empresariais en Galicia e pola Lei 9/2021, do 25 de febreiro, de simplificación administrativa e de apoio á reactivación económica de Galicia), para o coñecemento xeral, así como en particular, dos propietarios dos predios que figuran nas relacións anexas a este acordo, e das persoas que sendo titulares de dereitos reais ou intereses económicos sobre os bens afectados que fosen omitidas, para que poidan examinar a documentación técnica anteriormente relacionada, e no seu caso, presentar as alegacións ou observacións que xulguen oportunas dentro do prazo de trinta (30) días, que se contarán a partir do día seguinte ao da última publicación deste acordo.</p>
    <p>A documentación estará a disposición dos interesados nas dependencias da sección de Enerxía desta Xefatura Territorial da Lugo da Vicepresidencia Segunda e Consellería de Economía, Empresa e Innovación (rolda da Muralla, núm. 70, baixo 2º, 27071 Lugo, das 9.00 ás 14.00 horas, de luns a venres, con cita previa no correo electrónico enerxia.lugo@xunta.gal ou nos teléfonos 982 29 46 51 e 982 29 48 04), así como nos concellos de Guntín, Monterroso e Portomarín (Lugo). Ademais, tamén se poderá consultar no portal web da Vicepresidencia Segunda e Consellería de Economía, Empresa e Innovación a través do seguinte enlace:</p>
    <p>https://ceei.xunta.gal/transparencia/parque-eolico/picato</p>
    <p>O estudo de impacto ambiental estará tamén dispoñible, durante o mesmo prazo, nas dependencias da Xefatura Territorial de Lugo da Consellería de Medio Ambiente, Territorio e Vivenda.</p>
    <p>Lugo, 24 de maio de 2021</p>
    <footer><p>Gustavo J. Casasola de Cabo<br>Xefe territorial de Lugo</p></footer>

