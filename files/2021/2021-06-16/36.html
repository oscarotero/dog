---
date: '2021-06-16'
id: G0596-260521-0003
page: 30098
number: 113
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 26 de maio de 2021, da Xefatura Territorial de Pontevedra, pola
  que se anuncia o levantamento das actas previas á ocupación dos bens e
  dereitos afectados pola instalación eléctrica denominada Substitución apoio na
  LMT GON806 en Radio Faro, no concello de Vigo, do cal resulta  beneficiaria a
  empresa UFD Distribución Electricidad, S.A. (expediente IN407A 2020/189-4).
range: Resolución
url: >-
  https://www.xunta.gal/dog/Publicados/2021/20210616/AnuncioG0596-260521-0003_gl.html
---
<p>A instalación denominada Substitución apoio na LMTGON806 en Radio Faro, no concello de Vigo, foi declarada de utilidade pública mediante a Resolución do 26 de xaneiro de 2021, da Xefatura Territorial de Pontevedra, o que leva implícita a urxente ocupación dos bens e dereitos afectados, tendo a condición de beneficiaria a empresa UFD Distribución Electricidad, S.A.</p>
    <p>Mediante a Resolución desta xefatura territorial, do 15 de abril de 2021, convocouse o levantamento das actas previas á ocupación para o día 25 de maio de 2021. O acto non tivo lugar por non comparecer o alcalde. Segundo o disposto no artigo 52 da Lei de expropiación forzosa e no artigo 56.1 da Lei 24/2013, do 26 de decembro, do sector eléctrico, e de acordo co artigo 57.1 do Decreto do 26 de abril de 1957, que aproba o Regulamento da Lei de expropiación forzosa, comunícase que o día 17 de xuño de 2021, a partir das 12.00 horas, terá lugar sobre o terreo o levantamento das actas previas á ocupación dos bens e dereitos contidos na relación de predios que se expón xunto con esta resolución e no taboleiro de edictos do Concello de Vigo.</p>
    <p>Os interesados recibirán unha notificación individual coa debida antelación legal, na cal se lles comunicarán a data e a hora en que deberán presentarse nos seus predios e serán informados de que poderán ir acompañados por un perito ou un notario, pola súa conta, se así o consideran conveniente.</p>
    <p>Cando as persoas propietarias ou titulares de dereitos sobre os predios afectados sexan descoñecidas ou se ignore o lugar de notificación, dirixiranse ao Ministerio Fiscal as dilixencias que se produzan destas, de conformidade co artigo 5 da Lei de expropiación forzosa. Neste caso, igualmente, de acordo co artigo 44 da Lei 39/2015, do 1 de outubro, do procedemento administrativo común das administracións públicas, publicarase un anuncio no taboleiro de edictos único (TEU) do <em>Boletín Oficial del Estado</em> (BOE).</p>
    <p>Vigo, 26 de maio de 2021</p>
    <footer><p>O xefe territorial de Pontevedra<br>P.A. (Artigo 36.3 en relación co artigo 37.1<br>do Decreto 230/2020, do 23 de decembro)<br>Eugenio Fernández Piñeiro<br>Xefe do Servizo de Administración Industrial</p></footer>
    <h2>ANEXO</h2>
    <table>
     <thead>
      <tr>
       <td colspan="8">Substitución apoio LMT GON806 en Radio Faro</td>
      </tr>
      <tr>
       <td>Nº</td>
       <td>Referencia catastral</td>
       <td>Paraxe</td>
       <td>Cultivo</td>
       <td>Nome e apelidos</td>
       <td>Nº apoio</td>
       <td>m2 solo</td>
       <td>Concello</td>
      </tr>
     </thead>
     <tbody>
      <tr>
       <td>1</td>
       <td>54057A154000250000BB</td>
       <td>Treitas prado</td>
       <td>Agrario</td>
       <td>Descoñecido</td>
       <td>1</td>
       <td>1,69</td>
       <td>Vigo</td>
      </tr>
     </tbody>
    </table>

