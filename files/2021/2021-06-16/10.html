---
date: '2021-06-16'
id: U500-080621-0001
page: 30024
number: 113
agency: Universidade de Vigo
section: III. Outras disposicións.
title: >-
  RESOLUCIÓN do 8 de xuño de 2021 pola que se ordena a publicación da relación
  de postos de traballo do persoal laboral de administración e servizos.
range: Resolución
url: >-
  https://www.xunta.gal/dog/Publicados/2021/20210616/AnuncioU500-080621-0001_gl.html
---
<p>Unha vez aprobada polo Consello de Goberno a modificación da relación de postos de traballo do persoal laboral de administración e servizos, nos termos sinalados no anexo, e emitido informe favorable polo pleno do Consello Social da Universidade de Vigo na sesión do 3 de xuño de 2021.</p>
    <p>Consonte o establecido no artigo 91.2 dos estatutos da Universidade de Vigo, aprobados polo Decreto 13/2019, do 24 de xaneiro (DOG do 22 de febreiro), e no artigo 38 da Lei 2/2015, do 29 de abril, do emprego público de Galicia, e en exercicio das competencias que lle confire a normativa vixente, esta reitoría </p>
    <h2>RESOLVE:</h2>
    <p>Primeiro. Ordenar a publicación no Diario Oficial de Galicia da relación de postos de traballo do persoal laboral de administración e servizos da Universidade de Vigo, que figura no anexo.</p>
    <p>Segundo. Corresponderá á Xerencia ditar as instrucións e realizar os trámites necesarios para dar efectos e executar esta relación de postos de traballo.</p>
    <p>Terceiro. Contra esta resolución, que esgota a vía administrativa, poderase interpoñer recurso perante a xurisdición contencioso-administrativa, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán optar por interpoñer contra esta resolución recurso de reposición, no prazo dun mes contado a partir do día seguinte ao da súa publicación, perante o mesmo órgano que a ditou. Neste caso non se poderá interpoñer recurso contencioso-administrativo ata que sexa resolto expresamente ou se producise a desestimación presunta do recurso de reposición interposto, segundo o previsto no artigo 123.2 da Lei 39/2015, do 1 de outubro, do procedemento administrativo común das administracións públicas.</p>
    <p>Vigo, 8 de xuño de 2021</p>
    <footer><p>Manuel Joaquín Reigosa Roger<br>Reitor da Universidade de Vigo</p></footer>

