---
date: '2021-06-16'
id: G0599-070621-0001
page: 29964
number: 113
agency: Consellería de Emprego e Igualdade
section: III. Outras disposicións.
title: >-
  RESOLUCIÓN do 1 de xuño de 2021, da Dirección Xeral de Emprego, Traballo
  Autónomo e Economía Social, pola que se fai pública a concesión dos premios do
  certame Cooperativismo no ensino 2021, dirixido ao alumnado dos centros
  educativos de Galicia.
range: Resolución
url: >-
  https://www.xunta.gal/dog/Publicados/2021/20210616/AnuncioG0599-070621-0001_gl.html
---
<p>Mediante a Orde do 30 de decembro de 2020, da Consellería de Emprego e Igualdade (DOG núm. 20, do 1 de febreiro de 2021), establecéronse as bases reguladoras do certame Cooperativismo no ensino, dirixido ao alumnado dos centros educativos de Galicia, e procedeuse á súa convocatoria para o ano 2021.</p>
    <p>Nas bases reguladoras establécese que os traballos participantes neste concurso serán avaliados por un tribunal e que a persoa titular da Dirección Xeral de Emprego, Traballo Autónomo e Economía Social resolverá a concesión dos premios, que serán obxecto de publicación no <em>Diario Oficial de Galicia</em>.</p>
    <p>Unha vez emitidas as propostas de concesión dos premios polos tribunais encargados de avaliar os traballos presentados, nas súas reunións do 24 de maio de 2021, mediante a Resolución da Dirección Xeral de Emprego, Traballo Autónomo e Economía Social, do 26 de maio de 2021, aprobouse a concesión dos premios.</p>
    <p>Por todo o anterior,</p>
    <h2>DISPOÑO:</h2>
    <p>Facer pública a concesión dos premios do certame Cooperativismo no ensino 2021, dirixido ao alumnado dos centros educativos de Galicia que se relacionan no anexo que se xunta a esta resolución.</p>
    <p>Santiago de Compostela, 1 de xuño de 2021</p>
    <footer><p>Covadonga Toca Carús<br>Directora xeral de Emprego, Traballo Autónomo e Economía Social</p></footer>
    <h2>ANEXO</h2>
    <h2>Certame Cooperativismo no ensino 2021</h2>
    <p>• Modalidade de actividades artísticas, dirixida ao alumnado dos centros de educación infantil, primaria e educación especial por categorías:</p>
    <p>– Categoría A: alumnado de 2º ciclo de educación infantil.</p>
    <p>Premio ao mellor traballo: <em>A que sabe o cooperativismo?</em>, do CEIP San Miguel de Reinante-Barreiros.</p>
    <p>Accésit: <em>Máis ca un abecedario</em>, do CEIP Plurilingüe Pedro Caselles Rollán.</p>
    <p>– Categoría B: alumnado de 1º e 2º de educación primaria.</p>
    <p>Premio ao mellor traballo: <em>Laredópolis: A cidade dos nosos soños</em>, do CEIP de Laredo.</p>
    <p>Accésit: <em>Cooperamos porque cada gota importa. A auga en Domaio é cousa de todo@s</em>, do CEIP Plurilingüe Domaio.</p>
    <p>– Categoría C: alumnado de 3º e 4º de educación primaria.</p>
    <p>Premio ao mellor traballo: <em>Historia para con-vivir e cooperar</em>, do CEIP Plurilingüe Domaio.</p>
    <p>Accésit: <em>Fin cooperativo ata...a FIN</em>, do CEIP San Miguel de Reinante-Barreiros.</p>
    <p>– Categoría D: alumnado de 5º e 6º de educación primaria.</p>
    <p>Premio ao mellor traballo: <em>Os Limpacovids</em>, do CEIP Plurilingüe Isidro Parga Pondal.</p>
    <p>Accésit: <em>Voo cooperativo</em>, do CEIP San Miguel de Reinante-Barreiros.</p>
    <p>• Modalidade de actividades cooperativizadas, dirixida ao alumnado dos centros de educación secundaria obrigatoria e educación especial:</p>
    <p>Premio ao mellor traballo: <em>Co2perativa: Sociedade Cooperativa Galega Xuvenil do Sobreiral de Valadares</em>, do IES Valadares. </p>
    <p>Accésit: <em>O Banco do Tempo</em>, do IES A Pobra do Caramiñal. </p>
    <p>• Modalidade de proxectos empresariais cooperativos, dirixida ao alumnado dos centros de formación profesional e de ensinanzas de réxime especial.</p>
    <p>Premio ao mellor proxecto empresarial cooperativo: <em>Capptus Apps Turísticas</em>, presentado polo alumnado do Instituto de Educación Secundaria e Profesional Manuel Antonio de Vigo.</p>
    <p>Accésit ao proxecto empresarial finalista: <em>Mareando</em>, presentado polo alumnado do CPR Colexio Mendiño.</p>

