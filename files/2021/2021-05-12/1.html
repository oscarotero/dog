---
date: '2021-05-12'
id: G0596-070521-0001
page: 23721
number: 89
agency: 'Vicepresidencia segunda e Consellería de Economía, Empresa e Innovación'
section: III. Outras disposicións.
title: >-
  ORDE do 6 de maio de 2021 pola que se amplía o prazo para a adhesión dos
  comercios ao Programa de dinamización e incentivación do consumo nos comercios
  retallistas da Comunidade Autónoma de Galicia, a través dos bonos Activa
  comercio convocados pola Orde do 8 de abril de 2021.
range: Orde
url: >-
  https://www.xunta.gal/dog/Publicados/2021/20210512/AnuncioG0596-070521-0001_gl.html
---
<p>A Orde da Vicepresidencia Segunda e Consellería de Economía, Empresa e Innovación do 8 de abril de 2021 (DOG núm. 69, do 14 de abril) establece as bases reguladoras para a concesión de axudas en réxime de concorrencia non competitiva do Programa de dinamización e incentivación do consumo nos comercios retallistas da Comunidade Autónoma de Galicia a través dos bonos Activa comercio, e procede á súa convocatoria e á apertura do prazo para a adhesión dos comercios.</p>
    <p>A dita orde dispón no artigo 10.2 que «o prazo para adherirse ao programa será dun (1) mes a contar desde o día seguinte ao da publicación da presente orde no <em>Diario Oficial de Galicia</em>, sen prexuízo da súa posible ampliación nos termos establecidos na Lei 39/2015, do 1 de outubro, do procedemento administrativo común das administracións públicas».</p>
    <p>Co fin de que todos os establecementos comerciais retallistas que cumpran os requisitos establecidos nas bases reguladoras poidan adherirse ao programa bonos Activa comercio, é aconsellable a ampliación do prazo a que se fai referencia no parágrafo anterior.</p>
    <p>A teor do exposto, en virtude das competencias que ten atribuídas a Vicepresidencia Segunda e Consellería de Economía, Empresa e Innovación en materia de comercio interior, e no exercicio das atribucións que me foron conferidas,</p>
    <h2>DISPOÑO:</h2>
    <p>Artigo único. Ampliación de prazo</p>
    <p>O prazo para a adhesión dos comercios retallistas ao Programa de dinamización e incentivación do consumo a través dos bonos Activa comercio amplíase ata o 31 de maio de 2021.</p>
    <p>Contra este acordo de ampliación de prazo non cabe recurso de acordo co disposto no artigo 32.3 da Lei 39/2015, do 1 de outubro, do procedemento administrativo común das administracións públicas.</p>
    <p>Disposición derradeira. Entrada en vigor</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia.</em></p>
    <p>Santiago de Compostela, 6 de maio de 2021</p>
    <footer><p>Francisco José Conde López<br>Vicepresidente segundo e conselleiro <br>de Economía, Empresa e Innovación</p></footer>

