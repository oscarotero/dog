---
date: '2021-05-12'
id: G2158-210421-0001
page: 23788
number: 89
agency: Xulgado de Primeira Instancia número 6 de Ourense
section: V. Administración de xustiza.
title: EDICTO de notificación de sentenza (315/2021).
range: Edicto
url: >-
  https://www.xunta.gal/dog/Publicados/2021/20210512/AnuncioG2158-210421-0001_gl.html
---
<p>No procedemento de referencia ditouse a resolución co encabezamento e coa resolución que son do teor literal seguinte:</p>
    <p>«Sentenza nº 315/2021</p>
    <p>Ourense, 19 de abril de 2021</p>
    <p>Luis Doval Pérez, maxistrado xuíz de reforzo do Xulgado de Primeira Instancia número 6 de Ourense, viu os presentes autos sobre garda, custodia e alimentos de filla non matrimonial, promovidos por Jokasta Ortega de la Rosa, representada pola procuradora María Mercedes Fernández Prol e asistida polo letrado Benito Rodríguez Bouzas, contra Polonio Ortega Fabián, en situación de rebeldía procesual, e sendo parte o Ministerio Fiscal.</p>
    <p>Que estimando a demanda formulada pola procuradora María Mercedes Fernández Prol, en nome e representación de Jokasta Ortega de la Rosa fronte a Polonio Ortega Fabián, acordo as seguintes medidas definitivas relativas á menor Y.O.O.:</p>
    <p>1. Garda e custodia. Atribúese a garda e custodia da filla menor á súa nai Jokasta Ortega de la Rosa, a quen se lle atribúe o exercicio exclusivo da patria potestade, polo que poderá decidir en exclusiva sobre as decisións relativas á escolarización da menor, os trámites ou as autorizacións administrativas, como a autorización para saír ao estranxeiro, a obtención ou renovación de pasaporte, etc., sen prexuízo da titularidade conxunta da patria potestade.</p>
    <p>Non se establece réxime de visitas a favor do pai non custodio.</p>
    <p>2. Pensión de alimentos. O pai aboará en concepto de alimentos a favor da filla menor a suma de 100 € mensuais. O referido importe actualizarase anualmente de conformidade co IPC á fin de cada anualidade e deberá ser ingresado dentro dos cinco primeiros días de cada mes na conta que a nai designe para o efecto.</p>
    <p>Así mesmo, ambos os proxenitores deberán satisfacer o 50 % dos gastos extraordinarios debidamente acreditados.</p>
    <p>Non se efectúa expresa condena en custas.</p>
    <p>Notifíqueselles ás partes esta sentenza, facéndolles saber que non é firme e que contra ela cabe recurso de apelación, que deberán interpor ante este xulgado dentro dos vinte días seguintes ao da súa notificación, para a súa resolución pola Audiencia Provincial de Ourense, logo da consignación do depósito previsto na disposición adicional décimo quinta da LOPX.</p>
    <p>Así o ordeno, mando e asino».</p>
    <p>E como consecuencia do paradoiro ignorado de Polonio Ortega Fabián, expídese o presente edicto para que lle sirva de cédula de notificación.</p>
    <p>Ourense, 19 de abril de 2021</p>
    <footer><p>O/a letrado/a da Administración de xustiza</p></footer>

