---
date: '2021-05-12'
id: G0533-040521-0001
page: 23723
number: 89
agency: Consellería de Infraestruturas e Mobilidade
section: III. Outras disposicións.
title: >-
  DECRETO 78/2021, do 29 de abril, polo que se declara, en concreto, a utilidade
  pública e se dispón a urxente ocupación dos bens e dereitos afectados polo
  proxecto de construcción de senda peonil na AC-413, puntos quilométricos
  11+960-12+385, de clave AC/18/144.06, no concello de Cerceda (A Coruña).
range: Decreto
url: >-
  https://www.xunta.gal/dog/Publicados/2021/20210512/AnuncioG0533-040521-0001_gl.html
---
<p>Antecedentes:</p>
    <p>Primeiro. O día 24.1.2020 aprobouse provisionalmente o proxecto de construción: senda peonil na AC-413. Puntos quilométricos 11+960-12+385, de clave AC/18/144.06.</p>
    <p>As afeccións a terceiros como consecuencia das actuacións recollidas neste proxecto, só afectan un único propietario particular e a unha superficie inferior a 12 m²; cunha mínima repercusión económica e territorial, polo que neste caso o procedemento de información pública ordinario foi substituído por unha comunicación persoal ao afectado pola expropiación. Esta notificación persoal foi realizada o día 23.1.2020 e recibida polo expropiado o día 28.1.2020; no tempo transcorrido ata a data de hoxe o expropiado non presentou ningunha alegación en relación a este proxecto.</p>
    <p>Segundo. Tras a análise dos informes e certificados presentados, o 22 de xullo de 2020 apróbase o expediente de información pública e posteriormente o 8 de febreiro de 2021 apróbase definitivamente o proxecto de construción: senda peonil na AC-413. Puntos quilométricos 11+960-12+385, de clave AC/18/144.06.</p>
    <p>A actuación obxecto deste proxecto consiste na creación dun itinerario peonil na entrada co núcleo de Tablilla desde Ordes, entre os puntos quilométricos 11+960 e 12+385 na marxe esquerda da estrada AC-413, de maneira que permita a formalización dun itinerario peonil continuo ao longo da estrada destinado á mellora da seguridade viaria.</p>
    <p>As actuacións previstas son: execución dunha senda de formigón e colocación do bordo, execución da rede de pluviais, rede de alumeado público, reposición de sinais e marcas viarias de bordo da calzada.</p>
    <p>A competencia para a execución da expropiación forzosa, no ámbito das estradas non incorporadas á rede do Estado, con itinerarios que se desenvolvan integramente no seu territorio, correspóndelle á Comunidade Autónoma de Galicia, ao abeiro do punto dous do artigo 28 do Estatuto de autonomía de Galicia, aprobado pola Lei orgánica 1/1981, do 6 de abril.</p>
    <p>Correspóndelle ao Consello da Xunta de Galicia, como órgano equivalente ao Consello de Ministros, no ámbito da Administración autonómica, o recoñecemento concreto da utilidade pública e a declaración da urxente ocupación dos bens afectados pola expropiación a que dá lugar a realización da obra, segundo o previsto nos artigos 10 e 52 da Lei do 16 de decembro de 1954, de expropiación forzosa.</p>
    <p>Na súa virtude, por proposta da conselleira de Infraestruturas e Mobilidade, e logo de deliberación do Consello da Xunta de Galicia, na súa reunión do día vinte e nove de abril de dous mil vinte e un,</p>
    <h2>DISPOÑO:</h2>
    <p>Artigo único</p>
    <p>Declarar, en concreto, a utilidade pública e a necesidade de urxente ocupación para os efectos de expropiación forzosa, dos bens e dereitos que se concretan no expediente administrativo instruído, así como en calquera das modificacións que sexa necesario realizar para a execución do proxecto de construción: senda peonil na AC-413. Puntos quilométricos 11+960-12+385, de clave AC/18/144.06.</p>
    <p>Santiago de Compostela, vinte e nove de abril de dous mil vinte e un</p>
    <footer><p>Alberto Núñez Feijóo<br>Presidente</p></footer>
    <p class="dog-firma-izq">Ethel Mª Vázquez Mourelle<br>Conselleira de Infraestruturas e Mobilidade</p>

