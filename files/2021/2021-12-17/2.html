---
date: '2021-12-17'
id: G0597-161221-5
page: 61843
number: 241
agency: Consellería de Facenda e Administración Pública
section: II. Autoridades e persoal. b) Nomeamentos.
title: >-
  DECRETO 164/2021, do 16 de decembro, polo que se nomean os vogais
  representantes da Xunta de Galicia no Consello Reitor da Escola Galega de
  Administración Pública.
range: Decreto
url: >-
  https://www.xunta.gal/dog/Publicados/2021/20211217/AnuncioG0597-161221-5_gl.html
---
<p>O artigo 7 da Lei 4/1987, do 27 de maio, de creación da Escola Galega de Administración Pública (EGAP), modificado pola Lei 10/1989, do 10 de xullo, e pola Lei 4/2021, do 28 de xaneiro, establece a composición do seu consello reitor. Así, no punto 3 letra b) do mesmo artigo sinala que formarán parte deste cinco representantes da Xunta de Galicia, designados, por razón do seu cargo, polo Consello desta entre aqueles que posúan a categoría de director xeral.</p>
    <p>De conformidade co establecido na devandita lei, mediante o Decreto 289/1994, do 30 de setembro; o Decreto 307/2003, do 11 de xullo; o Decreto 302/2009, do 14 de maio, e o Decreto 2/2015, do 15 de xaneiro, designáronse os vogais correspondentes a este parágrafo do artigo 7.</p>
    <p>Na súa virtude, por proposta do conselleiro de Facenda e Administración Pública e logo de deliberación do Consello da Xunta de Galicia na súa reunión do día dezaseis de decembro de dous mil vinte e un,</p>
    <h2>DISPOÑO:</h2>
    <p>Artigo único</p>
    <p>Nomear, como vogais do Consello Reitor da Escola Galega de Administración Pública en representación da Xunta de Galicia, as persoas titulares dos seguintes órganos:</p>
    <p>– Dirección Xeral de Xustiza.</p>
    <p>– Dirección Xeral de Administración Local.</p>
    <p>– Asesoría Xurídica Xeral.</p>
    <p>– Dirección Xeral de Avaliación e Reforma Administrativa.</p>
    <p>– Secretaría Xeral de Universidades.</p>
    <p>Queda sen efecto o artigo 1 do Decreto 2/2015, do 15 de xaneiro, polo que se nomean os vogais do Consello Reitor da Escola Galega de Administración Pública, representantes da Xunta de Galicia e expertos no eido da Administración pública.</p>
    <p>Santiago de Compostela, dezaseis de decembro de dous mil vinte e un</p>
    <footer><p>Alberto Núñez Feijóo<br>Presidente</p></footer>
    <p class="dog-firma-izq">Miguel Corgos López-Prado<br>Conselleiro de Facenda e Administración Pública</p>

