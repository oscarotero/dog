---
date: '2021-12-17'
id: G0596-091221-0004
page: 62211
number: 241
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  ACORDO do 2 de decembro de 2021, da Xefatura Territorial da Coruña, polo que
  se somete a información pública a solicitude de autorización administrativa
  previa, a declaración de utilidade pública, en concreto, a necesidade de
  urxente ocupación que iso implica, a autorización administrativa de
  construción, o estudo de impacto ambiental (EIA) e o proxecto sectorial
  (proxecto de interese autonómico-PIA) do proxecto do parque eólico Pena de
  Cabra, nos concellos de Toques e Sobrado (expediente IN408A 2020/33).
range: Acordo
url: >-
  https://www.xunta.gal/dog/Publicados/2021/20211217/AnuncioG0596-091221-0004_gl.html
---
<p>En cumprimento do disposto na Lei 24/2013, do 26 de decembro, do sector eléctrico; na Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia, e pola Lei 9/2001, do 25 de febreiro, de simplificación administrativa e de apoio á reactivación económica de Galicia; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; na Lei 21/2013, do 9 de decembro, de avaliación ambiental; na Lei 1/2021, do 8 de xaneiro, de ordenación do territorio de Galicia, e demais normas vixentes de aplicación, sométese a información pública a solicitude relacionada coa instalación que se describe a continuación:</p>
    <p>Solicitante/promotor: Greenalia Wind Power, S.L.U. (CIF B70501473).</p>
    <p>Enderezo para os efectos de notificacións: praza de María Pita, nº 10, 1º andar, 15001 A Coruña.</p>
    <p>Denominación do proxecto: parque eólico Pena de Cabra (expediente IN408A 2020/33).</p>
    <p>Concellos afectados pola poligonal: Toques e Sobrado (A Coruña).</p>
    <p>Potencia que se vai instalar: 25,20 MW.</p>
    <p>Número de aeroxeradores que se van instalar: 6 ud.×4,2 MW de potencia nominal unitaria.</p>
    <p>Produción media neta estimada: 97.365 MWh/ano.</p>
    <p>Horas netas anuais equivalentes a potencia nominal: 3.864 horas.</p>
    <p>Orzamento de execución material: 19.221.787,10 €.</p>
    <p>Prazo de execución: oito (8) meses.</p>
    <p>Localización (área de afección):</p>
    <table>
     <tbody>
      <tr>
       <td colspan="2">Parque eólico Pena de Cabra</td>
      </tr>
      <tr>
       <td>A.D.E.</td>
       <td>Coto das Codesas</td>
      </tr>
     </tbody>
    </table>
    <table>
     <tbody>
      <tr>
       <td colspan="4">Parque eólico Pena de Cabra</td>
      </tr>
      <tr>
       <td rowspan="2">Vértice poligonal</td>
       <td colspan="2">Coordenadas UTM fuso 29 ETRS89</td>
       <td rowspan="2">Concello</td>
      </tr>
      <tr>
       <td>X</td>
       <td>Y</td>
      </tr>
      <tr>
       <td>1</td>
       <td>580.727</td>
       <td>4.762.786</td>
       <td>Sobrado</td>
      </tr>
      <tr>
       <td>2</td>
       <td>583.075</td>
       <td>4.757.786</td>
       <td>Toques</td>
      </tr>
      <tr>
       <td>3</td>
       <td>583.875</td>
       <td>4.757.786</td>
       <td>Toques</td>
      </tr>
      <tr>
       <td>4</td>
       <td>584.440</td>
       <td>4.760.038</td>
       <td>Toques</td>
      </tr>
      <tr>
       <td>5</td>
       <td>583.398</td>
       <td>4.761.573</td>
       <td>Toques</td>
      </tr>
      <tr>
       <td>6</td>
       <td>583.651</td>
       <td>4.761.685</td>
       <td>Toques</td>
      </tr>
      <tr>
       <td>7</td>
       <td>584.538</td>
       <td>4.761.835</td>
       <td>Toques</td>
      </tr>
      <tr>
       <td>8</td>
       <td>584.129</td>
       <td>4.762.786</td>
       <td>Toques</td>
      </tr>
     </tbody>
    </table>
    <table>
     <tbody>
      <tr>
       <td colspan="4">Parque eólico Pena de Cabra</td>
      </tr>
      <tr>
       <td rowspan="2">Aeroxerador</td>
       <td colspan="2">Coordenadas UTM fuso 29 ETRS89</td>
       <td rowspan="2">Concello</td>
      </tr>
      <tr>
       <td>X</td>
       <td>Y</td>
      </tr>
      <tr>
       <td>AE 1</td>
       <td>583.931</td>
       <td>4.762.258</td>
       <td>Toques</td>
      </tr>
      <tr>
       <td>AE 2</td>
       <td>583.485</td>
       <td>4.761.986</td>
       <td>Toques</td>
      </tr>
      <tr>
       <td>AE 3</td>
       <td>583.242</td>
       <td>4.760.874</td>
       <td>Toques</td>
      </tr>
      <tr>
       <td>AE 4</td>
       <td>583.407</td>
       <td>4.760.652</td>
       <td>Toques</td>
      </tr>
      <tr>
       <td>AE 5</td>
       <td>583.644</td>
       <td>4.760.463</td>
       <td>Toques</td>
      </tr>
      <tr>
       <td>AE 6</td>
       <td>583.769</td>
       <td>4.760.116</td>
       <td>Toques</td>
      </tr>
     </tbody>
    </table>
    <table>
     <tbody>
      <tr>
       <td colspan="4">Parque eólico Pena de Cabra</td>
      </tr>
      <tr>
       <td rowspan="2">Torre meteorolóxica</td>
       <td colspan="2">Coordenadas UTM fuso 29 ETRS89</td>
       <td rowspan="2">Concello</td>
      </tr>
      <tr>
       <td>X</td>
       <td>Y</td>
      </tr>
      <tr>
       <td>TM</td>
       <td>583.931</td>
       <td>4.759.811</td>
       <td>Toques</td>
      </tr>
     </tbody>
    </table>
    <table>
     <tbody>
      <tr>
       <td colspan="4">Parque eólico Pena de Cabra</td>
      </tr>
      <tr>
       <td rowspan="2">Centro de seccionamento</td>
       <td colspan="2">Coordenadas UTM fuso 29 ETRS89</td>
       <td rowspan="2">Concello</td>
      </tr>
      <tr>
       <td>X</td>
       <td>Y</td>
      </tr>
      <tr>
       <td>CSC</td>
       <td>583.711</td>
       <td>4.762.097</td>
       <td>Toques</td>
      </tr>
     </tbody>
    </table>
    <p>Características técnicas da instalación:</p>
    <p>• Seis (6) aeroxeradores de tres pas, modelo Vestas V136 ou semellante, de 4.200 kW de potencia nominal unitaria, con velocidade e paso variables, diámetro do rotor de 136 m e altura de buxa de 112 m.</p>
    <p>• Seis (6) centros de transformación montados no interior das góndolas dos aeroxeradores, con transformador trifásico de illamento en seco, potencia aparente unitaria 4.700 kVA e relación de transformación 0,72/30 kV, coas súas correspondentes celas metálicas de seccionamento, manobra e protección.</p>
    <p>• Unha (1) torre meteorolóxica de 112 m de altura.</p>
    <p>• O centro de seccionamento e control (CSC) do parque eólico estará constituído por un edificio prefabricado en que se albergarán as celas de protección e de medida, ademais dun transformador de servizos auxiliares de 50 kVA e relación de transformación 30/0,42 kV.</p>
    <p>• O sistema colector de media tensión (MT) está formado por tres circuítos de 30 kV en instalación soterrada e ten como obxecto a canalización da enerxía xerada polas aeroturbinas ata o CSC. O condutor utilizado será de tipo RHZ1-OL 18/30 kV Al de 1×240 e 1×400 mm².</p>
    <p>• A posta a terra da rede de MT está constituída por un cable de cobre espido, de sección 50 mm², tendido ao longo da canalización de MT no fondo da gabia.</p>
    <p>• Pola mesma gabia das citadas liñas de MT instalarase unha rede de comunicacións que empregará como soporte un cable de fibra óptica e que se usará para a monitorización e control do parque eólico.</p>
    <p>• No edificio do CSC recollerase toda a enerxía procedente do parque para enviarlla á futura subestación do parque eólico Friol (expediente LU-11/147-EOL, actualmente en tramitación e promovido por Greenalia Wind Power Friol, S.L.U.) a través dunha liña de evacuación de 30 kV (LMT 30 kV PE Pena da Cabra-PE Friol, expediente IN408A 2020/106, actualmente en tramitación e promovido por Greenalia Wind Power Pena da Cabra, S.L.U.). Nin a subestación Friol nin a liña de evacuación que irá desde o CSC á primeira forman parte deste proxecto.</p>
    <p>Obxecto da información pública:</p>
    <p>A solicitude de autorización administrativa previa, a declaración de utilidade pública, en concreto, a autorización administrativa de construción, o estudo de impacto ambiental e o proxecto de interese autonómico das instalacións. A declaración de utilidade pública, de acordo co artigo 56.1 da Lei 24/2013, do 26 de decembro, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación para os efectos do artigo 52 da Lei do 16 de decembro de 1954, de expropiación forzosa.</p>
    <p>Documentación que se expón:</p>
    <p>1. O proxecto de execución (febreiro 2020-visado 25.10.2021).</p>
    <p>1.1. Plano xeral do proxecto do parque eólico.</p>
    <p>1.2. A relación concreta e individualizada dos propietarios de bens e dereitos afectados polo proxecto (RBDA), que figura no anexo que se insire neste acordo.</p>
    <p>1.3. Planos individuais dos predios afectados polo proxecto.</p>
    <p>2. O estudo de impacto ambiental (EIA) (febreiro 2020-asinado 9.7.2021).</p>
    <p>3. O proxecto sectorial (proxecto de interese autonómico-PIA) (febreiro 2020-visado 11.5.2020).</p>
    <p>O que se fai público, de conformidade co artigo 33.10 da Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia, e pola Lei 9/2021, do 25 de febreiro, de simplificación administrativa e de apoio á reactivación económica de Galicia, para o coñecemento xeral, así como, en particular, dos propietarios dos predios que figuran na relación anexa a este acordo, e das persoas que sendo titulares de dereitos reais ou intereses económicos sobre os bens afectados fosen omitidas, para que poidan examinar a documentación técnica anteriormente relacionada e, se é o caso, presentar as alegacións ou observacións que consideren oportunas dentro do prazo de trinta (30) días, que se contará a partir do día seguinte ao da última publicación deste acordo (no DOG ou no xornal).</p>
    <p>A documentación estará á disposición das persoas interesadas nas dependencias da sección de Enerxía desta Xefatura Territorial da Coruña da Vicepresidencia Segunda e Consellería de Economía, Empresa e Innovación (rúa Vicente Ferrer, nº 2, 2º andar, 15071 A Coruña, das 9.00 as 14.00 horas, de luns a venres, con cita previa no correo electrónico seccion.enerxia.coruna@xunta.es ou nos teléfonos 981 18 49 83 e 981 18 49 62), así como nas casas consistoriais de Toques e Sobrado (A Coruña). Ademais, tamén se poderá consultar no portal web da Vicepresidencia Segunda e Consellería de Economía, Empresa e Innovación a través da seguinte ligazón:</p>
    <p>https://ceei.xunta.gal/transparencia/parque-eolico/pena-da-cabra</p>
    <p>A Coruña, 2 de decembro de 2021</p>
    <footer><p>Isidoro Martínez Arca<br>Xefe territorial da Coruña</p></footer>

