---
date: '2021-05-19'
id: L205-290421-0001
page: 24706
number: 92
agency: Concello de Caldas de Reis
section: VI. Anuncios. b) Administración local.
title: >-
  ANUNCIO de exposición pública de orde de execución forzosa para a xestión da
  biomasa vexetal dunha parcela (expediente 2133/2018).
range: Anuncio
url: >-
  https://www.xunta.gal/dog/Publicados/2021/20210519/AnuncioL205-290421-0001_gl.html
---
<p>En cumprimento do previsto no artigo 22.3 da Lei 3/2007, do 9 de abril, de prevención e defensa contra os incendios forestais de Galicia:</p>
    <p>«3. Cando non se poida determinar a identidade da persoa responsable da xestión da biomasa vexetal e retirada de especies arbóreas prohibidas ou resulte infrutuosa a notificación da comunicación a que se refire o número anterior, esta efectuarase mediante un anuncio no Boletín Oficial del Estado e no Diario Oficial de Galicia, no cal se incluirán os datos catastrais da parcela. Nestes supostos, o prazo para o cumprimento computarase desde a publicación do anuncio no Boletín Oficial del Estado».</p>
    <p>Por non poderse efectuar a notificación no domicilio que consta no expediente (por ausente), faise pública a resolución do expediente de orde de execución forzosa, coa execución subsidiaria polo Concello por conta dos interesados, para a xestión da biomasa vexetal da seguinte parcela: </p>
    <table>
     <tbody>
      <tr>
       <td>Nº expte.</td>
       <td>Asunto</td>
       <td>Propietario</td>
       <td>Ref. catastral
        Localización da parcela</td>
      </tr>
      <tr>
       <td>2133/2018</td>
       <td>Execución subsidiaria polo Concello da orde de execución para a xestión da biomasa vexetal de parcela, ditada o 18 de xaneiro de 2019, por conta do propietario (511,83 €)</td>
       <td>Hros. María Victoria Silva Hermida</td>
       <td>36005B515015640000ZZ 
        sita na Gándara-Saiar</td>
      </tr>
     </tbody>
    </table>
    <p>Recursos. Contra esta resolución, que pon fin á vía administrativa, pode interpoñer alternativamente o recurso de reposición potestativo, ante o alcalde deste concello, no prazo dun mes contado desde o día seguinte ao da recepción desta notificación, de conformidade cos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben interpoñer directamente recurso contencioso-administrativo, ante o Xulgado do Contencioso-Administrativo de Pontevedra, no prazo de dous meses contados desde o día seguinte ao da recepción desta notificación, de conformidade co artigo 46 da Lei reguladora da xurisdición contencioso-administrativa. Se se opta por interpoñer o recurso de reposición potestativo, non poderá interpoñer recurso contencioso-administrativo ata que aquel sexa resolto expresamente ou se produza a súa desestimación por silencio.</p>
    <p>De se interpoñer o recurso potestativo de reposición, este deberá ser resolto e notificado no prazo dun mes, segundo establece o artigo 124.2 da referida Lei 39/2015. O recurso de reposición entenderase desestimado polo transcurso do mencionado prazo sen resolución expresa notificada, de conformidade co establecido no artigo 126.3 do mesmo texto legal, e daquela os interesados poderán interpoñer o recurso contencioso-administrativo dentro do prazo de seis meses, contados desde o día seguinte a aquel en que se deba entender presuntamente desestimado o recurso de reposición interposto, conforme o establecido na Lei reguladora da xurisdición contencioso-administrativa.</p>
    <p>Caldas de Reis, 29 de abril de 2021</p>
    <footer><p>Juan Manuel Rey Rey<br>Alcalde presidente</p></footer>

