---
date: '2021-11-08'
id: G0598-281021-0002
page: 54400
number: 214
agency: 'Consellería de Cultura, Educación e Universidade'
section: III. Outras disposicións.
title: >-
  ORDE do 26 de outubro de 2021 pola que se modifica a autorización do centro
  privado Marcote, de Vigo.
range: Orde
url: >-
  https://www.xunta.gal/dog/Publicados/2021/20211108/AnuncioG0598-281021-0002_gl.html
---
<p>A representación da titularidade do CPR Marcote, de Vigo, solicita a modificación da autorización e a supresión das ensinanzas de educación infantil, de educación primaria, de educación secundaria obrigatoria e de bacharelato.</p>
    <p>Así mesmo, solicita autorización para impartir as ensinanzas do ciclo formativo de grao medio (CM) Actividades comerciais, CM Sistemas microinformáticos e redes, CM Xestión administrativa, ciclo formativo de grao superior (CS) Administración e finanzas, CS Asistencia á dirección, CS Automatización e robótica industrial, CS Desenvolvemento de aplicacións multiplataforma, CS Desenvolvemento de aplicacións web, CS Márketing e publicidade, CS Promoción da igualdade de xénero e CS Transporte e loxística.</p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e na Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. <em>Modificación da autorización</em></p>
    <p>Modificar a autorización do centro e suprimir as ensinanzas de educación infantil, educación primaria, educación secundaria obrigatoria e bacharelato; autorizar as ensinanzas do CM Actividades comerciais, CM Sistemas microinformáticos e redes, CM Xestión administrativa, CS Administración e finanzas, CS Asistencia á dirección, CS Automatización e robótica industrial, CS Desenvolvemento de aplicacións multiplataforma, CS Desenvolvemento e aplicacións web, CS Márketing e publicidade, CS Promoción da igualdade de xénero e CS Transporte e loxística. O centro queda configurado como se detalla a seguir:</p>
    <p>Denominación xenérica: centro privado (CPR). </p>
    <p>Denominación específica: Marcote.</p>
    <p>Código do centro: 36015822.</p>
    <p>Domicilio: avenida da Ponte, 80. </p>
    <p>Localidade: Vigo.</p>
    <p>Código postal: 36318.</p>
    <p>Concello: Vigo.</p>
    <p>Provincia: Pontevedra.</p>
    <p>Titular: Colegio Marcote, S.L.</p>
    <p>Réxime ordinario, modalidade presencial.</p>
    <p>Composición resultante:</p>
    <p>• CM Actividades comerciais (2 unidades para 20 postos escolares cada unha).</p>
    <p>• CM Sistemas microinformáticos e redes (2 unidades para 20 postos escolares cada unha).</p>
    <p>• CM Xestión administrativa (2 unidades para 20 postos escolares cada unha).</p>
    <p>• CS Administración e finanzas (2 unidades para 20 postos escolares cada unha).</p>
    <p>• CS Asistencia á dirección (2 unidades para 20 postos escolares cada unha).</p>
    <p>• CS Automatización e robótica industrial (2 unidades para 20 postos escolares cada unha).</p>
    <p>• CS Comercio internacional (2 unidades para 20 postos escolares cada unha).</p>
    <p>• CS Desenvolvemento de aplicacións informáticas (2 unidades para 20 postos escolares cada unha).</p>
    <p>• CS Desenvolvemento de aplicacións web (2 unidades para 20 postos escolares cada unha).</p>
    <p>• CS Márketing e publicidade (2 unidades para 20 postos escolares cada unha).</p>
    <p>• CS Promoción da igualdade de xénero (2 unidades para 20 postos escolares cada unha).</p>
    <p>• CS Transporte e loxística (2 unidades para 20 postos escolares cada unha).</p>
    <p>Artigo 2. <em>Inicio da actividade</em></p>
    <p>Para a posta en funcionamento das ensinanzas que se autorizan, a Xefatura Territorial da Consellería de Cultura, Educación e Universidade de Pontevedra, logo do informe do Servizo Territorial de Inspección Educativa, aprobará expresamente a relación de persoal que impartirá docencia nos mencionados ciclos, así como o equipamento.</p>
    <p>Artigo 3. <em>Inscrición no Rexistro de Centros</em></p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 4. <em>Modificación da autorización</em></p>
    <p>O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Disposición derradeira primeira. <em>Recursos</em></p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición, ante esta consellería, no prazo dun mes contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben directamente o recurso contencioso-administrativo, no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 26 de outubro de 2021</p>
    <footer><p> Román Rodríguez González<br>Conselleiro de Cultura, Educación e Universidade</p></footer>

