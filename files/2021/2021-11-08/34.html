---
date: '2021-11-08'
id: G0596-151021-0008
page: 54698
number: 214
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  ACORDO do 8 de outubro de 2021, da Xefatura Territorial de Ourense, pola que
  se somete a información pública a solictude das autorizacións administrativas
  previa e de construción e da declaración de utilidade pública, en concreto,
  dunha instalación eléctrica no concello de Nogueira de Ramuín (expediente
  IN407A 2021/139-3).
range: Acordo
url: >-
  https://www.xunta.gal/dog/Publicados/2021/20211108/AnuncioG0596-151021-0008_gl.html
---
<p>En cumprimento do disposto na Lei 24/2013, do 26 de decembro, do sector eléctrico; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Lei 9/2021, do 25 de febreiro, de simplificación administrativa e de apoio á reactivación económica de Galicia, sométese a información pública a solicitude relacionada coas instalacións que se describen a seguir: </p>
    <p>Solicitante: UFD Distribución Electricidad, S.A.</p>
    <p>Domicilio social: avenida San Luis, nº 77, 28033 Madrid.</p>
    <p>Denominación: regulamentación LMTA PRS801, apoios nº D34 e nº D35 (Nogueira de Ramuín).</p>
    <p>Situación: lugar Boca de Reza, concello de Nogueira de Ramuín.</p>
    <p>Características principais recollidas no proxecto:</p>
    <p>– Substitución de 4 apoios da LMT, 20 kV e DC, PRS801, concretamente os números D34, D35, D36 e D37, por deterioración o por resultaren inadecuados, segundo o caso, instalando no seu lugar apoios de celosía metálica, con cambio de condutor no treito afectado que pasa a LA-110.</p>
    <p>O obxecto da información pública será a autorización administrativa previa, a autorización administrativa de construción e a declaración de utilidade pública, en concreto, a necesidade de urxente ocupación que iso implica, da citada instalación eléctrica. A declaración de utilidade pública levará implícita, de acordo co artigo 56 da Lei 24/2013, do 26 de decembro, do sector eléctrico, a necesidade da urxente ocupación para os efectos da expropiación forzosa dos bens e dereitos afectados necesarios para o establecemento destas instalacións.</p>
    <p>Documentación que se expón:</p>
    <p>1. O proxecto de execución asinado polo enxeñeiro industrial David Núñez Fernández, colexiado nº 1534 do ICOIIG, en Ourense, o 21 de maio de 2021. </p>
    <p>2. A relación concreta e individualizada dos propietarios de bens e de dereitos afectados, que figura no anexo a este acordo.</p>
    <p>3. Planos parcelarios do proxecto.</p>
    <p>O que se fai público, para o coñecemento xeral, así como, en particular, dos propietarios dos predios que figuran nas relacións anexas a este acordo, e das persoas que, sendo titulares de dereitos reais ou intereses económicos sobre os bens afectados, fosen omitidas, para que poidan examinar a documentación técnica anteriormente relacionada e, se for o caso, presentar as alegacións ou observacións que coiden oportunas dentro do prazo de trinta (30) días, que se contará a partir da publicación deste acordo no <em>Diario Oficial de Galicia</em>.</p>
    <p>Toda a documentación pódese examinar nesta xefatura territorial da Vicepresidencia Segunda e Consellería de Economía, Empresa e Innovación en Ourense, rúa Curros Enríquez, nº 1, 32003 Ourense, e na seguinte ligazón web da consellería:</p>
    <p>http://ceei.xunta.gal/transparencia/documentos-sometidos-a-informacion-publica</p>
    <p>Ourense, 8 de outubro de 2021</p>
    <footer><p>Pablo Fernández Vila<br>Xefe territorial de Ourense</p></footer>
    <h2>ANEXO</h2>
    <h2>Relación de bens e de dereitos afectados</h2>
    <p>Nº de expediente: IN407A 2021/139-3.</p>
    <p>Termo municipal: Nogueira de Ramuín.</p>
    <p>Denominación da instalación: regulamentación LMTA PRS801, apoios nº D34 e nº D35. </p>
    <p>Predio núm.: 1.</p>
    <p>Lugar: Bacelo.</p>
    <p>Cultivo: monte baixo.</p>
    <p>Referencia catastral: 32053A004002370000IZ.</p>
    <p>Titular: hrdos. de Dolores Cadavid Rodríguez.</p>
    <p>Afección: superficie 2 m2 de ocupación para o apoio núm. D34.</p>

