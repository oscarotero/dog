---
date: '2021-06-24'
id: G0533-090621-0001
page: 31770
number: 119
agency: Consellería de Infraestruturas e Mobilidade
section: II. Autoridades e persoal. b) Nomeamentos.
title: >-
  ORDE do 3 de xuño de 2021 pola que se nomean os membros do Consello Reitor da
  entidade pública empresarial Augas de Galicia.
range: Orde
url: >-
  https://www.xunta.gal/dog/Publicados/2021/20210624/AnuncioG0533-090621-0001_gl.html
---
<p>O 13 de xaneiro de 2012 publicouse no Diario Oficial de Galicia o Decreto 32/2012, do 12 de xaneiro, polo que se aproba o Estatuto da entidade pública empresarial Augas de Galicia, que no seu artigo 5 configura o Consello Reitor como un dos seus órganos de goberno e no seu artigo 7 indica que é o órgano colexiado de goberno de Augas de Galicia.</p>
    <p>A composición do Consello Reitor fíxase no artigo 7 do Estatuto da entidade pública empresarial Augas de Galicia, que indica que está integrado pola Presidencia, que lle corresponde a quen desempeñe a de Augas de Galicia, pola Vicepresidencia, que corresponde a quen desempeñe a dirección da entidade, e que, ademais, formarán parte del os seguintes vogais:</p>
    <p>a) Once representantes da Administración xeral da Comunidade Autónoma de Galicia, propostos polas consellerías seguintes:</p>
    <p>Cinco serán propostos pola consellería competente en materia de augas.</p>
    <p>Un será proposto polas consellerías competentes en materia de administracións públicas, facenda, industria, sanidade, desenvolvemento rural e pesca.</p>
    <p>b) Tres vogais representantes das entidades locais propostos pola Federación Galega de Municipios e Provincias, dos cales un deberá ser, chegado o caso da súa creación, proposto polas áreas metropolitanas que se creen.</p>
    <p>c) Oito vogais representantes dos usuarios: dous polos usos domésticos da auga; a proposta dun deles corresponderá ás entidades subministradoras e doutro ás comunidades de usuarios e autoabastecemento, dous polos usuarios agrícolas e gandeiros, dous polos usos industriais e dous en representación dos aproveitamentos hidroeléctricos.</p>
    <p>d) Un vogal en representación das asociacións non gobernamentais de carácter ambiental máis representativas de Galicia.</p>
    <p>e) Un/unha representante da Administración xeral do Estado.</p>
    <p>O artigo 7.5 do Estatuto da entidade pública empresarial Augas de Galicia prevé que o mandato dos representantes dos usuarios dure catro anos e que os vogais cesarán automaticamente cando cesen no cargo polo que foron nomeados ou cando perdan a representación do órgano propoñente.</p>
    <p>Así, o 30 de xaneiro de 2012 publicouse no Diario Oficial de Galicia a Orde do 24 de xaneiro de 2012 pola que se nomean os membros do Consello Reitor da entidade pública empresarial Augas de Galicia.</p>
    <p>O 20 de febreiro de 2017 publicouse no Diario Oficial de Galicia a Orde do 24 de xaneiro de 2017 pola que se nomean os membros do Consello Reitor da entidade pública empresarial Augas de Galicia.</p>
    <p>O 16 de outubro de 2019 publicouse no Diario Oficial de Galicia a Orde do 7 de outubro de 2019 pola que se nomean membros do Consello Reitor da entidade pública empresarial Augas de Galicia, en que se dispoñía a substitución dos vogais titulares e suplentes que cesaron automaticamente.</p>
    <p>Procede neste momento efectuar novos nomeamentos do dito Consello Reitor.</p>
    <p>Por todo isto, en virtude do establecido no artigo 7.5 do citado estatuto e das atribucións que me confire a Lei 1/1983, do 22 de febreiro, de normas reguladoras da Xunta e da súa Presidencia,</p>
    <h2>DISPOÑO:</h2>
    <p>Primeiro. Deixar sen efecto os nomeamentos de vogais titulares e suplentes do Consello Reitor de Augas de Galicia efectuados pola Orde do 24 de xaneiro de 2017 (DOG núm. 35, do 20 de febreiro) e pola Orde do 7 de outubro de 2019 (DOG núm. 197, do 16 de outubro).</p>
    <p>Segundo. Nomear vogais titulares e suplentes do Consello Reitor da entidade pública empresarial Augas de Galicia as persoas titulares dos postos que se indican:</p>
    <p>a) Once vogais en representación da Administración xeral da Comunidade Autónoma de Galicia, propostos por cada unha das consellerías competentes nas seguintes materias:</p>
    <p>a.1) Cinco pola consellería competente en materia de augas:</p>
    <p>– Titular: a persoa titular da Xerencia de Augas de Galicia.</p>
    <p>– Suplente: a persoa titular do Servizo de Planificación e Programación Hidrolóxica.</p>
    <p>– Titular, a persoa titular da Subdirección Xeral de Xestión do Dominio Público Hidráulico.</p>
    <p>– Suplente, a persoa titular do Servizo de Tramitación Técnico-Administrativa do Dominio Público Hidráulico.</p>
    <p>– Titular, a persoa titular da Subdirección Xeral de Réxime Económico e Financeiro de Augas de Galicia.</p>
    <p>– Suplente, a persoa titular do Servizo de Xestión Orzamentaria de Augas de Galicia.</p>
    <p>– Titular: a persoa titular da Dirección Xeral de Calidade Ambiental e Cambio Climático da Consellería de Medio Ambiente, Territorio e Vivenda.</p>
    <p>– Suplente: a persoa titular da Dirección Xeral de Patrimonio Natural da Consellería de Medio Ambiente, Territorio e Vivenda.</p>
    <p>– Titular: a persoa titular da Dirección Xeral de Ordenación do Territorio e Urbanismo da Consellería de Medio Ambiente, Territorio e Vivenda.</p>
    <p>– Suplente: a persoa titular da Dirección Xeral do Instituto Galego de Vivenda e Solo da Consellería de Medio Ambiente, Territorio e Vivenda.</p>
    <p>a.2) Un pola consellería competente en materia de administracións públicas:</p>
    <p>– Titular: a persoa titular da Dirección Xeral de Emerxencias e Interior da Vicepresidencia Primeira e Consellería de Presidencia, Xustiza e Turismo.</p>
    <p>– Suplente: a persoa titular da Subdirección Xeral de Planificación e Protección Civil da Vicepresidencia Primeira e Consellería de Presidencia, Xustiza e Turismo.</p>
    <p>a.3) Un pola consellería competente en materia de facenda:</p>
    <p>– Titular: a persoa titular da Subdirección Xeral de Orzamentos da Consellería de Facenda e Administración Pública.</p>
    <p>– Suplente: a persoa titular da Xefatura do Servizo de Seguimento de Políticas de Gasto da Consellería de Facenda e Administración Pública.</p>
    <p>a.4) Un pola consellería competente en materia de industria:</p>
    <p>– Titular: a persoa titular da Secretaría Xeral Técnica da Vicepresidencia Segunda e Consellería de Economía, Empresa e Innovación.</p>
    <p>– Suplente: a persoa titular da Vicesecretaría Xeral da Vicepresidencia Segunda e Consellería de Economía, Empresa e Innovación.</p>
    <p>a.5) Un pola consellería competente en materia de sanidade:</p>
    <p>– Titular: a persoa titular da Dirección Xeral de Saúde Pública da Consellería de Sanidade.</p>
    <p>– Suplente: a persoa titular da Subdirección Xeral de Programas de Control de Riscos Ambientais para a Saúde da Consellería de Sanidade.</p>
    <p>a.6) Un pola consellería competente en materia de desenvolvemento rural:</p>
    <p>– Titular: a persoa titular da Dirección Xeral de Desenvolvemento Rural da Consellería de Medio Rural.</p>
    <p>– Suplente: a persoa titular da Subdirección Xeral de Infraestruturas Agrarias da Consellería de Medio Rural.</p>
    <p>a.7) Un pola consellería competente en materia de pesca:</p>
    <p>– Titular: a persoa titular da Dirección do Instituto Tecnolóxico para o Control do Medio Mariño da Consellería do Mar.</p>
    <p>– Suplente: a persoa titular da Subdirección do Instituto Tecnolóxico para o Control do Medio Mariño da Consellería do Mar.</p>
    <p>b) Tres vogais en representación das entidades locais:</p>
    <p>– Titular: a persoa titular da Alcaldía de Cervo.</p>
    <p>– Suplente: a persoa titular da Alcaldía de Padrón.</p>
    <p>– Titular: a persoa titular da Alcaldía de Vilagarcía de Arousa.</p>
    <p>– Suplente: a persoa titular da Secretaría Xeral da Federación Galega de Municipios e Provincias.</p>
    <p>– Titular: a persoa titular da Alcaldía de San Sadurniño.</p>
    <p>– Suplente: a persoa titular da Alcaldía de Carballo.</p>
    <p>c) Oito vogais representantes dos usuarios:</p>
    <p>c.1) Dous en representación dos usos domésticos da auga:</p>
    <p>– Titular: a persoa titular da Concellería Delegada da Área de Urbanismo e Infraestruturas, Mobilidade, Vivenda e Rehabilitación, Contratación, Centro de Recursos Informáticos e Organización Interna do Concello de Ferrol.</p>
    <p>– Suplente: a persoa titular da Concellería Delegada da Área de Servizos, Obras, Medio Ambiente, Zona Rural e Participación Cidadá do Concello de Ferrol.</p>
    <p>– Titular: a persoa titular da Presidencia da Asociación das Traídas de Augas-Coxapo Galicia.</p>
    <p>– Suplente: un/unha técnico/a da Asociación das Traídas de Augas-Coxapo Galicia.</p>
    <p>c.2) Dous en representación dos usuarios agrícolas e gandeiros:</p>
    <p>– Titular: a persoa responsable do Programa de Desenvolvemento Rural da Asociación Profesional Unións Agrarias UPA (UUAA-UPA)</p>
    <p>– Suplente: a persoa responsable do sector lácteo da Asociación Profesional Unións Agrarias UPA (UUAA-UPA)</p>
    <p>– Titular: a persoa titular da coordinación do Gabinete Xurídico do Sindicato Labrego Galego-Comisións Labregas.</p>
    <p>– Suplente: un membro da Dirección Nacional do Sindicato Labrego Galego-Comisións Labregas.</p>
    <p>c.3) Dous en representación dos usos industriais:</p>
    <p>– Titular: a persoa titular dunha das vicepresidencias da Confederación de Empresarios de Galicia. </p>
    <p>– Suplente: a persoa titular dunha das vicepresidencias da Confederación de Empresarios de Galicia.</p>
    <p>– Titular: a persoa titular da presidencia de Ecoener, empresa asociada á Confederación de Empresarios de Galicia. </p>
    <p>– Suplente: un vogal do Comité Executivo da Confederación de Empresarios de Galicia.</p>
    <p>c.4) Dous en representación dos aproveitamentos hidroeléctricos:</p>
    <p>– Titular: a persoa titular da Dirección de Hidráulicas de Naturgy Generación, S.L.U.</p>
    <p>– Suplente: a persoa titular da Unidade de Produción Hidráulica Noroeste de Endesa Generación, S.A.</p>
    <p>– Titular: a persoa titular da Dirección de Enerxía e Promoción de Energía de Galicia, S.A. </p>
    <p>– Suplente: o/a socio/a xestor/a de Eléctrica de Cedeira, S.L.</p>
    <p>d) Un en representación das asociacións non gobernamentais de carácter ambiental máis representativas de Galicia:</p>
    <p>– Titular: a persoa titular da vogalía de Auga e Ríos da Asociación para a Defensa Ecolóxica de Galiza.</p>
    <p>– Suplente: a persoa titular da Presidencia da Sociedade Galega de Historia Natural.</p>
    <p>e) Un en representación da Administración xeral do Estado:</p>
    <p>– Titular: a persoa titular da Presidencia da Confederación Hidrográfica do Miño-Sil.</p>
    <p>– Suplente: a persoa titular da Xefatura de Planificación Hidrolóxica da Confederación Hidrográfica do Miño-Sil.</p>
    <p>Terceiro. Esta orde producirá efectos desde o día da súa publicación no Diario Oficial de Galicia.</p>
    <p>Santiago de Compostela, 3 de xuño de 2021</p>
    <footer><p>Ethel María Vázquez Mourelle<br>Conselleira de Infraestruturas e Mobilidade</p></footer>

