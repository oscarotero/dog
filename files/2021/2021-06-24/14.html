---
date: '2021-06-24'
id: G0425-150621-0003
page: 31881
number: 119
agency: Consellería de Política Social
section: IV. Oposicións e concursos.
title: >-
  ORDE do 10 de xuño de 2021 pola que se resolve a convocatoria para a
  provisión, polo sistema de libre designación, de tres postos de traballo
  vacantes nesta consellería, anunciada mediante a Orde do 4 de maio de 2021
  (Diario Oficial de Galicia número 91, do 18 de maio).
range: Orde
url: >-
  https://www.xunta.gal/dog/Publicados/2021/20210624/AnuncioG0425-150621-0003_gl.html
---
<p>Convocada a provisión, polo sistema de libre designación, de tres postos de traballo vacantes na Consellería de Política Social, mediante a Orde do 4 de maio de 2021 (DOG núm. 91, do 18 de maio), de conformidade co establecido nas bases quinta e sexta da referida orde, esta consellería</p>
    <h2>RESOLVE:</h2>
    <p>Primeiro. Adxudicarlles destino, nos postos de traballo que se indican, aos/ás funcionarios/as que se expresan no anexo desta orde, seleccionados/as conforme o establecido nas bases da convocatoria, realizada mediante a Orde desta consellería do 4 de maio de 2021.</p>
    <p>Segundo. O cesamento no actual destino dos/das funcionarios/as que obtiveron praza producirase no prazo de tres días, contados a partir do seguinte ao da data da publicación desta orde no Diario Oficial de Galicia.</p>
    <p>Se na data en que deben cesar no seu destino os/as funcionarios/as están desfrutando un período de licenza, vacacións ou permiso, o prazo para efectualo empezará a contar a partir do día seguinte ao da súa incorporación.</p>
    <p>A toma de posesión da praza adxudicada deberase realizar no prazo dos tres días seguintes ao do cesamento se non implica cambio de residencia, no prazo de sete días hábiles se comporta cambio de residencia, ou de vinte días hábiles se comporta o reingreso ao servizo activo, conforme o establecido no artigo 14 do Decreto 93/1991, do 20 de marzo, modificado polo Decreto 166/2013, do 14 de novembro.</p>
    <p>Terceiro. O xefe do centro en que causen baixa os/as funcionarios/as, así como o daquel en que obteñan destino, consignarán no título administrativo, dentro do prazo sinalado no punto anterior, as correspondentes dilixencias de cesamento e toma de posesión, das cales se dará traslado, mediante copia, á Dirección Xeral da Función Pública.</p>
    <p>Cuarto. Contra esta orde, que esgota a vía administrativa, os/as interesados/as poderán interpoñer recurso potestativo de reposición, ante esta consellería, no prazo dun mes contado desde o día seguinte ao da súa publicación no DOG, de conformidade co establecido na Lei 39/2015, do 1 de outubro, do procedemento administrativo común das administracións públicas, ou poderán impugnala directamente, ante o xulgado do contencioso-administrativo competente, no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 10 de xuño de 2021</p>
    <footer><p>Fabiola García Martínez<br>Conselleira de Política Social</p></footer>
    <h2>ANEXO</h2>
    <table>
     <tbody>
      <tr>
       <td>Nº DNI ou NRP</td>
       <td>Apelidos e nome</td>
       <td>Grupo</td>
       <td>Código do posto</td>
       <td>Denominación</td>
       <td>Nivel</td>
       <td>Centro destino</td>
       <td>Localidade</td>
      </tr>
      <tr>
       <td>****567046 A1135</td>
       <td>Reza Fernández, Jorge</td>
       <td>C1</td>
       <td>PSC010000015770001</td>
       <td>Xefatura de secretaría&lt;br&gt;do/da conselleiro/a</td>
       <td>20</td>
       <td>Gabinete conselleiro/a</td>
       <td>Santiago de Compostela</td>
      </tr>
      <tr>
       <td>****028024 A2060</td>
       <td>Cardelle Espasandín, Mercedes Dolores</td>
       <td>A1</td>
       <td>PSC020000515770001</td>
       <td>Subdirector/a xeral de Autorización e Inspección de Servizos Sociais</td>
       <td>30</td>
       <td>Secretaría Xeral Técnica</td>
       <td>Santiago de Compostela</td>
      </tr>
      <tr>
       <td>****741335 A2060</td>
       <td>Vázquez Sanmartín, Alberto</td>
       <td>A1</td>
       <td>PSC030000115770001</td>
       <td>Subdirector/a xeral de Demografía e Conciliación</td>
       <td>30</td>
       <td>Dirección Xeral de Familia, Infancia e Dinamización Demográfica</td>
       <td>Santiago de Compostela</td>
      </tr>
     </tbody>
    </table>

