---
date: '2021-06-24'
id: G0533-150621-0001
page: 31782
number: 119
agency: Consellería de Infraestruturas e Mobilidade
section: III. Outras disposicións.
title: >-
  DECRETO 93/2021, do 10 de xuño, polo que se declara en concreto a utilidade
  pública e se dispón a urxente ocupación dos bens e dereitos afectados polo
  proxecto de construción denominado Mellora da seguridade viaria (MSV) no
  contorno do tramo de concentración de accidentes (TCA) na estrada PO-308,
  puntos quilométricos 3+500-5+100, Fontenla, de clave PO/19/053.06, no concello
  de Poio.
range: Decreto
url: >-
  https://www.xunta.gal/dog/Publicados/2021/20210624/AnuncioG0533-150621-0001_gl.html
---
<p>Antecedentes</p>
    <p>Primeiro. O 11 de decembro de 2019 publicouse no <em>Diario Oficial de Galicia</em>, número 235, o Anuncio do 2 de decembro de 2019 polo que se somete ao trámite de información pública a separata para información pública do proxecto de construción denominado Mellora da seguridade viaria (MSV) no contorno do tramo de concentración de accidentes (TCA) na estrada PO-308, puntos quilométricos 3+500-5+100, Fontenla, de clave PO/19/053.06, así como a relación individual de bens, dereitos e propietarios afectados polo proxecto referido.</p>
    <p>Segundo. Tras as análises dos informes, alegacións e certificados presentados, o 2 de xuño de 2021 apróbase o expediente de información pública e o proxecto de construción denominado Mellora da seguridade viaria (MSV) no contorno do tramo de concentración de accidentes (TCA) na estrada PO-308, puntos quilométricos 3+500-5+100, Fontenla, de clave PO/19/053.06.</p>
    <p>O obxecto do presente proxecto é a realización dunha serie de intervencións para a mellora da seguridade no treito comprendido entre os puntos quilométricos 3+500-5+100, en Fontenla, concello de Poio, co fin de evitar ou mitigar a accidentalidade neste treito.</p>
    <p>As principais actuacións do proxecto teñen por finalidade mellorar as interseccións, provocar unha diminución da velocidade no treito de actuación, reducir o número de xiros á esquerda no treito comprendido entre os puntos quilométricos 4+700 e 5+600.</p>
    <p>A competencia para a execución da expropiación forzosa, no ámbito das estradas non incorporadas á Rede do Estado, con itinerarios que se desenvolvan integramente no seu territorio, correspóndelle á Comunidade Autónoma de Galicia, ao abeiro do punto dous do artigo 28 do Estatuto de autonomía de Galicia, aprobado pola Lei orgánica 1/1981, do 6 de abril.</p>
    <p>Correspóndelle ao Consello da Xunta de Galicia, como órgano equivalente ao Consello de Ministros, no ámbito da Administración autonómica, o recoñecemento concreto da utilidade pública e a declaración da urxente ocupación dos bens afectados pola expropiación a que dá lugar a realización da obra, segundo o previsto nos artigos 10 e 52 da Lei do 16 de decembro de 1954, de expropiación forzosa.</p>
    <p>Na súa virtude, por proposta da conselleira de Infraestruturas e Mobilidade e logo da deliberación do Consello da Xunta de Galicia, na súa reunión do día dez de xuño de dous mil vinte e un,</p>
    <h2>DISPOÑO:</h2>
    <p>Artigo único</p>
    <p>Declarar, en concreto, a utilidade pública e a necesidade de urxente ocupación para os efectos de expropiación forzosa, dos bens e dereitos que se concretan no expediente administrativo instruído, así como en calquera das modificacións que sexa necesario realizar para a execución do proxecto de construción denominado Mellora da seguridade viaria (MSV) no contorno do tramo de concentración de accidentes (TCA) na estrada PO-308, puntos quilométricos 3+500-5+100, Fontenla, de clave PO/19/053.06.</p>
    <p>Santiago de Compostela, dez de xuño de dous mil vinte e un</p>
    <footer><p>Alberto Núñez Feijóo<br>Presidente</p><p>Ethel Mª Vázquez Mourelle<br>Conselleira de Infraestruturas e Mobilidade</p></footer>

