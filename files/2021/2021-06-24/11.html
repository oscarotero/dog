---
date: '2021-06-24'
id: G0181-150621-0002
page: 31875
number: 119
agency: Axencia Galega de Infraestruturas
section: III. Outras disposicións.
title: >-
  RESOLUCIÓN do 14 xuño de 2021 pola que se dá publicidade da Resolución do 11
  de xuño de 2021 pola que se encomenda á Empresa de Transformación Agraria,
  S.A. S.M.E., M.P. (Tragsa) a realización de actuacións de mellora de
  seguridade viaria na Raega no ámbito dos Camiños de Santiago. Clave
  GA/21/081.06 (E/026/2021).
range: Resolución
url: >-
  https://www.xunta.gal/dog/Publicados/2021/20210624/AnuncioG0181-150621-0002_gl.html
---
<p>De conformidade co disposto no artigo 8 da Lei 19/2013, do 9 de decembro, de transparencia, acceso á información pública e bo goberno, dáse publicidade á seguinte encomenda coas seguintes características:</p>
    <p>Resolución do 11 de xuño de 2021, da Axencia Galega de Infraestruturas, pola que se encarga ao medio propio Empresa de Transformación Agraria, S.A. S.M.E., M.P. (Tragsa) a realización de actuacións de mellora de seguridade viaria na Raega no ámbito dos Camiños de Santiago. </p>
    <p>– Actividade: os traballos que se van realizar baixo a cobertura desta encomenda consistirán na mellora da seguridade viaria na Raega no ámbito dos Camiños de Santiago, mediante a realización dunha serie de actuacións que afectan tanto o tránsito dos usuarios dos camiños como a percepción do peregrino por parte dos usuarios das estradas autonómicas confluentes.</p>
    <p>– Natureza e alcance da xestión encomendada: encomenda de xestión a medios propios, ao ter a Empresa de Transformación Agraria, S.A. S.M.E., M.P. (Tragsa) a consideración de medio propio e de servizo técnico da Administración xeral e do sector público autonómico de Galicia, ao abeiro do establecido nos artigos 10 e 47 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia: dez (10) meses.</p>
    <p>– Modalidade de financiamento: esta encomenda tramítase con cargo aos orzamentos da Axencia Galega de Infraestruturas para o ano 2021, aplicación orzamentaria 09.A1.512B.610.1.</p>
    <p>– Orzamento: 1.420.461,79 €. </p>
    <p>Santiago de Compostela, 14 de xuño de 2021</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>

