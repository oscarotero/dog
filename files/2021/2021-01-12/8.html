---
date: '2021-01-12'
id: G0598-211220-0007
page: 1297
number: 6
agency: 'Consellería de Cultura, Educación e Universidade'
section: III. Outras disposicións.
title: >-
  EXTRACTO da Orde do 18 de decembro de 2020 pola que se establecen as bases
  reguladoras e se procede á convocatoria de axudas destinadas ao alumnado do
  Sistema universitario de Galicia que, por causas sobrevidas e imprevistas
  ocorridas ao longo do curso académico 2020/21 ou por unha situación derivada
  da COVID-19, teña dificultades económicas para continuar estudos  (código de
  procedemento ED433A).
range: Orde
url: >-
  https://www.xunta.gal/dog/Publicados/2021/20210112/AnuncioG0598-211220-0007_gl.html
---
<p>BDNS (Identif.): 543568.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo pode consultarse na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Persoas beneficiarias</p>
    <p>O alumnado que curse estudos universitarios oficiais conducentes a unha titulación de grao, no curso académico 2020/21, nas universidades del Sistema universitario de Galicia.</p>
    <p>Segundo. Obxecto</p>
    <p>Convocar en réxime de concorrencia non competitiva axudas destinadas ao alumnado do Sistema universitario de Galicia cunha necesidade urxente de recursos económicos motivada por causas sobrevidas e imprevistas ocorridas durante o actual curso académico ou por unha situación derivada da COVID-19 que lle impida ou dificulte a continuidade dos seus estudos.</p>
    <p>Terceiro. Bases reguladoras</p>
    <p>Publícanse conxuntamente coa convocatoria.</p>
    <p>Cuarto. Orzamento e contía das bolsas</p>
    <p>O importe global previsto na orde é de 500.000 euros.</p>
    <p>Para determinar a contía da axuda que se lle concederá a cada solicitante teranse en conta como criterios de distribución os seguintes limiares de renda per cápita:</p>
    <table>
     <tbody>
      <tr>
       <td>Limiares de renda</td>
       <td>Contía da axuda</td>
      </tr>
      <tr>
       <td>Ata 5.000 €</td>
       <td>2.750 euros</td>
      </tr>
      <tr>
       <td>De 5.001 € a 5.700 €</td>
       <td>2.250 euros</td>
      </tr>
      <tr>
       <td>De 5.701 € a 6400 €</td>
       <td>1.750 euros</td>
      </tr>
      <tr>
       <td>De 6.401 € ao importe da pensión non contributiva individual que estableza a Lei de orzamentos xerais do estado para o ano 2021 multiplicada por 1,5</td>
       <td>1.500 euros</td>
      </tr>
     </tbody>
    </table>
    <p>Quinto. Prazo de presentación de solicitudes</p>
    <p>– Se a causa sobrevida e imprevista aconteceu con anterioridade á publicación desta orde, o prazo de presentación de solicitudes será dun mes, contado desde o día seguinte ao da publicación da orde no Diario Oficial de Galicia. </p>
    <p>– Se a causa xorde como consecuencia da COVID-19 e é anterior á publicación desta orde, o prazo de presentación de solicitudes será dun mes, contado desde o día seguinte ao da publicación da orde no Diario Oficial de Galicia. </p>
    <p>– Se a causa sobrevida e imprevista acontece con posterioridade á publicación desta orde, o prazo de presentación de solicitudes será dun mes desde que aconteceu a causa sobrevida sendo, nestes casos, a data límite para a presentación das solicitudes o 31 de xullo de 2021, sen prexuízo do sinalado no artigo 3.b).</p>
    <p>– Se a causa xorde como consecuencia da COVID-19 con posterioridade á publicación desta orde, o prazo de presentación de solicitudes será dun mes desde que aconteceu a causa sobrevida sendo, nestes casos, a data límite para a presentación das solicitudes o 31 de xullo de 2021, sen prexuízo do sinalado no artigo 3.b).</p>
    <p>Santiago de Compostela, 18 de decembro de 2020</p>
    <footer><p>Román Rodríguez González<br>Conselleiro de Cultura, Educación e Universidade</p></footer>

