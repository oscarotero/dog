---
date: '2021-01-12'
id: G0532-291220-0005
page: 1418
number: 6
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 28 de decembro de 2020, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  documentación para a revisión da autorización ambiental integrada outorgada a
  Pérez Rúa, C.B., para unha explotación de ceba de porcos situada no concello
  de Sarreaus (expediente 2019-IPPC-M-68).
range: Anuncio
url: >-
  https://www.xunta.gal/dog/Publicados/2021/20210112/AnuncioG0532-291220-0005_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (<em>Boletín Oficial del Estado</em> núm. 316, do 31 de decembro) regula a revisión das autorizacións ambientais integradas.</p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (<em>Boletín Oficial del Estado</em> núm. 251, do 19.10.2013) regulan o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do Real decreto 815/2013, do 18 de outubro, sométese a información pública, durante un período de 20 días hábiles contados a partir do día seguinte ao da publicación deste anuncio no <em>Diario Oficial de Galicia</em>, o documento titulado:</p>
    <p>Memoria ambiental para a renovación da autorización ambiental integrada de explotación porcina en Sarreaus-Ourense.</p>
    <p>Clave: 2006/0030_NAA/IPPC.</p>
    <p>Pérez Rúa, C.B.</p>
    <p>para que calquera persoa interesada poida consultalo e, de ser o caso, presentar dentro do citado prazo as alegacións, suxestións ou observacións que coide convenientes.</p>
    <p>Os documentos estarán ao dispor dos administrados nas dependencias da Dirección Xeral de Calidade Ambiental, Sostibilidade e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, Santiago de Compostela).</p>
    <p>Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/»medio ambiente e sostibilidade»prevención e control de actividades»autorización ambiental integrada»proxectos en información pública).</p>
    <p>As alegacións, suxestións ou observacións dirixiranse ao Servizo de Prevención e Control Integrados da Contaminación.</p>
    <p>Santiago de Compostela, 28 de decembro de 2020</p>
    <footer><p>María Sagrario Pérez Castellanos<br>Directora xeral de Calidade Ambiental,<br>Sostibilidade e Cambio Climático</p></footer>
    <h2>ANEXO</h2>
    <p>Expediente: 2019-IPPC-M-68.</p>
    <p>Núm. da autorización ambiental integrada: 2006/0030_AIA/IPPC_103.</p>
    <p>Categoría principal da actividade: anexo I, categoría 9.3.b) do Real decreto lexislativo 1/2016, do 16 de decembro.</p>
    <p>Titular: Pérez Rúa, CB.</p>
    <p>NIF: E32202855.</p>
    <p>Localización da instalación: lugar Os Ribeiros, s/n, 32631 Sarreaus (Ourense). Referencia catastral da parcela: 32079A502103290000KI.</p>
    <p>Actividade principal: explotación porcina de ceba de porcos.</p>
    <p>Descrición: a explotación está formada por 3 naves para ceba de porcos e unha nave para xatos.</p>
    <p>A explotación porcina conta actualmente con capacidade para 3.003 prazas para porcos e está previsto o desmantelamento de boxes a fin de contar cunha capacidade máxima para 2.884 prazas para porcos.</p>
    <p>Na explotación lévase a cabo un plan de xestión do xurro baseado na valorización deste en parcelas agrícolas.</p>
    <p>Vertidos: as augas de limpeza das instalacións son enviadas xunto cos xurros producidos na explotación ás fosas das dexeccións. O saneamento dos aseos condúcese a una fosa séptica para posteriormente ser enviadas a fosa de xurro. As cubertas das naves están provistas de canalón e baixante de PVC 125 mm para recollida das augas de chuvia; estas augas vértense nas cunetas do camiño público</p>

