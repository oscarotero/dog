---
date: '2021-10-13'
id: G0596-300921-0003
page: 50153
number: 197
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 29 de setembro de 2021, da Dirección Xeral de Planificación
  Enerxética e Recursos Naturais, pola que se someten a información pública a
  solicitude de autorización administrativa previa, a autorización
  administrativa de construción, o estudo de impacto ambiental e o proxecto de
  interese autonómico do parque eólico Castro Valente, situado nos concellos de
  Pontecesures, Valga, A Estrada (Pontevedra) e Padrón (A Coruña), e promovido
  por Iberdrola Renovables Galicia, S.A. (expediente IN408A/2020/66).
range: Resolución
url: >-
  https://www.xunta.gal/dog/Publicados/2021/20211013/AnuncioG0596-300921-0003_gl.html
---
<p>En cumprimento do disposto na Lei 24/2013, do 26 de decembro, do sector eléctrico; na Lei 8/2009, do 22 de decembro, pola que se regula o aproveitamento eólico en Galicia se crean o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia, e pola Lei 9/2021, do 25 de febreiro, de simplificación administrativa e de apoio á reactivación económica de Galicia; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; na Lei 21/2013, do 9 de decembro, de avaliación ambiental; e demais normas vixentes de aplicación, sométese a información pública a solicitude relacionada coa instalación que se describe a seguir:</p>
    <p>Solicitante/promotora: Iberdrola Renovables Galicia, S.A.</p>
    <p>Domicilio social: rúa Circunvalación, nº 17, A Rúa, 32350 Ourense.</p>
    <p>Denominación do proxecto: parque eólico Castro Valente.</p>
    <p>Concellos afectados: Pontecesures, Valga, A Estrada (Pontevedra) e Padrón (A Coruña).</p>
    <p>Potencia que se instalará: 18 MW. </p>
    <p>Produción neta anual estimada: 63.457 MWh/ano.</p>
    <p>Orzamento de execución material (sen IVE): 14.762.145,90 €.</p>
    <p>Localización (área de afección):</p>
    <table>
     <thead>
      <tr>
       <td rowspan="2">Vértices poligonal</td>
       <td colspan="2">Parque eólico Castro Valente</td>
      </tr>
      <tr>
       <td colspan="2">ETRS89</td>
      </tr>
      <tr>
       <td>X UTM H29</td>
       <td>Y UTM H29</td>
      </tr>
     </thead>
     <tbody>
      <tr>
       <td>1</td>
       <td>531.375</td>
       <td>4.731.785</td>
      </tr>
      <tr>
       <td>2</td>
       <td>531.450</td>
       <td>4.732.048</td>
      </tr>
      <tr>
       <td>3</td>
       <td>531.832</td>
       <td>4.732.208</td>
      </tr>
      <tr>
       <td>4</td>
       <td>534.039</td>
       <td>4.731.096</td>
      </tr>
      <tr>
       <td>5</td>
       <td>534.835</td>
       <td>4.729.350</td>
      </tr>
      <tr>
       <td>6</td>
       <td>531.534</td>
       <td>4.728.214</td>
      </tr>
      <tr>
       <td>7</td>
       <td>531.375</td>
       <td>4.728.555</td>
      </tr>
     </tbody>
    </table>
    <p>Localización dos aeroxeradores:</p>
    <table>
     <tbody>
      <tr>
       <td rowspan="3">Aeroxeradores</td>
       <td colspan="3">Parque eólico Castro Valente</td>
      </tr>
      <tr>
       <td colspan="2">ETRS89</td>
       <td rowspan="2">Concellos</td>
      </tr>
      <tr>
       <td>X UTM H29</td>
       <td>Y UTM H29</td>
      </tr>
      <tr>
       <td>PV3.1</td>
       <td>531.606</td>
       <td>4.731.827</td>
       <td>Padrón</td>
      </tr>
      <tr>
       <td>PV3.2</td>
       <td>531.910</td>
       <td>4.731.511</td>
       <td>Padrón</td>
      </tr>
      <tr>
       <td>PV3.3</td>
       <td>531.921</td>
       <td>4.730.581</td>
       <td>Padrón</td>
      </tr>
      <tr>
       <td>PV3.4</td>
       <td>532.329</td>
       <td>4.730.371</td>
       <td>A Estrada</td>
      </tr>
     </tbody>
    </table>
    <p>Localización da subestación:</p>
    <table>
     <tbody>
      <tr>
       <td rowspan="3">Subestación PE Castro Valente</td>
       <td colspan="2">Parque eólico Castro Valente</td>
      </tr>
      <tr>
       <td colspan="2">ETRS89</td>
      </tr>
      <tr>
       <td>X UTM H29</td>
       <td>Y UTM H29</td>
      </tr>
      <tr>
       <td></td>
       <td>532.512</td>
       <td>4.729.952</td>
      </tr>
     </tbody>
    </table>
    <p>As características técnicas principais das instalacións de xeración, transformación e interconexión do parque eólico son as seguintes:</p>
    <p>– 4 aeroxeradores modelo Siemens Gamesa SG145 de 4,5 MW de potencia nominal unitaria, cunha altura de buxa de 107,5 metros e cun diámetro de rotor de 145 metros.</p>
    <p>– 4 centros de transformación, instalados unitariamente no interior de cada aeroxerador, formados por transformadores de 5.500 kVA de potencia aparente e relación de transformación 0,69/30 kV, celas de media tensión de 30 kV e os correspondentes equipamentos de protección, telemando e demais elementos auxiliares. </p>
    <p>– Rede subterránea de media tensión (30 kV), con condutor de aluminio tipo HEPRZ1 18/30 kV de diferentes seccións, para a evacuación da enerxía xerada e interconexión entre os centros de transformación 0,69/30 kV e a subestación colectora Castro Valente 30/66 kV. </p>
    <p>– Subestación transformadora 30/66 kV, con edificio de control, transformador de potencia trifásico de 55 MVA ONAN/ONAF, transformador de servizos auxiliares de 250 kVA de potencia nominal e relación de transformación 30/0,42-0,242 kV, equipamentos de seccionamento, medida, protección, telemando e demais elementos auxiliares.</p>
    <p>– Rede de terras xeral con condutor Cu-70 mm2.</p>
    <p>Órgano competente: o órgano competente para autorizar o proxecto da referida instalación eléctrica é a Dirección Xeral de Planificación Enerxética e Recursos Naturais.</p>
    <p>Procedemento de avaliación ambiental: o proxecto da referida instalación eléctrica está suxeito a avaliación de impacto ambiental ordinaria, segundo o establecido no artigo 7.1.d) da Lei 21/2013, do 9 de decembro, de avaliación ambiental.</p>
    <p>De acordo co disposto polo artigo 33 da Lei 8/2009, do 22 de decembro, e polas demais normas de aplicación, relacionadas ao inicio desta resolución, constitúen o obxecto da información pública os seguintes documentos: o proxecto de execución, o estudo de impacto ambiental e o proxecto de interese autonómico.</p>
    <p>A documentación estará á disposición das persoas interesadas nas dependencias da Sección de Enerxía das xefaturas territoriais da Vicepresidencia Segunda e Consellería de Economía, Empresa e Innovación de Pontevedra (avenida Mª Victoria Moreno, nº 43, 5º andar, 36071 Pontevedra) e da Coruña (r/ Vicente Ferrer, nº 2, 2º andar, 15071 A Coruña) das 9.00 ás 14.00 horas, de luns a venres, con cita previa respectivamente, no teléfono 986 80 52 39 e no correo electrónico seccion.enerxia.coruna@xunta.es ou nos teléfonos 981 18 49 83/981 18 49 23, así como nos concellos de Pontecesures, Valga, A Estrada (Pontevedra) e Padrón (A Coruña), e na Dirección Xeral de Planificación Enerxética e Recursos Naturais (Edificio Administrativo San Caetano, s/n, bloque 5, 4º andar, 15781 Santiago de Compostela) das 9.00 ás 14.00 horas, de luns a venres, con cita previa no correo electrónico subdireccion.enerxia@xunta.gal ou nos teléfonos 981 54 45 79/981 54 55 73. Ademais, tamén se poderá consultar no portal web da Vicepresidencia Segunda e Consellería de Economía, Empresa e Innovación:</p>
    <p>https://ceei.xunta.gal/transparencia/informacion-publica/en-tramitacion/instalacions-de-xeracion</p>
    <p>A citada documentación estará tamén dispoñible, durante o mesmo prazo, nas dependencias das xefaturas territoriais da Consellería de Medio Ambiente, Territorio e Vivenda de Pontevedra (avenida Mª Victoria Moreno, nº 43, 4º andar, 36071 Pontevedra) e da Coruña (r/ Vicente Ferrer, nº 2, 5º andar, 15071 A Coruña).</p>
    <p>O que se fai público para coñecemento xeral e para que as persoas interesadas podan examinar a documentación técnica e presentar as obxeccións ou alegacións que consideren oportunas, no prazo de 30 días contados a partir da última publicación desta resolución.</p>
    <p>Santiago de Compostela, 29 de setembro de 2021</p>
    <footer><p>Paula Uría Traba <br>Directora xeral de Planificación Enerxética e Recursos Naturais</p></footer>

