---
date: '2021-12-31'
id: G0482-221221-0001
page: 65863
number: 251
agency: Instituto Galego do Consumo e da Competencia
section: III. Outras disposicións.
title: >-
  RESOLUCIÓN do 30 de novembro de 2021, conxunta da Consellería de Cultura,
  Educación e Universidade e do Instituto Galego do Consumo e da Competencia,
  pola que se publica a relación dos premios aos proxectos de innovación
  educativa sobre consumo responsable Galicons-net.
range: Resolución
url: >-
  https://www.xunta.gal/dog/Publicados/2021/20211231/AnuncioG0482-221221-0001_gl.html
---
<p>Mediante a Resolución conxunta do 5 de abril de 2021 (DOG nº 77, do luns 26 de abril) convocáronse os premios de innovación educativa aos proxectos sobre consumo responsable Galicons-net.</p>
    <p>Vista a proposta efectuada polo xurado mencionado no artigo 16 da citada resolución, relativa á selección dos traballos presentados segundo os criterios previstos no artigo 17, procede á súa publicación de conformidade con ela. Na súa virtude,</p>
    <h2>RESOLVEMOS:</h2>
    <p>Primeiro. Declarar gañador do premio na categoría A (alumnado de segundo ciclo de educación infantil e de educación primaria), dotado coa contía de 1.500 euros, o proxecto «Unha mirada diferente», realizado polo CEIP Álvaro Cunqueiro.</p>
    <p>Segundo. Declarar gañador do premio na categoría B (alumnado de educación secundaria obrigatoria), dotado coa contía de 1.500 euros, o proxecto «e-CRSM. Consumo responsable nas sociedades modernas», realizado polo IES Primeiro de Marzo.</p>
    <p>Terceiro. Declarar deserta a categoría C (alumnado de bacharelato, de ciclos formativos de grao medio e de grao superior de formación profesional e de educación para persoas adultas).</p>
    <p>Cuarto. Declarar deserta a categoría D (alumnado de educación especial).</p>
    <p>Santiago de Compostela, 30 de novembro de 2021</p>
    <table>
     <tbody>
      <tr>
       <td><footer><p>Román Rodríguez González<br>Conselleiro de Cultura, Educación<br>e Universidade</p></footer></td>
       <td><footer><p>Manuel Heredia Pérez<br>Director xeral de Comercio<br>e de Consumo</p></footer></td>
      </tr>
     </tbody>
    </table>

