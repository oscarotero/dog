---
date: '2021-12-31'
id: C3K1-211221-0001
page: 65750
number: 251
agency: Consellería de Sanidade
section: II. Autoridades e persoal. b) Nomeamentos.
title: >-
  RESOLUCIÓN do 17 de decembro de 2021 pola que se concede a renovación da
  acreditación do Comité de Ética da Investigación con medicamentos de Galicia
  (CEIm-G) e se procede ao nomeamento dos seus membros.
range: Resolución
url: >-
  https://www.xunta.gal/dog/Publicados/2021/20211231/AnuncioC3K1-211221-0001_gl.html
---
<p>O Decreto 63/2013, do 11 de abril, polo que se regulan os comités de ética da investigación en Galicia, ten por obxecto determinar os fins, obxectivos, funcionamento, composición e procedemento de acreditación do Comité Autonómico de Ética da Investigación de Galicia e dos comités territoriais de ética da investigación, como órganos colexiados encargados da valoración ética, metodolóxica e legal dos estudos de investigación con seres humanos, o seu material biolóxico ou os seus datos de carácter persoal no seu respectivo ámbito de actuación.</p>
    <p>En aplicación deste decreto, ditouse a Resolución do 17 de setembro de 2013 pola que se concedía a acreditación do Comité Autonómico de Ética da Investigación de Galicia e se procedía ao nomeamento dos seus membros.</p>
    <p>Non obstante, con posterioridade, publicouse o Real decreto 1090/2015, do 4 de decembro, polo que se regulan os ensaios clínicos con medicamentos, os comités de ética da investigación con medicamentos e o Rexistro Español de Estudos Clínicos, o cal define «Comité de Ética da Investigación con medicamentos» (en diante, CEIm) como o Comité de Ética da Investigación que ademais está acreditado de acordo cos termos deste real decreto para emitir un ditame nun estudo clínico con medicamentos e nunha investigación clínica con produtos sanitarios.</p>
    <p>Tendo en conta este real decreto, solicitouse a renovación do Comité Autonómico de Ética da Investigación de Galicia como Comité de Ética da Investigación con medicamentos de Galicia (CEIm-G) e o nomeamento dos seus membros, que se concedeu mediante Resolución do 5 de decembro de 2017 (DOG núm. 235, do 13 de decembro) para un período de catro anos.</p>
    <p>Transcorrido o tempo, o xerente do Servizo Galego de Saúde solicitou a renovación da acreditación e, unha vez examinada a documentación remitida xunto coa solicitude, compróbase que esta se axusta ao disposto no Decreto 63/2013, do 11 de abril, así como o disposto no capítulo IV do Real decreto 1090/2015, do 4 de decembro, de modo que o equipo inspector da Subdirección Xeral de Inspección de Servizos Sanitarios emite informe favorable o 3 de decembro de 2021 e o secretario xeral técnico desta consellería efectuou, con base no disposto no artigo 11.7 do Decreto 63/2013, do 11 de abril, unha proposta favorable para a renovación da acreditación do CEIm-G.</p>
    <p>Por todo o anterior, de conformidade co disposto nos números 4 e 6 do artigo 5, e nos números 1, 8 e 9 do artigo 11, do Decreto 63/2013, do 11 de abril, e de acordo coa proposta efectuada pola Secretaría Xeral Técnica desta consellería,</p>
    <h2>RESOLVO:</h2>
    <p>Primeiro. Conceder a renovación da acreditación do Comité de Ética da Investigación con medicamentos de Galicia (CEIm-G), a cal se outorga por un período de catro anos, contados a partir da data da presente resolución.</p>
    <p>Segundo. Nomear como membros do CEIm-G as persoas que se relacionan no anexo desta resolución. </p>
    <p>Santiago de Compostela, 17 de decembro de 2021 </p>
    <footer><p>Julio García Comesaña<br> Conselleiro de Sanidade</p></footer>
    <h2>ANEXO</h2>
    <p>Composición do Comité Autonómico de Ética da Investigación con medicamentos de Galicia:</p>
    <p>Vicepresidenta:</p>
    <p>– Irene Zarra Ferro</p>
    <p>Vicesecretaria:</p>
    <p>– Martina Lema Oreiro</p>
    <p>Vogais:</p>
    <p>– Rosendo Bugarín González</p>
    <p>– Juan Casariego Rosón</p>
    <p> – Nuria Carballeda Feijóo</p>
    <p>– Juan Fernando Cueva Bañuelos</p>
    <p>– Juana Cruz del Río</p>
    <p>– José Álvaro Fernández Rial</p>
    <p>– José Luis Fernández Trisac</p>
    <p>– María José Ferreira Díaz</p>
    <p>– Rafael Millán Calenti</p>
    <p>– Agustín Pía Morandeira</p>
    <p>– Jorge Prado Casal</p>
    <p>– Carmen Rodríguez-Tenreiro Sánchez</p>
    <p>– Diego Santos García</p>
    <p>– Juan Manuel Vázquez Lago</p>
    <p>– Asunción Verdejo González</p>

