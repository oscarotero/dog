---
date: '2021-08-30'
id: C3Q2-240821-0001
page: 43172
number: 166
agency: Instituto Galego da Vivenda e Solo
section: III. Outras disposicións.
title: >-
  RESOLUCIÓN do 24 de agosto de 2021 pola que se amplía o prazo de presentación
  de solicitudes das axudas para a adquisición de vivenda nos centros históricos
  previsto na Resolución do 25 de febreiro de 2021 pola que se establecen as
  bases reguladoras das axudas para a adquisición de vivenda nos centros
  históricos e se procede á súa convocatoria para o ano 2021 (código de
  procedemento VI400A).
range: Resolución
url: >-
  https://www.xunta.gal/dog/Publicados/2021/20210830/AnuncioC3Q2-240821-0001_gl.html
---
<p>Con data do 15 de marzo de 2021 publicouse no Diario Oficial de Galicia (en diante, DOG) a Resolución do 25 de febreiro de 2021 pola que se establecen as bases reguladoras das axudas para a adquisición de vivenda nos centros históricos e se procede á súa convocatoria para o ano 2021 (código de procedemento VI400A).</p>
    <p>O ordinal vixésimo quinto da citada resolución dispón que o prazo de presentación de solicitudes na convocatoria do ano 2021 comezará o día seguinte ao da publicación desa resolución no DOG e rematará o 1 de setembro de 2021 e, en todo caso, no momento do esgotamento do crédito orzamentario, o que será publicado no DOG mediante resolución ditada pola persoa titular da Dirección Xeral do Instituto Galego da Vivenda e Solo (en diante, IGVS).</p>
    <p>O número de solicitudes presentadas aconsella ampliar o prazo inicialmente establecido, coa finalidade de que a subvención se dirixa ao maior número posible de persoas beneficiarias.</p>
    <p>De conformidade con todo o anterior, no exercicio das facultades que me confire o artigo 4 do Decreto 97/2014, do 24 de xullo, polo que se establece a estrutura orgánica do Instituto Galego da Vivenda e Solo,</p>
    <h2>RESOLVO:</h2>
    <p>Primeiro. Ampliación do prazo de presentación de solicitudes</p>
    <p>Ampliar o prazo para a presentación de solicitudes de axudas para a adquisición de vivendas nos centros históricos, previsto no ordinal vixésimo quinto da Resolución do 25 de febreiro de 2021, ata o 15 de outubro de 2021, agás que se esgotase o crédito orzamentario previsto na convocatoria.</p>
    <p>Segundo. Efectos</p>
    <p>Esta resolución producirá efectos a partir do día da súa publicación no DOG.</p>
    <p>Santiago de Compostela, 24 de agosto de 2021</p>
    <footer><p>Ángeles Vázquez Mejuto<br>Presidenta do Instituto Galego da Vivenda e Solo</p></footer>

