---
date: '2021-02-25'
id: G2410-040221-0003
page: 11847
number: 38
agency: Xulgado do Social número 1 de Santiago de Compostela
section: V. Administración de xustiza.
title: EDICTO (PO 609/2018).
range: Edicto
url: >-
  https://www.xunta.gal/dog/Publicados/2021/20210225/AnuncioG2410-040221-0003_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento ordinario 609/2018 deste xulgado do social, seguido por instancia de Adrián Fernández Furelos contra a empresa Sertrán Conservación, S.L., sobre recoñecemento de dereito e cantidade, ditouse a seguinte resolución, cuxa parte dispositiva é como segue:</p>
    <p>«Decido que, estimando a demanda interposta por Adrián Fernández Furelos contra Sertrán Conservación, S.L. e contra o Fondo de Garantía Salarial, debo condenar e condeno a mercantil demandada a aboarlle ao demandante a suma de 4.618,89 euros brutos polos conceptos indicados no feito probado terceiro desta sentenza, máis os xuros previstos no artigo 29.3 do ET sobre a devandita cantidade devindicados desde a presentación da papeleta de conciliación ata a presente resolución e os do artigo 576 da LAC a partir da presente resolución; condeno, así mesmo, a demandada a que proceda á regularización das cotizacións correspondentes ao salario que o traballador debía efectivamente percibir conforme a categoría profesional de encargado e condeno, así mesmo, a demandada ao aboamento das custas procesuais, incluídos os honorarios da letrada da parte demandante, que se fixan no importe de 200 euros.</p>
    <p>No que respecta á responsabilidade do Fondo de Garantía Salarial, non procede a súa condena nesta instancia e debe observarse o que resulte da aplicación do artigo 33 do ET.</p>
    <p>Notifíquese ás partes a presente resolución, facéndolles saber que fronte a ela cabe recurso de suplicación, para ante a Sala do Social do Tribunal Superior de Xustiza de Galicia, no prazo de cinco días contados desde o seguinte ao da súa notificación.</p>
    <p>Por esta miña sentenza, xulgando definitivamente na primeira instancia, pronúncioo, mándoo e asínoo».</p>
    <p>E para que sirva de notificación en legal forma a Sertrán Conservación, S.L., en ignorado paradoiro, expido a presente para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 4 de febreiro de 2021</p>
    <footer><p>A letrada da Administración de xustiza</p></footer>

