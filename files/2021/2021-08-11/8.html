---
date: '2021-08-11'
id: G0599-050821-0003
page: 40188
number: 153
agency: Consellería de Emprego e Igualdade
section: III. Outras disposicións.
title: >-
  RESOLUCIÓN do 5 de agosto de 2021, da Secretaría Xeral da Igualdade, pola que
  se resolven as subvencións previstas na Resolución do 23 de febreiro de 2021
  pola que se establecen as bases reguladoras que rexerán as subvencións a
  entidades de iniciativa social sen ánimo de lucro para programas dirixidos a
  mulleres en situación de especial vulnerabilidade, e se convocan para o ano
  2021 (código de procedemento SI427A) (Diario Oficial de Galicia número 46, do
  9 de marzo).
range: Resolución
url: >-
  https://www.xunta.gal/dog/Publicados/2021/20210811/AnuncioG0599-050821-0003_gl.html
---
<p>Mediante a Resolución do 23 de febreiro de 2021 establecéronse as bases reguladoras e a convocatoria, en réxime de concorrencia competitiva, das subvencións ás entidades de iniciativa social sen ánimo de lucro para programas dirixidos a mulleres en situación de especial vulnerabilidade para o ano 2021.</p>
    <p>Estas axudas teñen como finalidade o desenvolvemento de programas que fomenten a igualdade de oportunidades para contribuír á redución da dobre discriminación en que se atopan as mulleres en situación de especial vulnerabilidade, para dotalas dunha maior autonomía e independencia co fin de mellorar a súa situación persoal, social e laboral, a través de programas que inclúen unha atención personalizada e especializada de cara á integración social e laboral das participantes, e responder a un dos seguintes tipos:</p>
    <p>a) Programa de recursos integrais específicos para mulleres xestantes ou lactantes con fillas ou fillos menores de tres anos, en situación de especial vulnerabilidade.</p>
    <p>b) Programa de recursos integrais de atención personalizada e especializada para mulleres en situación de especial vulnerabilidade, pertencentes a un ou varios colectivos nos cales concorra a dita situación, segundo a relación que figura na disposición adicional única da Resolución do 23 de febreiro de 2021.</p>
    <p>De acordo co establecido no artigo 2 da convocatoria, o crédito destinado ao financiamento destas axudas é o seguinte:</p>
    <table>
     <tbody>
      <tr>
       <td>Aplicación</td>
       <td>Proxecto</td>
       <td>Importe</td>
      </tr>
      <tr>
       <td>2021.11.02.313B.481.2</td>
       <td>2021.00062</td>
       <td>1.400.000,00</td>
      </tr>
     </tbody>
    </table>
    <p>Con data do 2 de xuño de 2021, DOG núm. 102, publicouse a Resolución do 24 de maio de 2021, da Secretaría Xeral da Igualdade, pola que se resolven as solicitudes de subvencións a entidades de iniciativa social sen ánimo de lucro para programas dirixidos a mulleres en situación de especial vulnerabilidade, convocadas pola Resolución do 23 de febreiro de 2021. No anexo II desta resolución relaciónanse as solicitudes que quedaron na lista de espera segundo a orde de puntuación e que, de ser o caso, poderán ser atendidas a través do crédito que quede sen comprometer por producirse algunha renuncia, por modificación nos proxectos inicialmente presentados ou por un incremento do crédito orzamentario dispoñible destinado a estas subvencións.</p>
    <p>Mediante a Resolución do 22 de xullo de 2021, da Secretaría Xeral da Igualdade, publicada no DOG nº 145, do 30 de xullo, ampliouse a dotación orzamentaria da Resolución do 23 de febreiro de 2021. Con esta ampliación orzamentaria o crédito dispoñible para atender as axudas a entidades de iniciativa social sen ánimo de lucro para programas dirixidos a mulleres en situación de especial vulnerabilidade quedou establecido en 1.605.892,24 euros, coa seguinte distribución por aplicación orzamentaria:</p>
    <table>
     <tbody>
      <tr>
       <td>Aplicación</td>
       <td>Crédito inicial</td>
       <td>Ampliación</td>
       <td>Crédito total</td>
      </tr>
      <tr>
       <td>2021.11.02.313B.481.2</td>
       <td>1.400.000,00 €</td>
       <td>205.892,24 €</td>
       <td>1.605.892,24 €</td>
      </tr>
     </tbody>
    </table>
    <p>Segundo o artigo 14.3 das bases reguladoras, por tratarse dun procedemento de concorrencia competitiva e de conformidade co previsto no artigo 45 da Lei 39/2015, do 1 de outubro, do procedemento administrativo común das administracións públicas, as resolucións destas subvencións serán obxecto de publicación no Diario Oficial de Galicia, a cal producirá os mesmos efectos da notificación.</p>
    <p>Tendo en conta que se dan os supostos previstos nos artigos 2.4 e 12.4 das bases reguladoras, logo da ampliación do crédito destinado a estas axudas, e con base na valoración realizada pola Comisión de Valoración prevista no artigo 12.2 das bases reguladoras, vista a proposta de resolución formulada polo órgano instrutor e tendo en conta as dispoñibilidades orzamentarias,</p>
    <h2>RESOLVO:</h2>
    <p>Primeiro. Conceder, logo da ampliación do crédito destinado a estas axudas, as subvencións para as entidades de iniciativa social sen ánimo de lucro para programas dirixidos a mulleres en situación de especial vulnerabilidade que se indican no anexo I, como consecuencia da aplicación dos criterios e pautas de valoración establecidos no artigo 13 das bases reguladoras, pola contía e para o desenvolvemento das actuacións que figuran no anexo I, por un importe total de 217.888,07 euros, na aplicación orzamentaria 11.02.313B.481.2, proxecto de gasto 2021.00062, coa denominación Recursos integrais para mulleres en situación de especial vulnerabilidade consignada no estado de gastos dos orzamentos xerais da Comunidade Autónoma de Galicia para o ano 2021.</p>
    <p>Segundo. Informar as entidades beneficiarias que figuran no anexo I desta resolución de que, de acordo co establecido no artigo 14.4 das bases reguladoras, unha vez notificada a resolución de concesión, a entidade beneficiaria deberá comunicar no prazo de dez (10) días a súa aceptación, e comprometerse a executar o programa ou actuación subvencionada no prazo e nas condicións establecidas na convocatoria. No caso de non comunicar o dito aspecto no prazo indicado, entenderase tacitamente aceptada.</p>
    <p>Terceiro. Segundo o artigo 3 das bases reguladoras, estas subvencións son incompatibles con calquera outra axuda pública para a mesma actuación ou actividade.</p>
    <p>Cuarto. De conformidade co artigo 18.2 das bases reguladoras, realizarase un primeiro pagamento do 80 % da contía da subvención concedida, en concepto de pagamento anticipado, que se fará efectivo unha vez notificada a resolución de concesión. O 20 % restante, ou a parte que corresponda, librarase logo da xustificación polas entidades beneficiarias do cumprimento da finalidade para a cal se concedeu a subvención e demais condicións exixidas na Resolución do 23 de febreiro de 2021.</p>
    <p>Quinto. A data límite de presentación da documentación xustificativa da realización do programa subvencionado, de acordo co artigo 17.1 das bases reguladoras, é o 11 de outubro de 2021.</p>
    <p>As actuacións correspondentes aos programas subvencionados xustificaranse a través das modalidades de custos simplificados previstas nos artigos 67.1.b) e d), 67.5.d), 68.bis.2 e 68.ter do Regulamento (UE) 1303/2013, modificado polo Regulamento (UE, Euratom) 2018/1046, segundo módulo ou custo unitario por hora efectivamente traballada, calculado sobre o correspondente custo directo de persoal máis un 20 % en concepto de gastos directos e indirectos derivados do programa.</p>
    <p>O período de referencia para o desenvolvemento do programa e para a imputación dos gastos subvencionables é o comprendido entre o 1 de outubro de 2020 e ata o 30 de setembro de 2021, ambos os dous incluídos.</p>
    <p>Sexto. As entidades beneficiarias deberán cumprir, en todo caso, cos requisitos e obrigas exixidos nos artigos 10 e 11 da Lei 9/2007, do 13 de xuño, de subvencións de Galicia, así como coas condicións e obrigas establecidas no artigo 19 das bases reguladoras e demais que resulten exixibles segundo a normativa de aplicación.</p>
    <p>Sétimo. No artigo 21 das bases reguladoras establécense os criterios de gradación dos posibles incumprimentos para determinar a cantidade que se minorará ou reintegrará.</p>
    <p>Oitavo. Esta resolución esgota a vía administrativa e contra ela poderá interporse recurso potestativo de reposición ante a secretaria xeral da Igualdade, no prazo dun mes, contado desde o día seguinte ao desta publicación, de conformidade co establecido nos artigos 112, 123 e 124 da Lei 39/2015, do 1 de outubro, do procedemento administrativo común das administracións públicas, ou ben directamente recurso contencioso-administrativo ante o Tribunal Superior de Xustiza de Galicia, no prazo de dous meses contados a partir do día seguinte ao desta publicación, de acordo co establecido nos artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p> Disposición derradeira</p>
    <p>Esta resolución entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 5 de agosto de 2021</p>
    <footer><p>Susana López Abella<br>Secretaria xeral da Igualdade</p></footer>
    <h2>ANEXO I</h2>
    <h2>Concesións</h2>
    <table>
     <thead>
      <tr>
       <td>Nº de expte.</td>
       <td>Entidade</td>
       <td>NIF</td>
       <td>Denominación do programa</td>
       <td>Nº total de horas subvencionables imputadas ao programa</td>
       <td>Importe total do gasto subvencionable</td>
       <td>Nº mínimo de usuarias</td>
       <td>Nº mínimo de usuarias con atención continuada</td>
       <td>Puntos</td>
       <td>Tramo</td>
       <td>Importe concesión</td>
      </tr>
     </thead>
     <tbody>
      <tr>
       <td>SI427A 2021/23</td>
       <td>Asociación Diversidades</td>
       <td>G27783950</td>
       <td>Donas da cidade 2021</td>
       <td>1.820</td>
       <td>40.229,28</td>
       <td>42</td>
       <td>25</td>
       <td>59</td>
       <td>60,00 %</td>
       <td>24.137,57</td>
      </tr>
      <tr>
       <td>SI427A 2021/24</td>
       <td>Asociación de Movilidad Humana para la Colaboración al Desarrollo</td>
       <td>G70464334</td>
       <td>Centro de empoderamento de mulleres migrantes empregadas do fogar e os coidados (CEMMECC)</td>
       <td>1.824</td>
       <td>40.002,05</td>
       <td>42</td>
       <td>25</td>
       <td>58</td>
       <td>60,00 %</td>
       <td>24.001,23</td>
      </tr>
      <tr>
       <td>SI427A 2021/41</td>
       <td>Asociación Escola Rural de Saúde da Limia</td>
       <td>G32426025</td>
       <td>Mulleres do rural en crecemento</td>
       <td>184</td>
       <td>4.067,14</td>
       <td>4</td>
       <td>2</td>
       <td>58</td>
       <td>60,00 %</td>
       <td>2.440,28</td>
      </tr>
      <tr>
       <td>SI427A 2021/59</td>
       <td>Asociación Síndrome de Down de Lugo (Down Lugo)</td>
       <td>G27202043</td>
       <td>Programa de empoderamento para mulleres en situación de especial vulnerabilidade de Down Lugo</td>
       <td>1.376</td>
       <td>30.415,10</td>
       <td>32</td>
       <td>19</td>
       <td>56</td>
       <td>60,00 %</td>
       <td>18.249,06</td>
      </tr>
      <tr>
       <td>SI427A 2021/63</td>
       <td>Fundación Amigos de Galicia</td>
       <td>G15859911</td>
       <td>Em-podérate 21</td>
       <td>1.379</td>
       <td>30.481,42</td>
       <td>32</td>
       <td>19</td>
       <td>56</td>
       <td>60,00 %</td>
       <td>18.288,85</td>
      </tr>
      <tr>
       <td>SI427A 2021/69</td>
       <td>Asociación Dignidad Galicia</td>
       <td>G15500853</td>
       <td>Acompaña, en femenino</td>
       <td>1.135</td>
       <td>25.088,04</td>
       <td>26</td>
       <td>16</td>
       <td>56</td>
       <td>60,00 %</td>
       <td>15.052,82</td>
      </tr>
      <tr>
       <td>SI427A 2021/73</td>
       <td>Asociación Albores Saúde Mental</td>
       <td>G27252279</td>
       <td>Iguais en saúde mental</td>
       <td>543</td>
       <td>11.507,98</td>
       <td>13</td>
       <td>8</td>
       <td>56</td>
       <td>60,00 %</td>
       <td>6.904,79</td>
      </tr>
      <tr>
       <td>SI427A 2021/80</td>
       <td>Cruz Roja Española</td>
       <td>Q2866001G</td>
       <td>Primeira infancia: apoio á crianza de 0 a 3 anos</td>
       <td>860</td>
       <td>19.009,44</td>
       <td>20</td>
       <td>12</td>
       <td>56</td>
       <td>60,00 %</td>
       <td>11.405,66</td>
      </tr>
      <tr>
       <td>SI427A 2021/44</td>
       <td>Rede de mulleres contra os malos tratos de Vigo</td>
       <td>G36928646</td>
       <td>Xuntas</td>
       <td>451</td>
       <td>9.968,90</td>
       <td>10</td>
       <td>6</td>
       <td>54</td>
       <td>50,00 %</td>
       <td>4.984,45</td>
      </tr>
      <tr>
       <td>SI427A 2021/61</td>
       <td>Acción Familiar Ferrol</td>
       <td>G15745466</td>
       <td>Reinvéntate-programa de apoio integral a mulleres en situación de especial vulnerabilidade</td>
       <td>215</td>
       <td>4.752,36</td>
       <td>5</td>
       <td>3</td>
       <td>53</td>
       <td>50,00 %</td>
       <td>2.376,18</td>
      </tr>
      <tr>
       <td>SI427A 2021/13</td>
       <td>Asociación Saúde Mental A Creba</td>
       <td>G15476310</td>
       <td>Apoio integral a mulleres en situación de especial vulnerabilidade procedentes do medio rural</td>
       <td>344</td>
       <td>7.603,78</td>
       <td>8</td>
       <td>5</td>
       <td>52</td>
       <td>50,00 %</td>
       <td>3.801,89</td>
      </tr>
      <tr>
       <td>SI427A 2021/20</td>
       <td>Cáritas Diocesana de Ourense</td>
       <td>R3200098F</td>
       <td>Apoia a vivenda 2021</td>
       <td>1.005:30</td>
       <td>19.788,24</td>
       <td>9</td>
       <td>9</td>
       <td>50</td>
       <td>50,00 %</td>
       <td>9.894,12</td>
      </tr>
      <tr>
       <td>SI427A 2021/22</td>
       <td>Asociación Cultural Vive Vilariño</td>
       <td>G32504508</td>
       <td>Un camiño de igualdade</td>
       <td>800</td>
       <td>15.710,40</td>
       <td>19</td>
       <td>11</td>
       <td>49</td>
       <td>50,00 %</td>
       <td>7.855,20</td>
      </tr>
      <tr>
       <td>SI427A 2021/37</td>
       <td>ASPNAIS</td>
       <td>G27018365</td>
       <td>Programa de igualdade para as mulleres con discapacidade intelectual de ASPNAIS</td>
       <td>1.700</td>
       <td>34.456,80</td>
       <td>40</td>
       <td>24</td>
       <td>47</td>
       <td>50,00 %</td>
       <td>17.228,40</td>
      </tr>
      <tr>
       <td>SI427A 2021/40</td>
       <td>Fundación Amigó</td>
       <td>G81454969</td>
       <td>Proxecto acompañando</td>
       <td>700</td>
       <td>15.472,80</td>
       <td>16</td>
       <td>10</td>
       <td>43</td>
       <td>40,00 %</td>
       <td>6.189,12</td>
      </tr>
      <tr>
       <td>SI427A 2021/45</td>
       <td>Fundación Formavigo</td>
       <td>G27753367</td>
       <td>Traballo cualificado para mulleres en especial vulnerabilidade no sector do metal</td>
       <td>1.229</td>
       <td>27.165,82</td>
       <td>29</td>
       <td>17</td>
       <td>42</td>
       <td>40,00 %</td>
       <td>10.866,33</td>
      </tr>
      <tr>
       <td>SI427A 2021/81</td>
       <td>Asociación Española Contra el Cáncer</td>
       <td>G28197564</td>
       <td>Atención especializada a mulleres con cancro</td>
       <td>2.032:32</td>
       <td>39.996,06</td>
       <td>47</td>
       <td>28</td>
       <td>42</td>
       <td>40,00 %</td>
       <td>15.998,42</td>
      </tr>
      <tr>
       <td>SI427A 2021/28</td>
       <td>Cáritas Diocesana de Santiago de Compostela</td>
       <td>R1500053B</td>
       <td>Programa materno-infantil</td>
       <td>860</td>
       <td>19.009,44</td>
       <td>20</td>
       <td>12</td>
       <td>41</td>
       <td>40,00 %</td>
       <td>7.603,78</td>
      </tr>
      <tr>
       <td>SI427A 2021/55</td>
       <td>Fundación Diagrama Intervención Psicosocial</td>
       <td>G73038457</td>
       <td>Programa de atención integral para a empregabilidade de mulleres vítimas de violencia de xénero</td>
       <td>1.200</td>
       <td>26.524,80</td>
       <td>28</td>
       <td>17</td>
       <td>39</td>
       <td>40,00 %</td>
       <td>10.609,92</td>
      </tr>
     </tbody>
    </table>

