---
date: '2021-02-04'
id: G0532-050121-0004
page: 7327
number: 23
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 21 de decembro de 2020, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  documentación para a revisión da autorización ambiental integrada outorgada a
  Agroganadera de Seoane, S.L. para unha explotación de porcos de ceba chamada
  Currelos-Palela, nos concellos de Maceda e Montederramo (Ourense) (expediente
  2019-IPPC-M-119).
range: Anuncio
url: >-
  https://www.xunta.gal/dog/Publicados/2021/20210204/AnuncioG0532-050121-0004_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (<em>Boletín Oficial del Estado</em> núm. 316, do 31 de decembro), regula a revisión das autorizacións ambientais integradas. </p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (<em>Boletín Oficial del Estado</em> núm. 251, do 19 de outubro de 2013), regulan o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do Real decreto 815/2013, do 18 de outubro, sométese a información pública, durante un período de 20 días hábiles contados a partir do día seguinte ao da publicación deste anuncio no <em>Diario Oficial de Galicia</em>, a documentación presentada polo titular, para que calquera persoa interesada poida consultala e, de ser o caso, presentar dentro do citado prazo as alegacións, suxestións ou observacións que considere convenientes. </p>
    <p>As alegacións, suxestións ou observacións dirixiranse ao Servizo de Prevención e Control Integrados da Contaminación. </p>
    <p>A documentación estará á disposición das persoas administradas nas dependencias da Dirección Xeral de Calidade Ambiental, Sostibilidade e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, 15781, Santiago de Compostela). </p>
    <p>Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/»medio ambiente e sostibilidade»prevención e control de actividades»autorización ambiental integrada»proxectos en información pública).</p>
    <p>Santiago de Compostela, 21 de decembro de 2020</p>
    <footer><p>María Sagrario Pérez Castellanos<br>Directora xeral de Calidade Ambiental,<br>Sostibilidade e Cambio Climático</p></footer>
    <h2>ANEXO </h2>
    <p>Expediente: 2019-IPPC-M-119.</p>
    <p>Número da autorización ambiental integrada: 2007/0075_NAA/IPPC_191.</p>
    <p>Categoría principal da actividade: anexo I, categoría 9.3.b), do Real decreto lexislativo 1/2016, do 16 de decembro.</p>
    <p>Titular: Agroganadera de Seoane, S.L.</p>
    <p>Dirección da instalación: Alto do Rodicio, estrada de Maceda, s/n, 32703, concellos de Maceda e Montederramo (ref. das parcelas 32044A034000170000UK e 32044A033000280000UY).</p>
    <p>Actividade principal: na actualidade esta granxa dedícase á ceba de porcos. A súa capacidade é de 9.333 porcos de 20 a 100 kg.</p>
    <p>Verteduras: nesta granxa non se producen verteduras de augas residuais sucias ao medio. As augas pluviais déixanse discorrer libremente polo terreo.</p>

