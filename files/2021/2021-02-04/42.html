---
date: '2021-02-04'
id: G0426-200121-0005
page: 7345
number: 23
agency: Consellería do Medio Rural
section: VI. Anuncios. a) Administración autonómica.
title: >-
  RESOLUCIÓN do 4 de xaneiro de 2021, da Dirección Xeral de Planificación e
  Ordenación Forestal, pola que se dá publicidade da resolución de aprobación do
  proxecto de ordenación forestal do monte veciñal en man común de Ventosa, nas
  parroquias de Moia e Rao, no concello de Navia de Suarna (Lugo), en
  cumprimento do artigo 42 da Lei  21/2013, do 9 de decembro, de avaliación
  ambiental.
range: Resolución
url: >-
  https://www.xunta.gal/dog/Publicados/2021/20210204/AnuncioG0426-200121-0005_gl.html
---
<p>Antecedentes.</p>
    <p>Primeiro. Con data do 16.12.2020, a Dirección Xeral de Planificación e Ordenación Forestal asinou a resolución de aprobación da primeira presentación do proxecto de ordenación, con código PO-00007873F(1.1) e titulado Proxecto de ordenación forestal Ventosa, parroquias Moia e Rao, concello de Navia de Suarna, provincia de Lugo, e autorizar a súa inscrición no Rexistro de Montes Ordenados, segundo o artigo 81.1 da Lei 7/2012, do 28 de xuño, de montes de Galicia, cunha vixencia ata o 1 de marzo do ano 2027 incluído, co número de rexistro 2700307</p>
    <p>Segundo. De conformidade co artigo 42 da Lei 21/2013, do 9 de decembro, de avaliación ambiental (BOE núm. 296, do 11 de decembro), o órgano substantivo, no prazo máis breve posible e, en todo caso, antes dos quince días hábiles desde que adopte a decisión de autorizar o proxecto, remitirá ao diario oficial correspondente, para a súa publicación, un extracto do contido da dita decisión.</p>
    <p>Así mesmo, publicará na súa sede electrónica unha referencia ao diario oficial correspondente en que se publicou a declaración de impacto ambiental e o extracto sobre a decisión de autorizar ou denegar o proxecto. </p>
    <p>Polo anteriormente exposto,</p>
    <h2>RESOLVO:</h2>
    <p>Facer pública a resolución de aprobación citada no antecedente primeiro, de conformidade co artigo 42 da Lei 21/2013, do 9 de decembro, de avaliación ambiental:</p>
    <p>Expediente: PO-00007873F(1.1) Primeira presentación proxecto ordenación.</p>
    <p>Número de rexistro: 2700307.</p>
    <p>Vixencia do plan especial: ata o 1 de marzo 2027 incluído.</p>
    <p>Esta resolución poderase consultar na ligazón:</p>
    <p>https://mediorural.xunta.gal/es/temas/forestal/ordenacion/instrumentos-de-ordenacion-ou-de-xestion-forestal</p>
    <p>Santiago de Compostela, 4 de xaneiro de 2021</p>
    <footer><p>José Luis Chan Rodríguez <br>Director xeral de Planificación e Ordenación Forestal</p></footer>

