---
date: '2021-05-04'
id: G0595-030521-1
page: 22317
number: 83
agency: 'Vicepresidencia primeira e Consellería de Presidencia, Xustiza e Turismo'
section: II. Autoridades e persoal. b) Nomeamentos.
title: ORDE do 3 de maio de 2021 pola que se nomean membros da Comisión de Toponimia.
range: Orde
url: >-
  https://www.xunta.gal/dog/Publicados/2021/20210504/AnuncioG0595-030521-1_gl.html
---
<p>A Comisión de Toponimia é o órgano de estudo, asesoramento e consulta da Xunta de Galicia para a determinación dos nomes oficiais da toponimia galega e para efectuar as consultas que sexan necesarias con tal fin.</p>
    <p>As funcións e a composición da Comisión de Toponimia están reguladas no Decreto 174/1998, do 5 de xuño, polo que se modifica o Decreto 43/1984, do 23 de marzo, polo que se regulan as funcións e a composición da Comisión de Toponimia.</p>
    <p>A composición do Pleno da Comisión fíxase no artigo 3 do Decreto 174/1998, e nel indícase que está integrado polo presidente, un vicepresidente primeiro, un vicepresidente segundo e un secretario e que, ademais, formarán parte del catro vogais natos, cinco vogais representativos e seis vogais de libre designación.</p>
    <p>De conformidade coas atribucións que me confire o artigo 3 do citado decreto e unha vez recibidas as propostas correspondentes,</p>
    <h2>DISPOÑO:</h2>
    <p>Nomear membros da Comisión de Toponimia as persoas que se relacionan e en representación das institucións que se indican:</p>
    <p>a) Vogais representativos:</p>
    <p>– Rosario Álvarez Blanco, en representación do Consello da Cultura Galega.</p>
    <p>– Xesús Ferro Ruibal, en representación da Real Academia Galega.</p>
    <p>– Ana Isabel Boullón Agrelo, en representación do Instituto da Lingua Galega.</p>
    <p>– Eduardo Pardo de Guevara y Valdés, en representación do Instituto Padre Sarmiento.</p>
    <p>– Miguel Pazos Otón, en representación da Facultade de Xeografía e Historia.</p>
    <p>b) Vogais de libre designación:</p>
    <p>– Vicente Feijóo Ares.</p>
    <p>– Beatriz García Turnes.</p>
    <p>c) Secretaria:</p>
    <p>– Eva Muíño García.</p>
    <p>Santiago de Compostela, 3 de maio de 2021</p>
    <footer><p>Alfonso Rueda Valenzuela<br>Vicepresidente primeiro e conselleiro de Presidencia, Xustiza e Turismo</p></footer>

