---
date: '2021-05-04'
id: O143-220421-0002
page: 22437
number: 83
agency: Augas de Galicia
section: III. Outras disposicións.
title: >-
  EXTRACTO da Resolución do 12 de abril de 2021 pola que se aproban as bases
  reguladoras para a concesión de axudas, en réxime de concorrencia non
  competitiva, para a adquisición e instalación de equipamentos de medida do
  caudal subministrado en alta por sistemas de abastecemento de auga potable de
  titularidade pública na Comunidade Autónoma de Galicia, e se convocan para o
  ano 2021 (código de procedemento AU301A).
range: Resolución
url: >-
  https://www.xunta.gal/dog/Publicados/2021/20210504/AnuncioO143-220421-0002_gl.html
---
<p>BDNS (Identif.): 558247.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (BDNS) (http://www.pap.minhap.gob.es/bdnstrans/index).</p>
    <p>Primeiro. Entidades beneficiarias</p>
    <p>Poderán ser entidades beneficiarias destas axudas os concellos, as mancomunidades, os consorcios e outras entidades locais recollidas na Lei 5/1997, de 22 de xullo, de Administración local de Galicia, responsables de sistemas de abastecemento de auga potable que dean servizo a menos de 50.000 habitantes.</p>
    <p>Segundo. Obxecto</p>
    <p>Bases reguladoras para a concesión de axudas, en réxime de concorrencia non competitiva, para a adquisición e instalación de dispositivos de medición do caudal captado en sistemas de abastecemento de titularidade local da Comunidade Autónoma de Galicia (código de procedemento AU301A).</p>
    <p>Terceiro. Bases reguladoras</p>
    <p>Publícase conxuntamente este extracto coa Resolución do 12 de abril de 2021 pola que se aproban as bases reguladoras para a concesión de axudas, en réxime de concorrencia non competitiva, para a adquisición e instalación de equipos de medida do caudal subministrado en alta por sistemas de abastecemento de auga potable de titularidade pública na Comunidade Autónoma de Galicia, e se convocan para o ano 2021 (código de procedemento AU301A).</p>
    <p>Cuarto. Importe</p>
    <p>As axudas reguladas ao abeiro desta resolución financiaranse con cargo á conta financeira 6566. Subvencións de capital a corporacións locais, da entidade pública empresarial Augas de Galicia. O importe total asignado a esta convocatoria ascende a cincocentos mil euros (500.000,00 €).</p>
    <p>O importe das axudas será do 100 % do investimento da actuación proposta, ata esgotar o crédito e cos límites máximos por solicitude que se indican a continuación (IVE incluído):</p>
    <p>a) Quince mil euros (15.000 €) en entidades de entre 20.001 e 50.000 habitantes.</p>
    <p>b) Doce mil euros (12.000 €) en entidades de entre 10.001 e 20.000 habitantes.</p>
    <p>c) Nove mil euros (9.000 €) en entidades de entre 5.001 e 10.000 habitantes.</p>
    <p>d) Seis mil euros (6.000 €) en entidades de entre 2.001 e 5.000 habitantes.</p>
    <p>e) Tres mil euros (3.000 €) en entidades de 2.000 habitantes ou menos.</p>
    <p>Quinto. Prazo de presentación de solicitudes</p>
    <p>O prazo de presentación de solicitudes comezará o día seguinte ao da publicación desta resolución no <em>Diario Oficial de Galicia</em> e rematará o 1 de setembro de 2021.</p>
    <p>Santiago de Compostela, 12 de abril de 2021</p>
    <footer><p>Ethel Mª Vázquez Mourelle<br>Presidenta de Augas de Galicia</p></footer>

