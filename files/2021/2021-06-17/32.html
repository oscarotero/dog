---
date: '2021-06-17'
id: G0596-270521-0003
page: 30438
number: 114
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 26 de maio de 2021, da Xefatura Territorial de Lugo, pola que se
  concede a autorización administrativa previa e de construción dunha
  instalación eléctrica no concello de Guntín (expediente IN407A 2021-16 AT).
range: Resolución
url: >-
  https://www.xunta.gal/dog/Publicados/2021/20210617/AnuncioG0596-270521-0003_gl.html
---
<p>Visto o expediente para outorgamento da autorización administrativa previa e de construción da instalación eléctrica que a continuación se describe:</p>
    <p>Peticionario: Unión Fenosa Distribución, S.A.</p>
    <p>Domicilio social: A Batundeira, 2, Velle, Ourense.</p>
    <p>Denominación: LMT, CTC e RBT A Veiga (Guntín).</p>
    <p>Situación: concello de Guntín.</p>
    <p>Características técnicas principais:</p>
    <p>• LMT aérea a 20 kV, con orixe no apoio nº 123-B-12 existente da LMTA LUG-802 e final no apoio nº 123-B-17 existente da LMTA LUG-802, cunha lonxitude de 163 metros de condutor novo tipo LA-110 mm e 269 metros de condutor existente.</p>
    <p>• LMT soterrada a 20 kV, con orixe nun paso aéreo a soterrado proxectado no apoio nº 123-B-14 existente da LMTA LUG-802 e final no CT rural proxectado, cunha lonxitude de 198 metros de condutor tipo RHZ1-150 mm.</p>
    <p>• CT rural prefabricado, cunha potencia de 100 kVA e unha relación de transformación 20.000/400-230 V.</p>
    <p>Finalidade da instalación: mellora da subministración.</p>
    <p>Orzamento: 58.182,30 €.</p>
    <p>Documentación complementaria:</p>
    <p>• Separata para o Concello de Guntín.</p>
    <p>• Separata para a Consellería de Cultura e Turismo.</p>
    <p>• Separata para o Ministerio de Transportes.</p>
    <p>Esta xefatura territorial, de acordo coas competencias que resultan do Decreto 230/2020, do 23 de decembro, polo que se establece a estrutura orgánica da consellería, y tendo en conta o Decreto 9/2017, do 12 de xaneiro, sobre órganos competentes para autorización de instalacións eléctricas na Comunidade Autónoma de Galicia, resolve:</p>
    <p>En relación coa instalación de alta tensión, conceder a autorización administrativa previa e de construción ás ditas instalacións sen prexuízo de terceiros e con independencia das autorizacións que sexan necesarias para a execución da obra por parte doutros órganos da Administración, condicionado ao cumprimento das seguintes condicións:</p>
    <p>Primeira. As instalacións deberán axustarse na súa execución ao disposto no citado proxecto de execución e o técnico competente deberá realizar a dirección da obra.</p>
    <p>Segunda. O peticionario asegurará o mantemento e vixilancia correcta das instalacións durante a construción e despois da súa posta en servizo, a fin de garantir que en todo momento se manterán as condicións regulamentarias de seguridade.</p>
    <p>Terceira. En todo momento deberán cumprirse as normativas e directrices vixentes que sexan de aplicación, en particular, canto establece a Lei 24/2013, do 26 de decembro, do sector eléctrico, o Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias, e o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias.</p>
    <p>En relación coa instalación de baixa tensión, deberase seguir o disposto no artigo 18 do Real decreto 842/2002 para a súa posta en servizo, así como na súa instrución ITC-BT-04, e deberá achegar, no seu momento, a documentación exixida con carácter previo á posta en servizo da instalación, para a súa revisión por esta administración e posterior inscrición da instalación no correspondente rexistro.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución poderase interpor recurso de alzada ante o vicepresidente segundo e conselleiro de Economía, Empresa e Innovación no prazo dun mes, a partir do día seguinte ao da notificación ou publicación desta resolución; tamén se poderá interpor calquera outro recurso que considere pertinente ao seu dereito.</p>
    <p>Lugo, 26 de maio de 2021</p>
    <footer><p>Gustavo José Casasola de Cabo<br>Xefe territorial de Lugo</p></footer>

