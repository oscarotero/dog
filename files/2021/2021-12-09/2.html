---
date: '2021-12-09'
id: G0597-021221-0002
page: 59562
number: 235
agency: Consellería de Facenda e Administración Pública
section: III. Outras disposicións.
title: >-
  RESOLUCIÓN do 2 de decembro de 2021 pola que se ordena a publicación do Acordo
  do Consello da Xunta de Galicia do 2 de decembro de 2021 polo que se aproba a
  modificación da relación de postos de traballo da Vicepresidencia Primeira e
  Consellería de Presidencia, Xustiza e Turismo.
range: Resolución
url: >-
  https://www.xunta.gal/dog/Publicados/2021/20211209/AnuncioG0597-021221-0002_gl.html
---
<p>A aprobación da modificación da relación de postos de traballo da Vicepresidencia Primeira e Consellería de Presidencia, Xustiza e Turismo xustifícase polas razóns indicadas no punto primeiro do acordo.</p>
    <p>Esta modificación é unha modificación parcial que contén cambios de diversa natureza polo que, por razóns de eficacia e operatividade, se considera máis axeitada a súa publicación completa e non parcial.</p>
    <p>Nesta publicación figuran tamén postos a que foron clasificadas as excepcionalidades da súa cobertura polo sistema de libre designación na Resolución do 23 de novembro de 2018 pola que se ordena a publicación do Acordo do Consello da Xunta de Galicia do 22 de novembro de 2018 polo que se aproba a modificación da relación de postos de traballo da Vicepresidencia e Consellería de Presidencia, Administracións Públicas e Xustiza (DOG núm. 225, do 26 de novembro). </p>
    <p>En consecuencia, por proposta da Vicepresidencia Primeira e Consellería de Presidencia, Xustiza e Turismo, e unha vez consultadas as organizacións sindicais presentes na Mesa de Negociación e na Comisión de Persoal, o Consello da Xunta de Galicia, na súa reunión do 2 de decembro de 2021, adoptou o seguinte</p>
    <h2>ACORDO:</h2>
    <p>Primeiro. Aprobar a modificación da relación de postos de traballo da Vicepresidencia Primeira e Consellería de Presidencia, Xustiza e Turismo nos termos que se sinalan no anexo a este acordo, como consecuencia das modificacións derivadas da aprobación do Decreto 214/2020, do 3 de decembro, polo que se establece a estrutura orgánica da Vicepresidencia Primeira e Consellería de Presidencia, Xustiza e Turismo.</p>
    <p>Segundo. Clasificar de libre designación o posto que a seguir se relaciona en aplicación do criterio de excepcionalidade que a continuación se indica, de conformidade co previsto na Lei 2/2015, do 29 de abril, do emprego público de Galicia, e co disposto na Resolución do 25 de febreiro de 2016, da Dirección Xeral da Función Pública, pola que se ditan instrucións para a tramitación das relacións de postos de traballo e a determinación dos criterios de excepcionalidade e funcións que definen as características que motivan a especial responsabilidade ou cualificación profesional dos postos de traballo de libre designación, de nivel 28 ou inferior, da Administración da Comunidade Autónoma de Galicia:</p>
    <table>
     <thead>
      <tr>
       <td>Código do posto</td>
       <td>Denominación do posto</td>
       <td>Criterio</td>
      </tr>
     </thead>
     <tbody>
      <tr>
       <td>PR.C03.00.000.15770.040</td>
       <td>Xefatura Servizo Modernización Administración de Xustiza</td>
       <td>Responsabilidade por xestionar información especialmente reservada da Xunta de Galicia: asesoramento e dependencia directa dun alto cargo</td>
      </tr>
     </tbody>
    </table>
    <p>Terceiro. Ordenar a súa publicación no <em>Diario Oficial de Galicia</em> para os efectos da entrada en vigor a partir do día seguinte ao da súa publicación.</p>
    <p>Visto o acordo adoptado polo Consello da Xunta de Galicia na súa reunión do 2 de decembro de 2021, relativo á aprobación da modificación da relación de postos de traballo da Vicepresidencia Primeira e Consellería de Presidencia, Xustiza e Turismo, coa finalidade de cumprir o dito acordo, de conformidade coa Orde da Consellería de Facenda do 8 de xaneiro de 2020 sobre delegación de competencias na Dirección Xeral da Función Pública (DOG núm. 16, do 24 de xaneiro), dispoño que se publique no <em>Diario Oficial de Galicia </em>como anexo a esta resolución.</p>
    <p>Santiago de Compostela, 2 de decembro de 2021</p>
    <footer><p>O conselleiro de Facenda e Administración Pública<br>P.D. (Orde do 8.1.2020)<br>José María Barreiro Díaz<br>Director xeral da Función Pública</p></footer>

