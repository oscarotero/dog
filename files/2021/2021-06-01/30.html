---
date: '2021-06-01'
id: G0596-070521-0003
page: 27099
number: 101
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 6 de maio de 2021, da Xefatura Territorial de Pontevedra, pola
  que se somete a información pública a petición de autorización administrativa
  e declaración de utilidade pública, en concreto, dunha instalación eléctrica
  no concello de Redondela (expediente IN407A 2021/83-4).
range: Resolución
url: >-
  https://www.xunta.gal/dog/Publicados/2021/20210601/AnuncioG0596-070521-0003_gl.html
---
<p>Para os efectos previstos na Lei 24/2013, do 26 de decembro, do sector eléctrico, e no título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa e de declaración de utilidade pública, en concreto, e a urxente ocupación que leva implícita da instalación eléctrica que se describe:</p>
    <p>Solicitante: UFD Distribución Electricidad, S.A.</p>
    <p>Domicilio social: avenida San Luis, 77, 28033 Madrid.</p>
    <p>Denominación: substitución apoio A1H3OEXN//40 da TRO-703.</p>
    <p>Situación: Redondela.</p>
    <p>Características técnicas: </p>
    <p>Substitución do apoio A1H3OEXN//40 da TRO-703, situado no tramo TRO7035061, entre os apoios A1G4QWN4//39 e A1HXM536//41, por un apoio C-500/12. </p>
    <p>LMT aérea a 15 kV, con condutor LA-56, de 105 metros de lonxitude, con orixe no apoio A1G4QWN4//39 e final no apoio A1HXM536//4. </p>
    <p>A instalación está situada en Parada, Chapela, concello de Redondela. </p>
    <p>A relación concreta e individualizada dos bens ou dereitos que se van expropiar figura no anexo.</p>
    <p>Todas aquelas persoas ou entidades que se consideren afectadas poderán presentar as súas alegacións nesta xefatura territorial, avenida María Victoria Moreno, 43, 36003 Pontevedra, no prazo máximo de trinta días, a partir da última publicación ou notificación individual. </p>
    <p>O proxecto encóntrase á disposición do público para a súa consulta no portal da Vicepresidencia Segunda e Consellería de Economía, Empresa e Innovación (http://ceei.xunta.gal/transparencia/documentos-sometidos-a-informacion-publica) durante o prazo de trinta días hábiles, contados a partir do día seguinte ao da publicación deste anuncio no Diario Oficial de Galicia.</p>
    <p>Durante o dito período calquera persoa poderá achegar, por escrito, os datos oportunos para rectificar posibles erros na relación de persoas, bens e dereitos afectados, así como formular as posibles alegacións por razón do disposto no artigo 145 do Real decreto 1955/2000 anteriormente citado.</p>
    <p>Pontevedra, 6 de maio de 2021 </p>
    <footer><p>O xefe territorial de Pontevedra<br>P.A. (Decreto 230/2020, do 23 de decembro; <br>DOG nº 5, do 11 de xaneiro, artigos 36.3 e 37.1)<br>Eugenio Fernández Piñeiro<br>Xefe do Servizo de Administración Industrial</p></footer>
    <h2>ANEXO</h2>
    <h2>Relación de bens e dereitos afectados</h2>
    <p>Predio 1. Municipio: Redondela; lugar: Camiño A Buraca; titular: Comunidade de Montes Veciñais en Man Común de Chapela; afección: 1,21 m2 para o apoio 1.</p>

