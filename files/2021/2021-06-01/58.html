---
date: '2021-06-01'
id: L178-070521-0001
page: 27150
number: 101
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de aprobación do texto refundido da modificación puntual do Plan
  especial de protección e rehabilitación da cidade histórica (PE-1) para
  limitar os aloxamentos de carácter temporal no seu tecido residencial, en
  execución da sentenza do TSXG número 547/2020.
range: Anuncio
url: >-
  https://www.xunta.gal/dog/Publicados/2021/20210601/AnuncioL178-070521-0001_gl.html
---
<p>O Pleno da Corporación, na sesión ordinaria que tivo lugar o día 25 de febreiro de 2021, adoptou entre outros o seguinte acordo:</p>
    <p>Primeiro. Tomar coñecemento da sentenza do Tribunal Superior de Xustiza de Galicia nº 547/2020, con data do 19 de outubro de 2020, ditada no PO 4031/2019, na cal se decide o seguinte:</p>
    <p>Anular a modificación puntual do Plan especial de protección e rehabilitación da cidade histórica aprobada definitivamente en sesión plenaria do 15 de novembro de 2018, ben que limitada ao artigo 143.bis, así como a aquelas referencias contidas na mesma modificación puntual, no que concirne á prohibición de aloxamentos temporais no ámbito da cidade histórica.</p>
    <p>Segundo. Aprobar o texto refundido dos artigos 150, 151, 152, 153, 154 e 155 do Plan especial de protección e rehabilitación da cidade histórica, axustado ao resolvo da sentenza do Tribunal Superior de Xustiza de Galicia nº 547/2020 (PO 4031/2019), coa nova redacción que se publica no <em>Boletín Oficial</em> da provincia.</p>
    <p>Contra o acordo anteriormente transcrito, poderase interpoñer directamente recurso contencioso-administrativo ante o Tribunal Superior de Xustiza de Galicia no prazo de dous meses, contados a partir do día seguinte ao da publicación deste anuncio.</p>
    <p>Santiago de Compostela, 13 de abril de 2021</p>
    <footer><p>O alcalde<br>P.D. (DEC/4742/2019, do 17 de xuño)<br>Mercedes Rosón Ferreiro<br>Concelleira delegada de Urbanismo, Vivenda e Cidade Histórica</p></footer>

