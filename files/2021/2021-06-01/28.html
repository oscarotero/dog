---
date: '2021-06-01'
id: G0170-070521-0001
page: 27096
number: 101
agency: Xulgado do Social número 2 de Reforzo da Coruña
section: V. Administración de xustiza.
title: EDICTO (DSP 384/2020).
range: Edicto
url: >-
  https://www.xunta.gal/dog/Publicados/2021/20210601/AnuncioG0170-070521-0001_gl.html
---
<p>Eu, Fátima García Castro, letrada da Administración de xustiza do Xulgado do Social número 2 da Coruña, fago saber que no procedemento despido/cesamentos en xeral 384/2020 deste xulgado do social, seguidos contra a empresa Pronored, S.L., sobre despedimento, se ditou a seguinte resolución, cuxa parte dispositiva se achega:</p>
    <p>«Sentenza.</p>
    <p>A Coruña, 15 de decembro de 2020.</p>
    <p>Vistos por Ana María Souto González, maxistrada xuíza de reforzo do Xulgado do Social número 2 da Coruña, os presentes autos número 384/2020 sobre despido, seguidos por instancia de Miguel Amador Souto, asistida da letrada Sra. Pousada Valle, contra Pronored, S.L.</p>
    <p>Decido.</p>
    <p>Estímase a demanda interposta Miguel Amador Souto, asistida da letrada Sra. Pousada Valle, contra Pronored, S.L., e declárase a improcedencia do despedimento efectuada polo demandado con efectos do 29 de febreiro de 2020, e en consecuencia, debo condenar e condeno a empresa demandada a que readmita o traballador demandante nas mesmas condicións que rexían antes de producirse o despedimento con aboamento dos salarios de tramitación deixados de percibir desde a data efectiva do despedimento ata a notificación da sentenza a razón de 72,70 euros diarios ou ben, por elección do empresario, á extinción da relación laboral con aboamento á demandante da indemnización de 19.938,05 euros por despedimento improcedente.</p>
    <p>A opción do empresario entre a readmisión do traballador ou a indemnización por despedimento improcedente deberá exercitarse no prazo de 5 días contados a partir da notificación da presente resolución, mediante un escrito ou comparecencia ante este xulgado. Transcorrido o devandito prazo sen que optase entenderase que procede a readmisión.</p>
    <p>Notifíquese a presente resolución ás partes.</p>
    <p>Contra esta resolución cabe recurso de suplicación ante a Sala do Social do Tribunal Superior de Xustiza de Galicia TSXG, o cal deberá anunciarse neste xulgado no prazo dos cinco días seguintes á notificación desta resolución bastando a manifestación da parte ou do seu avogado, graduado social colexiado ou representante dentro do indicado prazo.</p>
    <p>Así o acorda, manda e asina».</p>
    <p>E para que sirva de notificación en legal forma a Pronored S.L., en ignorado paradoiro, expido o presente edicto para a súa inserción no <em>Boletín Oficial</em> da provincia da Coruña.</p>
    <p>Advírtese ao destinatario que as seguintes comunicación se farán fixando copia da resolución ou da cédula no taboleiro de anuncios da ouficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 7 de maio de 2021</p>
    <footer><p>A letrada da Administración de xustiza</p></footer>

