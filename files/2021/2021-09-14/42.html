---
date: '2021-09-14'
id: L210-240821-0002
page: 45188
number: 177
agency: Concello de Catoira
section: VI. Anuncios. b) Administración local.
title: ANUNCIO de requirimento de xestión da biomasa.
range: Anuncio
url: >-
  https://www.xunta.gal/dog/Publicados/2021/20210914/AnuncioL210-240821-0002_gl.html
---
<p>De conformidade co disposto no artigo 22.3 da Lei 3/2007, do 9 de abril, de prevención e defensa contra os incendios forestais de Galicia, e téndose intentado a notificación á persoa responsable, sen que fose posible efectuala por causas non imputables ao Concello de Catoira, polo presente anuncio ponse de manifesto o incumprimento pola persoa responsable que a continuación se indica da obriga de xestión da biomasa e retirada de especies arbóreas prohibidas en relación coa parcela que se describe, imposta polo artigo 22.1 da Lei 3/2007, do 9 de abril, de prevención e defensa contra os incendios forestais de Galicia:</p>
    <table>
     <tbody>
      <tr>
       <td>Referencia catastral</td>
       <td>36010A040004050000DZ</td>
      </tr>
      <tr>
       <td>Identificación persoa responsable
        (NIF semioculto por LOPD)</td>
       <td>03xxx048Y</td>
      </tr>
      <tr>
       <td>Título polo cal é considerada responsable</td>
       <td>Rexistro da propiedade</td>
      </tr>
      <tr>
       <td>Provincia</td>
       <td>Pontevedra</td>
      </tr>
      <tr>
       <td>Concello</td>
       <td>Catoira</td>
      </tr>
      <tr>
       <td>Parroquia</td>
       <td>Abalo</td>
      </tr>
      <tr>
       <td>Lugar</td>
       <td>Cores</td>
      </tr>
      <tr>
       <td>Polígono</td>
       <td>40</td>
      </tr>
      <tr>
       <td>Parcela</td>
       <td>405</td>
      </tr>
      <tr>
       <td>Nome da parcela ou lugar</td>
       <td>Eira de Arriba</td>
      </tr>
     </tbody>
    </table>
    <p>1º. En virtude do que antecede, comunícaselle que na acta de inspección de data 28.8.2021 se comprobou que na referida parcela se incumpre o establecido no artigo 21 da Lei 3/2007. Polo tanto, dispón dun prazo máximo de 15 días naturais para o cumprimento voluntario para xestionar a biomasa na parcela citada, que se iniciará o día seguinte ao da recepción desta notificación.</p>
    <p>2º. En caso de persistencia no incumprimento, transcorrido o dito prazo, o Concello procederá sen máis trámites á execución subsidiaria con repercusión dos custos de xestión da biomasa e, se é o caso, comiso das especies arbóreas prohibidas retiradas pola Administración, nas condicións establecidas no artigo 22.2 da precitada Lei 3/2007, do 9 de abril, de prevención e defensa contra os incendios forestais de Galicia, sen prexuízo da instrución do procedemento sancionador que corresponda. As persoas titulares dos terreos ou dos dereitos de aproveitamento terán a obriga legal de facilitar o necesario acceso para a realización dos traballos de xestión de biomasa e retirada das especies arbóreas prohibidas. O suxeito que realice os traballos de execución subsidiaria terá a facultade de acceder sen consentimento da persoa titular, agás nos supostos excepcionais recollidos legalmente, cando o acceso afecte, dentro da parcela, espazos físicos susceptibles de merecer a cualificación de domicilio para os efectos do artigo 18.2 da Constitución española.</p>
    <p>3º. No caso de proceder a execución subsidiaria, o Concello procederá á liquidación provisional dos custos a que previsiblemente dará lugar, coa advertencia de que se procederá á súa exacción inmediata en caso de persistencia no incumprimento, logo do transcurso do prazo outorgado, sen prexuízo da liquidación definitiva unha vez rematados os traballos, de ser o caso. Neste caso a liquidación provisional dos traballos necesarios para xestionar a biomasa nas faixas secundarias establécese nunha cantidade estimada de 3.953,15 € (árbores) euros por hectárea.</p>
    <table>
     <tbody>
      <tr>
       <td>Hectáreas afectadas pola execución</td>
       <td>0,0168 ha</td>
      </tr>
      <tr>
       <td>Custo provisional por hectárea</td>
       <td>3.953,15 € (árbores)</td>
      </tr>
      <tr>
       <td>Liquidación provisional</td>
       <td>66,41 €</td>
      </tr>
     </tbody>
    </table>
    <p>4º. En caso de persistencia no incumprimento, e transcorrido o prazo outorgado, iniciarase tamén o correspondente procedemento sancionador segundo o previsto no título VII da Lei 3/2007:</p>
    <p>a) Administración competente para sancionar (artigo 54 da Lei 3/2007):</p>
    <p>1. Será competente para incoar o procedemento sancionador para as infraccións cometidas en terreos agrícolas, forestais e de influencia forestal a persoa titular da xefatura territorial da consellería con competencias en materia forestal por razón do territorio en que se cometeu a infracción ou daquel con maior superficie afectada.</p>
    <p>2. Serán competentes para a resolución dos procedementos sancionadores por infraccións tipificadas nesta lei e incoados no ámbito da consellería con competencia en materia forestal:</p>
    <p>a) A persoa titular da xefatura territorial da consellería competente en materia forestal, para a imposición de sancións pola comisión de infraccións leves.</p>
    <p>b) O órgano competente en materia forestal, para a imposición de sancións pola comisión de infraccións graves.</p>
    <p>c) A persoa titular da consellería que teña asignada a competencia en materia forestal, para a imposición de sancións pola comisión de infraccións moi graves.</p>
    <p>3. A incoación do procedemento sancionador en aplicación desta lei, por ausencia de ordenanzas municipais ao respecto, para as infraccións cometidas en terreos urbanos, de núcleo rural e urbanizables delimitados será competencia da respectiva administración local. A resolución dos expedientes pola comisión de infraccións leves e graves corresponderalle á persoa titular da alcaldía e a dos expedientes pola comisión de infraccións moi graves ao pleno do Concello, de conformidade co establecido no artigo 21.ter.2 desta lei.</p>
    <p>b) Cualificación da infracción: infracción leve (51.3.a) da Lei 3/2007, do 9 de abril, de prevención e defensa contra os incendios forestais de Galicia), sen prexuízo do establecido no artigo 51.2.g) para as faltas graves.</p>
    <p>c) Contía máxima da sanción pecuniaria que se poida impoñer no caso de infracción leve: 1.000 € (artigo 74.a) da Lei 43/2003, do 21 de novembro, de montes, en relación co disposto no artigo 50.1 da Lei 3/2007. No caso de ser considerada infracción grave a contía máxima da sanción será de 100.000 € (artigo 74.b).</p>
    <p>d) Procederase ao comiso cautelar da madeira resultante da corta das especies arbóreas que deban ser retiradas de acordo co establecido no 22.2 da Lei 3/2007.</p>
    <p>5º. O texto íntegro da comunicación estará ao dispor das persoas destinatarias na sede electrónica do concello actuante.</p>
    <p>6º. Normativa aplicable:</p>
    <p>a) Lei 3/2007, do 9 de abril, de prevención e defensa contra os incendios forestais de Galicia.</p>
    <p>b) Lei 7/2012, do 29 de xuño, de montes de Galicia.</p>
    <p>c) Instrución da Consellería de Medio Rural 1/2018, do 26 de abril.</p>
    <p>d) Orde do 31 de xullo de 2007 pola que se establecen os criterios para a xestión da biomasa vexetal.</p>
    <p>e) Decreto 105/2006, do 22 de xuño, polo que se regulan medidas relativas á prevención de incendios forestais, á protección dos asentamentos no medio rural e á regulación de aproveitamentos e repoboacións forestais.</p>
    <p>Catoira, 23 de agosto de 2021</p>
    <footer><p>Alberto García García<br>Alcalde presidente</p></footer>

