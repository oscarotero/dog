---
date: '2021-01-15'
id: G0598-281220-0006
page: 2342
number: 9
agency: 'Consellería de Cultura, Educación e Universidade'
section: III. Outras disposicións.
title: >-
  EXTRACTO da Orde do 23 de decembro de 2020 pola que se anuncia a convocatoria
  de axudas para a presentación de proxectos de fomento do uso do galego dos
  centros de titularidade pública de Galicia que imparten ensinanzas regradas de
  niveis non universitarios, para o curso escolar 2020/21 (código de
  procedemento PL500A).
range: Orde
url: >-
  https://www.xunta.gal/dog/Publicados/2021/20210115/AnuncioG0598-281220-0006_gl.html
---
<p>BDNS (Identif.): 544226.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. <em>Persoas destinatarias</em></p>
    <p>Os centros de titularidade pública de Galicia que imparten ensino regrado de nivel non universitario.</p>
    <p>Segundo. <em>Obxecto</em></p>
    <p>A presentación e a realización de proxectos de fomento do uso do galego dos centros públicos de ensino de Galicia dependentes da Consellería de Cultura, Educación e Universidade, promovidos polos equipos de Dinamización da Lingua Galega e polo profesorado responsable do proxecto naqueles centros de ensino que conten con menos de seis unidades, durante o curso escolar 2020/21 (PL500A), e o establecemento de axudas que apoien o seu financiamento.</p>
    <p>Terceiro. <em>Bases reguladoras</em></p>
    <p>Orde do 23 de decembro de 2020 pola que se anuncia a convocatoria de axudas para a presentación de proxectos de fomento do uso do galego dos centros de titularidade pública de Galicia que imparten ensinanzas regradas de niveis non universitarios, para o curso escolar 2020/21 (código de procedemento PL500A).</p>
    <p>Publicadas no <em>Diario Oficial de Galicia</em>.</p>
    <p>Cuarto. <em>Contía</em></p>
    <p>Importe total da convocatoria: 350.000 euros.</p>
    <p>Quinto. <em>Prazo de presentación de solicitudes</em></p>
    <p>Un mes, que se contará a partir do día seguinte ao da publicación desta convocatoria no <em>Diario Oficial de Galicia</em>.</p>
    <p>Santiago de Compostela, 23 de decembro de 2020</p>
    <footer><p>Román Rodríguez González<br>Conselleiro de Cultura, Educación e Universidade</p></footer>

