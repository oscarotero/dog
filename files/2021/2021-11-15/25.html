---
date: '2021-11-15'
id: G0596-081121-0004
page: 56166
number: 219
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 5 de novembro de 2021, da Xefatura Territorial de Lugo, pola que
  se concede a autorización administrativa previa e de construción dunha
  instalación eléctrica no concello de Chantada (expediente IN407A 2021-96 AT).
range: Resolución
url: >-
  https://www.xunta.gal/dog/Publicados/2021/20211115/AnuncioG0596-081121-0004_gl.html
---
<p>Visto o expediente para outorgamento da autorización administrativa previa e de construción da instalación eléctrica que a continuación se describe:</p>
    <p>Peticionario: Concello de Chantada.</p>
    <p>Domicilio social: praza de España, s/n, 27500 Chantada.</p>
    <p>Denominación: LMTS e CS polígono industrial Os Acivros (Chantada).</p>
    <p>Situación: concello de Chantada.</p>
    <p>Características técnicas principais:</p>
    <p>• LMT soterrada a 20 kV, con orixe nunha cela existente na subestación de Chantada e final no CS existente ASMAYECT 27PQ72, cunha lonxitude de 7.123 metros en condutor tipo RHZ-240.</p>
    <p>• LMT soterrada a 20 kV, con orixe no centro de seccionamento proxectado e final nun paso aéreo a soterrado proxectado nun apoio existente da CHA-814, Convento, cunha lonxitude de 741 metros en condutor RHZ-240.</p>
    <p>• LMT soterrada a 20 kV, con orixe no centro de seccionamento proxectado e final nun empalme coa LMT soterrada CHA814, Convento a realizar en punto de acceso a rede existente, cunha lonxitude de 93 metros en condutor RHZ-240.</p>
    <p>• LMT soterrada a 20 kV, con orixe no centro de seccionamento proxectado e final nun empalme coa LMT soterrada CHA814, Convento a realizar en punto de acceso a rede existente, cunha lonxitude de 93 metros en condutor RHZ-240.</p>
    <p>• Centro de seccionamento prefabricado, no cal se instala unha cela modular de liña, tres celas modulares de liña telecontroladas e unha cela de SS.AA.</p>
    <p>Finalidade da instalación: mellora de subministro.</p>
    <p>Orzamento: 1.106.289,81 €.</p>
    <p>Esta xefatura territorial, de acordo coas competencias que resultan do Decreto 230/2020, de 23 de decembro, polo que se establece la estrutura orgánica da consellería, e tendo en conta o Decreto 9/2017, de 12 de xaneiro, sobre órganos competentes para autorización de instalacións eléctricas na Comunidade Autónoma de Galicia, resolve:</p>
    <p>En relación coa instalación de alta tensión, conceder a autorización administrativa previa e de construción a ditas instalacións, sen prexuízo de terceiros e con independencia das autorizacións que sexan necesarias para a execución da obra por parte doutros órganos da Administración, condicionado ao cumprimento das seguintes condicións:</p>
    <p>Primeira. As instalacións deberán axustarse na súa execución ao disposto no citado proxecto de execución, debendo realizarse a dirección de obra por técnico competente.</p>
    <p>Segunda. O peticionario asegurará o mantemento e vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade.</p>
    <p>Terceira. En todo momento deberán cumprirse as normativas e directrices vixentes que sexan de aplicación, en particular, canto establece a Lei 24/2013, do 26 de decembro, do sector eléctrico, o Real decreto 223/2008, do 15 de febreiro, polo que se aproban o regulamento sobre condicións técnicas e garantías de seguridade en liñas eléctricas da alta tensión e as súas instrucións técnicas complementarias, o Real decreto 337/2014, do 9 de maio, polo que se aproban o regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución poderase interpor recurso de alzada ante o vicepresidente segundo e conselleiro de Economía, Empresa e Innovación no prazo dun mes, a partir do día seguinte o da notificación ou publicación desta resolución; tamén se poderá interpor calquera outro recurso que considere pertinente ao seu dereito.</p>
    <p>Lugo, 5 de novembro de 2021</p>
    <footer><p>Gustavo José Casasola de Cabo<br>Xefe territorial de Lugo</p></footer>

