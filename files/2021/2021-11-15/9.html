---
date: '2021-11-15'
id: G0427-091121-0005
page: 56011
number: 219
agency: Consellería do Mar
section: III. Outras disposicións.
title: >-
  EXTRACTO da Orde do 9 de novembro de 2021 pola que se establecen as bases
  reguladoras xerais e se convocan para o ano 2021, en réxime de concorrencia
  competitiva, axudas para accións formativas, financiadas polo Fondo Europeo
  Marítimo e de Pesca (FEMP), que contribúan ao desenvolvemento da formación
  profesional, das novas competencias profesionais e da formación permanente do
  sector pesqueiro (código de procedemento PE610A).
range: Orde
url: >-
  https://www.xunta.gal/dog/Publicados/2021/20211115/AnuncioG0427-091121-0005_gl.html
---
<p>BDNS (Identif.): 594403.</p>
    <p>De conformidade co previsto nos artigos 17.3.b) e 20.8 da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Persoas beneficiarias</p>
    <p> As confrarías de pescadores e as súas federacións, as organizacións de produtores, as cooperativas do mar, as asociacións de profesionais do sector e as demais entidades asociativas xuridicamente recoñecidas e constituídas por profesionais do sector, sempre que desenvolvan as súas actividades profesionais no sector pesqueiro e teñan a sede social na Comunidade Autónoma de Galicia. Estas entidades poderán concorrer de xeito individual ou conxuntamente como unha agrupación de entidades.</p>
    <p>Segundo. Obxecto</p>
    <p>Accións formativas financiadas polo FEMP que contribúan ao desenvolvemento da formación profesional, das novas competencias profesionais e da formación permanente do sector pesqueiro.</p>
    <p>Terceiro. Bases reguladoras</p>
    <p>Orde do 9 de novembro de 2021 pola que se establecen as bases reguladoras xerais e se convocan para o ano 2021, en réxime de concorrencia competitiva, axudas para accións formativas, financiadas polo Fondo Europeo Marítimo e de Pesca (FEMP), que contribúan ao desenvolvemento da formación profesional, das novas competencias profesionais e da formación permanente do sector pesqueiro.</p>
    <p>Cuarto. Contía</p>
    <p>O financiamento destas axudas concederanse con cargo ás aplicacións orzamentarias 15.03.422K.770.0 (755.200 €) e 15.03.422K.780.0 (133.800 €), código de proxecto 2016 0289, dos orzamentos xerais da Comunidade Autónoma de Galicia para o ano 2021. O importe máximo que se concederá en 2021 será de 889.000,00 euros repartidos en dúas anualidades, dos cales á anualidade 2021 corresponden 247.000 €, e á anualidade 2022, 642.000 €.</p>
    <p>Quinto. Prazo de presentación de solicitudes</p>
    <p>Un mes que se contará a partir do día seguinte ao de publicación desta orde no DOG. Entenderase como último día do prazo o correspondente ao mesmo ordinal do día da publicación.</p>
    <p>Santiago de Compostela, 9 de novembro de 2021</p>
    <footer><p>Silvia Cortiñas Fernández<br>Secretaria xeral técnica da Consellería do Mar</p></footer>

