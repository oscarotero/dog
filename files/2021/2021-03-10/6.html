---
date: '2021-03-10'
id: G0248-050321-0001
page: 14015
number: 47
agency: Axencia Tributaria de Galicia
section: III. Outras disposicións.
title: >-
  RESOLUCIÓN do 4 de marzo de 2021 pola que se modifica o anexo II da Orde do 9
  de decembro de 2020 pola que se aproban os diferentes modelos de
  autoliquidación do imposto sobre transmisións patrimoniais e actos xurídicos
  documentados na Comunidade Autónoma de Galicia e se regulan o procedemento e
  as condicións para o seu pagamento e presentación, así como determinadas
  obrigacións formais e de subministración de información tributaria.
range: Resolución
url: >-
  https://www.xunta.gal/dog/Publicados/2021/20210310/AnuncioG0248-050321-0001_gl.html
---
<p>A Orde do 9 de decembro de 2020 aproba os diferentes modelos de autoliquidación do imposto sobre transmisións patrimoniais e actos xurídicos documentados na Comunidade Autónoma de Galicia e regula o procedemento e as condicións para o seu pagamento e presentación, así como determinadas obrigacións formais e de subministración de información tributaria. </p>
    <p>Con posterioridade, a aprobación da Lei 4/2021, do 28 de xaneiro, de medidas fiscais e administrativas, e a Lei 11/2020, do 30 de decembro, de orzamentos xerais do Estado, motivaron que mediante a Resolución do 25 de xaneiro de 2021, da Axencia Tributaria de Galicia, se modificasen, no anexo II da Orde do 9 de decembro de 2020, o anexo IV e o cadro de conceptos/clave/ tipo do modelo 600.</p>
    <p>Posteriormente, aprobouse a Lei 9/2021, do 25 de febreiro, de simplificación administrativa e de apoio á reactivación económica de Galicia que, entre outros aspectos, modifica o texto refundido das disposicións legais da Comunidade Autónoma de Galicia en materia de tributos cedidos polo Estado, aprobado polo Decreto lexislativo 1/2011, do 28 de xullo, no sentido de establecer novas deducións fiscais no imposto de transmisións patrimoniais e actos xurídicos documentados destinadas a promover a implantación de iniciativas empresariais en zonas pouco poboadas.</p>
    <p>Todo o exposto fai necesario modificar o modelo correspondente á autoliquidación do imposto de transmisións patrimoniais e actos xurídicos documentados aprobado pola Orde do 9 de decembro de 2020 para reflectir nel estes cambios normativos; para isto é competente a persoa titular da Dirección da Axencia Tributaria de Galicia con base na habilitación normativa prevista na disposición adicional sexta da devandita orde. </p>
    <p>En consecuencia,</p>
    <h2>resolvo:</h2>
    <p>Primeiro</p>
    <p>Modificar, no anexo II da Orde do 9 de decembro de 2020, o anexo IV, Bonificacións e deducións, do modelo 600, que pasa a ser o seguinte:</p>
    <h2>ANEXO II</h2>
    <h2>MODELO 600</h2>

