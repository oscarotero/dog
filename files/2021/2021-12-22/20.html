---
date: '2021-12-22'
id: U500-131221-0003
page: 63465
number: 244
agency: Universidade de Vigo
section: IV. Oposicións e concursos.
title: >-
  RESOLUCIÓN do 13 de decembro de 2021 pola que se modifica a Resolución do 25
  de novembro de 2021 pola que se convoca un proceso selectivo para o ingreso
  como persoal laboral fixo do grupo III, na categoría de técnico/a medio de
  actividades aeroespaciais, polo sistema de promoción interna.
range: Resolución
url: >-
  https://www.xunta.gal/dog/Publicados/2021/20211222/AnuncioU500-131221-0003_gl.html
---
<p>Atendendo aos criterios de publicación comunicados polo Boletín Oficial del Estado en relación coa resolución citada, publicada no Diario Oficial de Galicia nº 235, do 9 de decembro de 2021, esta reitoría</p>
    <h2>RESOLVEU:</h2>
    <p>Primeiro. Proceder á corrección do apartado segundo da base terceira, de xeito que na páxina 59828, onde di: «3.2. O prazo de presentación de solicitudes será de 20 días hábiles contados a partir do día seguinte ao da publicación do anuncio desta convocatoria no Boletín Oficial del Estado», debe dicir: «3.2. O prazo de presentación de solicitudes será de 20 días hábiles contados a partir do día seguinte ao da publicación do anuncio desta convocatoria no Diario Oficial de Galicia».</p>
    <p>Segundo. Consecuentemente, o prazo de presentación de solicitudes de 20 días hábiles comezará a contar a partir do día seguinte ao da publicación desta corrección no Diario Oficial de Galicia.</p>
    <p>Contra esta resolución, que esgota a vía administrativa, poderase interpor recurso ante a xurisdición contencioso-administrativa, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán optar por interpor contra esta resolución un recurso de reposición, no prazo dun mes contado a partir do día seguinte ao da súa publicación, ante o mesmo órgano que a ditou. Neste caso non se poderá interpor un recurso contencioso-administrativo ata que sexa resolto expresamente ou se producise a desestimación presunta do recurso de reposición interposto, segundo o previsto no artigo 123.2 da Lei 39/2015, do 1 de outubro, do procedemento administrativo común das administracións públicas. </p>
    <p>Vigo, 13 de decembro de 2021</p>
    <footer><p>Manuel Joaquín Reigosa Roger<br>Reitor da Universidade de Vigo</p></footer>

