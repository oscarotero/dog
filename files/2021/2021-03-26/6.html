---
date: '2021-03-26'
id: G0598-170321-0002
page: 16600
number: 58
agency: 'Consellería de Cultura, Educación e Universidade'
section: III. Outras disposicións.
title: >-
  ORDE do 12 de marzo de 2021 pola que se autoriza a apertura e o funcionamento
  do centro privado de educación especial Amencer-Aspace de Vigo.
range: Orde
url: >-
  https://www.xunta.gal/dog/Publicados/2021/20210326/AnuncioG0598-170321-0002_gl.html
---
<p>A persoa representante da Asociación de Atención a la Parálisis Cerebral y Afines Amencer-Aspace solicita a autorización de apertura e o funcionamento do centro privado de educación especial Amencer-Aspace en Vigo.</p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. Autorización de ensinanzas</p>
    <p>Autorizar a apertura e o funcionamento do centro privado de educación especial Amencer-Aspace coa configuración que se sinala a seguir:</p>
    <p>Denominación xenérica: centro privado de educación especial (CEEPR).</p>
    <p>Denominación específica: Amencer-Aspace.</p>
    <p>Código do centro: 36025104.</p>
    <p>Domicilio: Camiño Arieiro 144 (polígono 102, parcela 700).</p>
    <p>Localidade: Bembrive.</p>
    <p>Concello: Vigo.</p>
    <p>Provincia: Pontevedra.</p>
    <p>Titular: Asociación de Atención a la Parálisis Cerebral y Afines Amencer-Aspace.</p>
    <p>Ensinanzas que se autorizan: 10 unidades de educación especial.</p>
    <p>Artigo 2. Inicio da actividade</p>
    <p>Para a posta en funcionamento das unidades que se autorizan, a Xefatura Territorial de Pontevedra da Consellería de Cultura, Educación e Universidade, logo do informe do Servizo Territorial de Inspección Educativa, aprobará expresamente a relación de persoal que impartirá a docencia.</p>
    <p>Artigo 3. Inscrición no Rexistro de Centros</p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 4. Modificación da autorización</p>
    <p>O centro queda obrigado ao cumprimento da normativa vixente e a solicitar a oportuna revisión cando teñan que modificarse calquera dos datos que se sinalan nesta orde.</p>
    <p>Disposición derradeira primeira. Recursos</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no Diario Oficial de Galicia, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda. Entrada en vigor</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 12 de marzo de 2021</p>
    <footer><p>Román Rodríguez González<br>Conselleiro de Cultura, Educación e Universidade</p></footer>

