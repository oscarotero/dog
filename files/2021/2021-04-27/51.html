---
date: '2021-04-27'
id: G0427-140421-0001
page: 21111
number: 78
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 13 de abril de 2021, da Xefatura Territorial de Vigo, pola que
  se acorda a remisión do expediente e o emprazamento a diversos interesados no
  procedemento ordinario 114/2021, do Xulgado do Contencioso-Administrativo
  número 1 de Vigo, contra a resolución pola que se publica a relación
  definitiva das embarcacións seleccionadas para o outorgamento da modalidade de
  anemone ao abeiro do Plan conxunto das confrarías de pescadores de Marín,
  Portonovo, Sanxenxo, Raxó, Pontevedra, Lourizán e Bueu.
range: Resolución
url: >-
  https://www.xunta.gal/dog/Publicados/2021/20210427/AnuncioG0427-140421-0001_gl.html
---
<p>A Xefatura Territorial da Consellería do Mar en Vigo recibiu do Xulgado do Contencioso-Administrativo número 1 de Vigo o requirimento de remisión do expediente e a práctica dos emprazamentos relativos ao procedemento ordinario 114/2021 formulado por Jesús Míguez Otero fronte á Resolución do recurso de alzada do 22 de marzo de 2021 interposto contra a resolución da Xefatura Territorial da Consellería do Mar en Vigo pola que se publica a relación definitiva das embarcacións seleccionadas para o outorgamento da modalidade de anemone ao abeiro do Plan conxunto das confrarías de pescadores de Marín, Portonovo, Sanxenxo, Raxó, Pontevedra, Lourizán e Bueu.</p>
    <p>En consecuencia, esta xefatura territorial acordou, de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo ao referido tribunal e notificar aos interesados no procedemento para que poidan comparecer, se o consideran oportuno, ante o Xulgado Contencioso-Administrativo número 1 de Vigo, no prazo de nove (9) días contados desde o día seguinte da publicación desta resolución no <em>Diario Oficial de Galicia</em>.</p>
    <p>Vigo, 13 de abril de 2021</p>
    <footer><p>Sonia Lorenzo Santos<br>Xefa territorial de Vigo</p></footer>

