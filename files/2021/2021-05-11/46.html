---
date: '2021-05-11'
id: G0426-280421-0004
page: 23665
number: 88
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 27 de abril de 2021, do Xurado Provincial de Clasificación de
  Montes Veciñais en Man Común de Ourense, polo que se publica a Resolución do
  23 de abril de 2021 relativa ao acto de conciliación formulado polos
  representantes dos montes veciñais en man común de Carzoá e de Montes, no
  concello de Cualedro.
range: Anuncio
url: >-
  https://www.xunta.gal/dog/Publicados/2021/20210511/AnuncioG0426-280421-0004_gl.html
---
<p>Examinada a solicitude de conciliación formulada polos representantes do MVMC de Montes, pertencente á CMVMC de Santa Baia de Montes e o MVMC de Carzoá, pertencente á CMVMC de Carzoá, no concello de Cualedro, resultan os seguintes</p>
    <p>Feitos:</p>
    <p>Primeiro. Con data do 30 de agosto de 2019 o presidente da CMVMC de Santa Baia de Montes achegou un escrito no rexistro electrónico da Xunta de Galicia (nº 2019/rx 1788615) relativo a un acto de deslindamento entre a citada comunidade de montes veciñais en man común entre os MVMC de Carzoá e de Montes,</p>
    <p>Coa solicitude achegou os seguintes documentos: acta do deslindamento, memoria descritiva, acta de conciliación, certificación de aprobación das comunidades de montes implicadas e arquivos shp.</p>
    <p>Segundo. O informe do Servizo de Montes da Xefatura Territorial de Ourense do 20 de decembro de 2019 considera que a solicitude se axusta ao establecido no artigo 53 da Lei 7/2012, do 28 de xuño, de montes de Galicia, aínda que non se achega ningunha planimetría coa memoria.</p>
    <p>En vista disto, o Servizo de Montes propuxo ao Xurado a aprobación do deslindamento, ben que coas seguintes condicións:</p>
    <p>– Exclúese o tramo 1, sen denominación, por entender que afecta a confluencia do perímetro estremeiro destes dous MVMC co MVMC San Martiño, pertencente á CMVMC de San Martiño. Este punto deberá establecerse mediante un procedemento de deslindamento que inclúa o acordo da comunidadd de montes veciñais titular deste.</p>
    <p>– Exclúese o tramo 8, denominado Os Penedos das Cruces, por entender que afecta a confluencia do perímetro estremeiro destes dous MVMC co MVMC de Cualedro, pertencente á CMVMC de Cualedro, polo que este punto deberá establecerse mediante un procedemento de deslindamento que inclúa o acordo da comunidade de montes veciñais titular deste.</p>
    <p>Consideracións legais e técnicas:</p>
    <p>Primeira. A presente resolución dítase o abeiro do artigo 53 do Regulamento para a execución da Lei 13/1989, do 10 de outubro, de montes veciñais en man común, aprobado polo Decreto 260/1992, do 4 de setembro, e de conformidade co disposto na Lei 39/2015, do 1 de outubro, do procedemento administrativo común das administracións públicas.</p>
    <p>Segunda. O artigo 53 da Lei 7/2012, do 28 de xuño, de montes de Galicia, recolle o procedemento que se seguirá no deslindamento entre montes veciñais en man común e establece que o xurado provincial de clasificación de montes veciñais en man común, logo do exame da documentación presentada, ditará resolución que será publicada no Diario Oficial de Galicia e notificada ás comunidades interesadas.</p>
    <p>De acordo cos feitos e fundamentos de dereito expostos, o Xurado Provincial de Clasificación de Montes Veciñais en Man Común acordou por unanimidade o día 25 de novembro de 2020:</p>
    <p>Aprobar o acto de conciliación acadado polas xuntas reitoras dos MVMC de Montes, pertencente á CMVMC de Santa Baia de Montes, e o MVMC de Carzoá, pertencente á CMVMC de Carzoá, no concello de Cualedro, de acordo co informe do Servizo de Montes do 20 de decembro de 2019.</p>
    <p>Contra esta resolución, que pon fin á vía administrativa, poderase interpoñer recurso potestativo de reposición perante o Xurado Provincial de Clasificación de Montes Veciñais en Man Común de Ourense no prazo dun mes, ou ben directamente recurso contencioso-administrativo perante o Xulgado do Contencioso-Administrativo de Ourense, no prazo de dous meses contados desde o día seguinte ao desta notificación, de acordo co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e nos artigos 8 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Ourense, 27 de abril de 2021</p>
    <footer><p>Luis Jorge Álvarez Ferro<br>Presidente do Xurado Provincial de Clasificación<br>de Montes Veciñais en Man Común de Ourense</p></footer>

