---
date: '2021-05-11'
id: O92-040521-0001
page: 23566
number: 88
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 4 de maio de 2021 pola que se amplía o crédito dispoñible para o
  exercicio 2021 das bases reguladoras das axudas para a instalación, reforma e
  adaptación das terrazas dos establecementos de hostalaría e restauración e a
  adquisición de elementos de envasado e empaquetado para o servizo de consumo
  no domicilio, susceptibles de seren financiadas no marco do eixe REACT-UE do
  programa operativo Feder Galicia 2014-2020, como parte da resposta da UE á
  pandemia da COVID-19 (código de procedemento IG524E)
range: Resolución
url: >-
  https://www.xunta.gal/dog/Publicados/2021/20210511/AnuncioO92-040521-0001_gl.html
---
<p>Mediante a Resolución do 26 de novembro de 2020 publicouse no DOG núm. 244, do 3 de decembro, o Acordo do Consello de Dirección que aproba as bases reguladoras das axudas para a instalación, reforma e adaptación das terrazas dos establecementos de hostalaría e restauración e a adquisición de elementos de envasado e empaquetado para o servizo de consumo no domicilio, cofinanciadas polo Fondo Europeo de Desenvolvemento Rexional, no marco do programa operativo Feder Galicia 2014-2020 e convocáronse as ditas axudas en réxime de concorrencia non competitiva.</p>
    <p>No punto cuarto do Resolvo establecíase un crédito inicial de 3.000.000 € para o ano 2021, así como que o director xeral do Igape poderá ampliar os créditos, logo da declaración da súa dispoñibilidade, como consecuencia das circunstancias establecidas no artigo 30.2 do Decreto 11/2009, mediante resolución publicada para o efecto.</p>
    <p>Mediante a Resolución do 18 de febreiro de 2021, publicada no DOG núm. 35, do 22 de febreiro, ampliouse o crédito dispoñible en 4.000.000 € máis, susceptible de ser financiado no marco do eixe REACT-UE do programa operativo Feder Galicia 2014-2020, como parte da resposta da UE á pandemia da COVID-19, coa intención de atender unha maior cantidade de solicitudes, tendo en conta o ritmo de presentación de solicitudes.</p>
    <p>Unha vez pechada a convocatoria, as previsións de asignación de axudas realizadas para a ampliación de crédito anterior, resultaron moi curtas, dado o número de solicitudes presentadas nos días previos ao remate da convocatoria. Para dar unha axeitada resposta á demanda real e atender a maior cantidade de solicitudes posible é necesaria unha nova ampliación orzamentaria por un importe de 4.000.000 € adicionais.</p>
    <p>Na súa virtude, e de conformidade coas facultades que teño conferidas,</p>
    <h2>RESOLVO:</h2>
    <p>Único. Amplíase en 4.000.000 €, para o exercicio 2021, o crédito das bases reguladoras das axudas para a instalación, reforma e adaptación das terrazas dos establecementos de hostalaría e restauración e a adquisición de elementos de envasado e empaquetado para o servizo de consumo no domicilio, susceptibles de seren financiadas no marco do eixe REACT-UE do programa operativo Feder Galicia 2014-2020, como parte da resposta da UE á pandemia da COVID-19, que queda establecido do seguinte xeito:</p>
    <table>
     <tbody>
      <tr>
       <td>Partida orzamentaria</td>
       <td>Ano 2021</td>
      </tr>
      <tr>
       <td>06.A1-741A-7700</td>
       <td>10.200.000 €</td>
      </tr>
      <tr>
       <td>06.A1-741A-4702</td>
       <td>&amp;nbsp;&amp;nbsp;&amp;nbsp;&amp;nbsp;&amp;nbsp;800.000 €</td>
      </tr>
     </tbody>
    </table>
    <p>Santiago de Compostela, 4 de maio de 2021</p>
    <footer><p>Fernando Guldrís Iglesias<br>Director xeral do Instituto Galego de Promoción Económica</p></footer>

