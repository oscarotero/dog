---
date: '2021-12-21'
id: U500-021221-0006
page: 63065
number: 243
agency: Universidade de Vigo
section: III. Outras disposicións.
title: >-
  RESOLUCIÓN do 2 de decembro de 2021 pola que se acorda publicar a relación de
  postos de traballo do persoal de administración e servizos.
range: Resolución
url: >-
  https://www.xunta.gal/dog/Publicados/2021/20211221/AnuncioU500-021221-0006_gl.html
---
<p>Unha vez aprobada a relación de postos de traballo do persoal de administración e servizos polo Consello de Goberno da Universidade de Vigo, o 27 de outubro de 2021, e emitido o informe favorable polo Consello Social en sesión do 3 de novembro de 2021.</p>
    <p>Consonte o establecido no artigo 91 dos estatutos da Universidade de Vigo, aprobados polo Decreto 13/2019, do 24 de xaneiro (DOG do 22 de febreiro), e no artigo 38 da Lei 2/2015, do 29 de abril, do emprego público de Galicia, e en exercicio das competencias que lle confire a normativa vixente, esta reitoría </p>
    <h2>RESOLVE:</h2>
    <p>Primeiro. Ordenar a publicación no <em>Diario Oficial de Galicia</em> da relación de postos de traballo do persoal de administración e servizos da Universidade de Vigo que figura no anexo.</p>
    <p>Segundo. A Xerencia ditará as instrucións e realizará os trámites necesarios para os efectos e para executar esta relación de postos de traballo, derivada do Acordo de funcionarización do persoal laboral de administración e servizos asinado o 5 de xullo de 2021 e ratificado na sesión ordinaria do Consello de Goberno da Universidade de Vigo do 27 de outubro de 2021. En todo caso, estes efectos atribuiranse con posterioridade á finalización da primeira convocatoria do proceso de funcionarización previsto no antedito acordo.</p>
    <p>Contra esta resolución, que esgota a vía administrativa, poderase interpor recurso ante a xurisdición contencioso-administrativa, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán optar por interpor contra esta resolución recurso de reposición, no prazo dun mes contado a partir do día seguinte ao da súa publicación, ante o mesmo órgano que a ditou. Neste caso non se poderá interpor recurso contencioso-administrativo ata que sexa resolto expresamente ou se producise a desestimación presunta do recurso de reposición interposto, segundo o previsto no artigo 123.2 da Lei 39/2015, do 1 de outubro, do procedemento administrativo común das administracións públicas.</p>
    <p>Vigo, 2 de decembro de 2021</p>
    <footer><p>Manuel Joaquín Reigosa Roger<br>Reitor da Universidade de Vigo</p></footer>

