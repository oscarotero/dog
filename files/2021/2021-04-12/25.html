---
date: '2021-04-12'
id: G0532-120321-0001
page: 18788
number: 67
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 10 de marzo de 2021, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  documentación da revisión da autorización ambiental integrada da planta
  recuperadora de disolventes usados que Recuperadora Gallega de Disolventes,
  S.L. (Regadi) posúe no concello do Porriño (expediente 2020-IPPC-M-17).
range: Anuncio
url: >-
  https://www.xunta.gal/dog/Publicados/2021/20210412/AnuncioG0532-120321-0001_gl.html
---
<p>Para os efectos previstos no Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (BOE núm. 316, do 31 de decembro), faise público que por espazo de vinte (20) días hábiles, contados a partir do día seguinte ao da publicación deste anuncio no <em>Diario Oficial de Galicia</em>, quedará exposto o documento titulado:</p>
    <p>– «<em>Informe técnico. Evaluación de la adaptación de las instalaciones de Regadi (AAI nº 2003/0276_AEA/IPPC_011) a la decisión de ejecución (UE) 2018/1147</em>».</p>
    <p>Para que calquera interesado poida consultalo e, se for o caso, formular no citado prazo as alegacións, suxestións ou observacións que coide oportunas, os documentos estarán ao dispor dos administrados, en horario de atención ao público, nas seguintes dependencias:</p>
    <p>– Dirección Xeral de Calidade Ambiental e Cambio Climático, Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela).</p>
    <p>Ademais, poderán acceder a esta información na páxina web da Consellería de Medio Ambiente, Territorio e Vivenda ((http://cmatv.xunta.gal»medio ambiente e sostibilidade»prevención e control de actividades»autorización ambiental integrada»proxectos en información pública).</p>
    <p>Santiago de Compostela, 10 de marzo de 2021</p>
    <footer><p>María Sagrario Pérez Castellanos<br>Directora xeral de Calidade Ambiental, Sostibilidade e Cambio Climático</p></footer>
    <h2>ANEXO I</h2>
    <h2>Memoria resumo</h2>
    <p>Clave do expediente: 2020-IPPC-M-17.</p>
    <p>Peticionario: Recuperadora Galega de Disolventes, S.L. (Regadi).</p>
    <p>CIF: B-36354462.</p>
    <p>Domicilio social: lugar carretera de Salceda, km 0,7, 36418 O Porriño.</p>
    <p>Localización da instalación: PO-510, carretera Porriño-Salceda de Caselas nº 23 (p.k. 0,7- Atios), 36418 O Porriño.</p>
    <p>Actividade: planta de recuperación de disolventes orgánicos non clorados a partir de residuos de pintura, englobada no anexo I do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación; epígrafe 5.1.e).</p>
    <p>Descrición das instalacións: a planta consta dunha única edificación para a actividade industrial que se constrúe no seo dun cubeto, dividido en catro partes diferenciadas que constitúen outros cubetos dentro do primeiro: cubeto 1 (7 tanques de almacenamento de residuos), cubeto 2 (9 tanques onde se almacena o produto tratado), cubeto exterior (zona de tratamento con 5 depósitos, unha torre de tratamento de volátiles e depósitos móbiles de nitróxeno) e almacén de recipientes móbiles.</p>
    <p>Vertidos:</p>
    <p>• As augas residuais fecais procedentes de aseos e vestiarios diríxense aos colectores municipais.</p>
    <p>• As augas residuais pluviais limpas procedentes de cubertas envíanse directamente á rede de pluviais do polígono.</p>
    <p>• As aguas residuais pluviais e procedentes de limpezas/verteduras accidentais, chamadas augas de patios, procedentes de zonas industriais son tratadas nas instalacións antes de vertelas á rede de saneamento municipal. Estas augas, proceden tanto da parcela de Regadi como da de Drovi, tendo asumido formalmente, a primeira destas empresas, a través da autorización ambiental integrada, a responsabilidade sobre a vertedura.</p>

