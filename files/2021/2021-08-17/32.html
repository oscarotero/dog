---
date: '2021-08-17'
id: G0181-030821-0001
page: 41398
number: 157
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 3 de agosto de 2021, do Servizo Provincial de Pontevedra, polo que
  se fan públicas as notificacións de resolucións dos expedientes de reclamación
  de danos (expediente RD/PO-234/2020 e un máis).
range: Anuncio
url: >-
  https://www.xunta.gal/dog/Publicados/2021/20210817/AnuncioG0181-030821-0001_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselles ás persoas relacionadas no anexo o acto que se indica no expediente de reclamación de danos en materia de estradas (Lei 6/2015, do 7 de agosto, de estradas de Galicia), devolta polo servizo de Correos por resultar descoñecido/a o seu/a súa destinatario/a ou ben porque, intentada a notificación, non se puido efectuar.</p>
    <p>Segundo establece o artigo 46 da citada lei, os interesados dispoñen dun prazo de dez días, contados desde o día seguinte ao da publicación deste anuncio no <em>Boletín Oficial del Estado</em>, para comparecer na sede do Servizo Provincial da Axencia Galega de Infraestruturas (avenida María Victoria Moreno, 43, 1º, Edificio Administrativo, 36003 Pontevedra), se desexan examinar o expediente e coñecer o contido íntegro deste acto, que contén tamén ofrecemento de prazo de alegacións ou de recursos. Transcorrido o dito prazo de dez días sen efectuarse a comparecencia, a notificación entenderase producida desde o día seguinte ao do vencemento do prazo sinalado para comparecer.</p>
    <p>Fáiselles saber que contra a dita resolución, definitiva na vía administrativa, cabe recurso contencioso-administrativo ante o xulgado do contencioso-administrativo da circunscrición en que o demandante teña o seu domicilio, ou no de Pontevedra, no prazo de dous meses contados desde o día seguinte ao do remate do prazo de dez días antes sinalado ou ao da comparecencia do/da interesado/a, se é o caso.</p>
    <p>Para que conste e lles sirva de notificación aos/ás interesados/as, asino e selo este anuncio.</p>
    <p>Pontevedra, 3 de agosto de 2021</p>
    <footer><p>Manuel Ángel González Juanatey<br>Xefe do Servizo Provincial de Pontevedra</p></footer>
    <h2>ANEXO</h2>
    <table>
     <tbody>
      <tr>
       <td>Expediente</td>
       <td>Persoa interesada</td>
       <td>Acto notificado</td>
       <td>Estrada</td>
      </tr>
      <tr>
       <td>RD/PO-234/2020</td>
       <td>Pavimentos Alicatados Castrelo, S.L.</td>
       <td>Resolución de expediente</td>
       <td>PO-550 (Cambados-A Lanzada)</td>
      </tr>
      <tr>
       <td>RD/PO-242/2020</td>
       <td>Manuel Antonio Cabaleiro Villar</td>
       <td>Resolución de expediente</td>
       <td>PO-411 (Paramos-Salceda de Caselas)</td>
      </tr>
     </tbody>
    </table>

