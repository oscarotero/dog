---
date: '2021-08-17'
id: G0599-060821-0009
page: 40661
number: 157
agency: Consellería de Emprego e Igualdade
section: III. Outras disposicións.
title: >-
  ORDE do 4 de agosto de 2021 pola que se amplía o crédito orzamentario
  existente para a concesión das axudas previstas na Orde do 31 de decembro de
  2020 pola que se establecen as bases reguladoras das axudas e subvencións para
  os obradoiros duais de emprego da Comunidade Autónoma de Galicia, e se procede
  á súa convocatoria para o ano 2021 (código de procedemento TR353A).
range: Orde
url: >-
  https://www.xunta.gal/dog/Publicados/2021/20210817/AnuncioG0599-060821-0009_gl.html
---
<p>A Orde da Consellería de Emprego e Igualdade, do 31 de decembro de 2020, pola que se establecen as bases reguladoras das axudas e subvencións para os obradoiros duais de emprego da Comunidade Autónoma de Galicia e se procede á súa convocatoria para o ano 2021, establece no seu artigo 28 que os créditos previstos para o seu financiamento poderán ser incrementados ou minorados como consecuencia da asignación ou da redistribución de fondos finalistas para o financiamento dos programas de fomento do emprego, coas limitacións que se poidan establecer na Conferencia Sectorial de Asuntos Laborais, así como nos supostos previstos nos artigos 30 e 31 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia.</p>
    <p>En consecuencia, ao existir crédito dispoñible procedente do incremento dos fondos distribuídos na Conferencia Sectorial de Emprego e Asuntos Laborais con respecto ao importe previsto nos orzamentos iniciais da Comunidade Autónoma de Galicia (Orde TES/527/2021, do 26 de maio), que debe aplicarse en programas e actuacións de emprego e formación como son os obradoiros duais de emprego, e coa finalidade de executar os novos fondos percibidos e poder atender ao maior número de solicitudes posibles, procede ditar a presente orde de ampliación en cumprimento do disposto nos preceptos anteriormente citados.</p>
    <p>Por todo o exposto e no uso das facultades que me foron conferidas,</p>
    <h2>DISPOÑO:</h2>
    <p>Artigo 1. Ampliación do crédito orzamentario</p>
    <p>Amplíase o importe total do crédito para o financiamento das axudas previstas na Orde do 31 de decembro de 2020 pola que se establecen as bases reguladoras das axudas e subvencións para os obradoiros duais de emprego da Comunidade Autónoma de Galicia e se procede á súa convocatoria para o ano 2021, nunha contía de 4.383.547,20 euros para a anualidade de 2021 e de 6.575.320,80 euros para a anualidade de 2022, na aplicación orzamentaria 11.05.322A.460.2 (código de proxecto 2014 00543), así como nun importe de 106.500,00 euros para o ano 2022, na aplicación orzamentaria 11.05.322A.460.1 (código de proxecto 2014 00543).</p>
    <p>Artigo 2. Prazo de solicitudes</p>
    <p>Esta modificación non afecta o prazo establecido na referida orde para a presentación de solicitudes.</p>
    <p>Disposición derradeira única. Entrada en vigor</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 4 de agosto de 2021</p>
    <footer><p>Mª Jesús Lorenzana Somoza<br>Conselleira de Emprego e Igualdade</p></footer>

