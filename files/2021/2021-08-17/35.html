---
date: '2021-08-17'
id: L230-270721-0001
page: 41402
number: 157
agency: Concello de Mondariz
section: VI. Anuncios. b) Administración local.
title: ANUNCIO de xestión da biomasa.
range: Anuncio
url: >-
  https://www.xunta.gal/dog/Publicados/2021/20210817/AnuncioL230-270721-0001_gl.html
---
<p>En cumprimento do previsto no artigo 22.3 da Lei 3/2007, do 9 de abril, de prevención e defensa contra os incendios forestais de Galicia:</p>
    <p>«3. Cando non se poida determinar a identidade da persoa responsable da xestión da biomasa vexetal e retirada de especies arbóreas prohibidas ou resulte infrutuosa a notificación da comunicación a que se refire o número anterior, esta efectuarase mediante un anuncio no Boletín Oficial del Estado e no Diario Oficial de Galicia, no cal se incluirán os datos catastrais da parcela. Nestes supostos, o prazo para o cumprimento computarase desde a publicación do anuncio».</p>
    <p>Á vista de que os titulares dos bens que se relacionan a continuación son descoñecidos ou ben resultou infrutuosa a súa notificación, comunícaselles ás persoas responsables a súa obriga legal de xestión da biomasa e retirada de especies arbóreas prohibidas, imposta polo artigo 22.1 da Lei 3/2007, do 9 de abril, de prevención e defensa contra os incendios forestais de Galicia, nas parcelas que se describen a continuación:</p>
    <table>
     <thead>
      <tr>
       <td>Nº de expediente</td>
       <td>Titular catastral</td>
       <td>Referencia catastral</td>
       <td>Lugar</td>
       <td>Parroquia</td>
      </tr>
     </thead>
     <tbody>
      <tr>
       <td>249/2020</td>
       <td>Claudina Sotelino Prego</td>
       <td>36030A066003020000MF</td>
       <td>Faraufo</td>
       <td>Frades</td>
      </tr>
      <tr>
       <td>256/2020</td>
       <td>Enrique Mayán Ferreira</td>
       <td>36030A066000680000MB</td>
       <td>Devesa</td>
       <td>Frades</td>
      </tr>
      <tr>
       <td>288/2020</td>
       <td>Dolores Otero Barral</td>
       <td>36030A069006230000MX</td>
       <td>Eiras</td>
       <td>Gargamala</td>
      </tr>
      <tr>
       <td>289/2020</td>
       <td>Francisco García Barral</td>
       <td>36030A069006240000MI</td>
       <td>Eiras</td>
       <td>Gargamala</td>
      </tr>
      <tr>
       <td>290/2020</td>
       <td>Dolores Otero Barral</td>
       <td>36030A069006250000MJ</td>
       <td>Eiras</td>
       <td>Gargamala</td>
      </tr>
      <tr>
       <td>291/2020</td>
       <td>Herdeiros de Hermosinda Bouza Rivas</td>
       <td>36030A069006260000ME</td>
       <td>Eiras</td>
       <td>Gargamala</td>
      </tr>
      <tr>
       <td>292/2020</td>
       <td>Ambrosio Rivas Vedrelo</td>
       <td>36030A069006270000MS</td>
       <td>Eiras</td>
       <td>Gargamala</td>
      </tr>
      <tr>
       <td>351/2020</td>
       <td>Luisa Prieto Domínguez</td>
       <td>36030A011011260000MP</td>
       <td>Coto</td>
       <td>Meirol</td>
      </tr>
      <tr>
       <td>352/2020</td>
       <td>Adolfo Bouza Lorenzo</td>
       <td>36030A069006290000MU</td>
       <td>Seiras</td>
       <td>Gargamala</td>
      </tr>
      <tr>
       <td>369/2020</td>
       <td>Herdeiros de Visitacion Arjones González</td>
       <td>36030A053000050000MJ</td>
       <td>Cascalleira</td>
       <td>Riofrío</td>
      </tr>
      <tr>
       <td>382/2020</td>
       <td>José Sánchez Álvarez</td>
       <td>36030A074005370000MO</td>
       <td>Borracei </td>
       <td>Sabaxáns</td>
      </tr>
      <tr>
       <td>478/2020</td>
       <td>Herdeiros de Rodríguez Pregal</td>
       <td>36030A012008530000ME</td>
       <td>Eido V</td>
       <td>Meirol</td>
      </tr>
      <tr>
       <td>494/2020</td>
       <td>Francisco Javier Casares Faro</td>
       <td>36030A020004330000MT</td>
       <td>Lubián</td>
       <td>Mondariz</td>
      </tr>
      <tr>
       <td>499/2020</td>
       <td>María Isabel Alfaya Sousa</td>
       <td>36030A065001500000MS</td>
       <td>Cabadas</td>
       <td>Vilar</td>
      </tr>
      <tr>
       <td>533/2020</td>
       <td>En investigación</td>
       <td>36030A059010080000MQ</td>
       <td>Alomba</td>
       <td>Sabaxáns</td>
      </tr>
      <tr>
       <td>634/2020</td>
       <td>Herdeiros de Ascendina González Toucedo</td>
       <td>36030A067004640000MG</td>
       <td>Soutiño</td>
       <td>Gargamala</td>
      </tr>
      <tr>
       <td>692/2020</td>
       <td>En investigación</td>
       <td>36030A060001020000MI</td>
       <td>Cabo Bouzas</td>
       <td>Toutón</td>
      </tr>
      <tr>
       <td>693/2020</td>
       <td>María Garrido Montes</td>
       <td>36030A060000230000MQ</td>
       <td>Arieiro</td>
       <td>Toutón</td>
      </tr>
      <tr>
       <td>695/2020</td>
       <td>José Costal Represas</td>
       <td>36030A036005460000MK</td>
       <td>Arco</td>
       <td>Mondariz</td>
      </tr>
      <tr>
       <td>701/2020</td>
       <td>En investigación</td>
       <td>36030A059010140000MT</td>
       <td>Merexa</td>
       <td>Sabaxáns</td>
      </tr>
      <tr>
       <td>706/2020</td>
       <td>José Costal Represas</td>
       <td>36030A036003430000MY</td>
       <td>Parde Secas</td>
       <td>Mondariz</td>
      </tr>
      <tr>
       <td>708/2020</td>
       <td>José Costal Represas</td>
       <td>36030A036003410000MA</td>
       <td>Apazán</td>
       <td>Mondariz</td>
      </tr>
      <tr>
       <td>859/2020</td>
       <td>Nelso Rivas Míguez</td>
       <td>36030A068001050000MJ</td>
       <td>Taberna</td>
       <td>Gargamala</td>
      </tr>
      <tr>
       <td>866/2020</td>
       <td>Herdeiros de Manuel Castro Sordera</td>
       <td>36030A071004310000MZ</td>
       <td>Carballeda</td>
       <td>Gargamala</td>
      </tr>
      <tr>
       <td>406/2021</td>
       <td>Maximino Amoedo Barros</td>
       <td>36030A056007800000MB</td>
       <td>Castro</td>
       <td>Riofrío</td>
      </tr>
      <tr>
       <td>405/2021</td>
       <td>Vecinos de Riofrío</td>
       <td>36030A056007790000MG</td>
       <td>Coto De Lobo</td>
       <td>Riofrío</td>
      </tr>
      <tr>
       <td>408/2021</td>
       <td>María Alfaya Otero</td>
       <td>36030A056007820000MG</td>
       <td>Magdalena</td>
       <td>Riofrío</td>
      </tr>
      <tr>
       <td>411/2021</td>
       <td>Vecinos de Riofrío</td>
       <td>36030A056007910000MM</td>
       <td>Coto De Lobo</td>
       <td>Riofrío</td>
      </tr>
     </tbody>
    </table>
    <p>En virtude do anterior, comunícase que na acta de inspección realizada comprobouse que nas referidas parcelas incúmprese o establecido no artigo 21 da Lei 3/2007. Por tanto, disponse dun prazo máximo de 30 días naturais para o cumprimento voluntario para xestionar a biomasa nas parcelas citadas, que se iniciará o día seguinte ao da publicación desta notificación.</p>
    <p>Transcorrido o devandito prazo, e en caso de que persista o incumprimento, o concello procederá sen máis trámites á execución subsidiaria con repercusión dos custos de xestión da biomasa e, se é o caso, comiso das especies arbóreas prohibidas retiradas pola Administración, nas condicións establecidas no artigo 22.4 da citada Lei 3/2007, do 9 de abril, de prevención e defensa contra os incendios forestais de Galicia, sen prexuízo da instrución do procedemento sancionador que corresponda.</p>
    <p>As persoas titulares dos terreos ou dos dereitos de aproveitamento terán a obriga legal de facilitar o necesario acceso para a realización dos traballos de xestión de biomasa e retirada das especies arbóreas prohibidas. O suxeito que realice os traballos de execución subsidiaria terá a facultade de acceder sen consentimento da persoa titular, agás nos supostos excepcionais previstos legalmente, cando o acceso afecte, dentro da parcela, espazos físicos susceptibles de merecer a cualificación de domicilio para os efectos do artigo 18.2 da Constitución española.</p>
    <p>En caso de persistencia no incumprimento, e transcorrido o prazo outorgado, iniciarase tamén o correspondente procedemento sancionador segundo o previsto no título VII da Lei 3/2007:</p>
    <p>a) Administración competente para sancionar (artigo 54 da Lei 3/2007):</p>
    <p>1. Será competente para incoar o procedemento sancionador para as infraccións cometidas en terreos agrícolas, forestais e de influencia forestal a persoa titular da xefatura territorial da consellería con competencias en materia forestal por razón do territorio en que se cometeu a infracción ou daquel con maior superficie afectada.</p>
    <p>2. Serán competentes para a resolución dos procedementos sancionadores por infraccións tipificadas nesta lei e incoados no ámbito da consellería con competencia en materia forestal:</p>
    <p>a) A persoa titular da xefatura territorial da consellería competente en materia forestal, para a imposición de sancións pola comisión de infraccións leves.</p>
    <p>b) O órgano competente en materia forestal, para a imposición de sancións pola comisión de infraccións graves.</p>
    <p>c) A persoa titular da consellería que teña asignada a competencia en materia forestal, para a imposición de sancións pola comisión de infraccións moi graves.</p>
    <p>3. A incoación do procedemento sancionador en aplicación desta lei, pola presenza dunha ordenanza municipal ao respecto (Ordenanza reguladora de limpeza de terreos, xestión de biomasa forestal e das distancias de plantación para a prevención e a defensa contra incendios forestais do concello de Mondariz, do 13 de decembro de 2018) para as infraccións cometidas en terreos urbanos, de núcleo rural e urbanizables delimitados será competencia da respectiva Administración local. A resolución dos expedientes pola comisión de infraccións leves e graves corresponderalle á persoa titular da Alcaldía e a dos expedientes pola comisión de infraccións moi graves ao Pleno do Concello, de conformidade co establecido no artigo 21 ter.2 desta lei:</p>
    <p>b) Cualificación da infracción: infracción leve (51.3.a) da Lei 3/2007, do 9 de abril, de prevención e defensa contra os incendios forestais de Galicia), sen prexuízo do establecido no artigo 51.2.g) para as faltas graves.</p>
    <p>c) Contía máxima da sanción pecuniaria que se poida impoñer no caso de infracción leve: 1.000 € (artigo 74.a) da Lei 43/2003, do 21 de novembro, de montes, en relación co disposto no artigo 50.1 da Lei 3/2007. No caso de ser considerada infracción grave, a contía máxima da sanción será de 100.000 € (artigo 74.b).</p>
    <p>d) Procederase ao comiso cautelar da madeira resultante da corta das especies arbóreas que deban ser retiradas de acordo co establecido no artigo 22.2 da Lei 3/2007.</p>
    <p>Recursos: contra a presente resolución, que pon fin á vía administrativa, pódese interpoñer, alternativamente, o recurso de reposición potestativo ante a Alcaldía deste concello, no prazo dun mes, contado a partir do día seguinte ao da publicación deste anuncio, de conformidade cos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben interpoñer directamente recurso contencioso-administrativo, ante o Xulgado do Contencioso-Administrativo de Pontevedra, no prazo de dous meses, contados a partir do día seguinte ao da publicación deste anuncio, conforme o artigo 46 da Lei da xurisdición contencioso-administrativa.</p>
    <p>No caso de optarse por interpoñer o recurso de reposición potestativo, non se poderá interpoñer recurso contencioso-administrativo ata que aquel sexa resolto expresamente ou se produza a súa desestimación por silencio.</p>
    <p>De interpoñerse o recurso potestativo de reposición, este deberá ser resolto e notificado no prazo dun mes, segundo establece o artigo 124.2 da referida Lei 39/2015, e entenderase desestimado o recurso de reposición polo transcurso do mencionado prazo sen resolución expresa notificada, de conformidade co establecido no artigo 126.3 do mesmo texto legal; poderán entón os interesados interpoñer o recurso contencioso-administrativo dentro do prazo de seis meses, contados desde o día seguinte a aquel en que deba entenderse presuntamente desestimado o recurso de reposición interposto, conforme o establecido na Lei da xurisdición contencioso-administrativa.</p>
    <p>Mondariz, 27 de xuño de 2021</p>
    <footer><p>Xosé Emilio Barros Bello<br>Alcalde</p></footer>

