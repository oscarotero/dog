---
date: '2021-04-06'
id: G0596-250321-0002
page: 18010
number: 63
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 18 de marzo de 2021, da Xefatura Territorial de Lugo, pola que
  se concede a autorización administrativa previa e de construción dunha
  instalación eléctrica no concello do Vicedo (expediente IN407A 2020/67 AT).
range: Resolución
url: >-
  https://www.xunta.gal/dog/Publicados/2021/20210406/AnuncioG0596-250321-0002_gl.html
---
<p>Visto o expediente para outorgamento da autorización administrativa previa e de construción para a instalación eléctrica que a seguir se describe:</p>
    <p>Peticionaria: Begasa.</p>
    <p>Domicilio social: rúa Aller Ulloa, Ramón María, nº 9, 27003 Lugo.</p>
    <p>Denominación: LAT subterránea e novo CT Vilasuso telemando en Vilasuso.</p>
    <p>Situación: concello do Vicedo.</p>
    <p>Visado: si, Colexio Oficial de Enxeñeiros Industriais de Galicia, con número de visado 20202925 con data do 6 de novembro de 2020.</p>
    <p>Características técnicas principais:</p>
    <p>• Liña soterrada de alta tensión Covas a novo CT Vilasuso, con orixe no paso aéreo a soterrado proxectado no apoio A88679, entra e sae no CT proxectado e remata noutro paso aéreo a soterrado proxectado no apoio A88679, cunha lonxitude de 140 metros en condutor RHZ1-240.</p>
    <p>• Novo CT prefabricado Vilasuso, cunha potencia proxectada de 630 kVA e unha potencia instalada de 160 kVA (transformador existente), no cal se instalan dúas celas de liña e unha de protección, todas elas telemandadas, relación de transformación 20.000/400-230 V.</p>
    <p>• Desmontaxe da aparellaxe interior do CTC Vilasuso (12410), 45 metros de condutor tipo RHZ1-150 e dúas conversións aéreas a soterradas.</p>
    <p>Finalidade da instalación: mellora de instalacións.</p>
    <p>Orzamento: 65.971,28 €.</p>
    <p>Documentación complementaria:</p>
    <p>• Separata para o Concello do Vicedo.</p>
    <p>• Separata para a Deputación Provincial de Lugo.</p>
    <p>Esta xefatura territorial, de acordo coas competencias que resultan do Decreto 230/2020, do 23 de decembro, polo que se establece a estrutura orgánica da consellería, e tendo en conta o Decreto 9/2017, do 12 de xaneiro, sobre órganos competentes para autorización de instalacións eléctricas na Comunidade Autónoma de Galicia, resolve:</p>
    <p>En relación coa instalación de alta tensión, conceder a autorización administrativa previa e de construción das ditas instalacións, sen prexuízo de terceiros e con independencia das autorizacións que sexan necesarias para a execución da obra por parte doutros órganos da Administración, condicionado ao cumprimento das seguintes condicións:</p>
    <p>Primeira. As instalacións deberán axustarse na súa execución ao disposto no citado proxecto de execución, e deberá realizar a dirección de obra técnico competente.</p>
    <p>Segunda. A peticionaria asegurará o mantemento e vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade.</p>
    <p>Terceira. En todo momento deberán cumprirse as normativas e directrices vixentes que sexan de aplicación, en particular, canto establece a Lei 24/2013, do 26 de decembro, do sector eléctrico; o Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas da alta tensión e as súas instrucións técnicas complementarias; e o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución poderase interpor recurso de alzada ante o vicepresidente segundo e conselleiro de Economía, Empresa e Innovación no prazo dun mes, a partir do día seguinte ao da notificación ou publicación desta resolución; tamén se poderá interpor calquera outro recurso que considere pertinente ao seu dereito.</p>
    <p>Lugo, 18 de marzo de 2021</p>
    <footer><p>Gustavo José Casasola de Cabo<br>Xefe territorial de Lugo</p></footer>

