---
date: '2021-04-06'
id: G0073-110321-0001
page: 17984
number: 63
agency: Xulgado de Primeira Instancia número 5 de Ferrol
section: V. Administración de xustiza.
title: EDICTO (191/2020).
range: Edicto
url: >-
  https://www.xunta.gal/dog/Publicados/2021/20210406/AnuncioG0073-110321-0001_gl.html
---
<p>Eu, María del Carmen Fernández Matas, letrada da Administración de xustiza do Xulgado de Primeira Instancia número 5 de Ferrol, polo presente anuncio:</p>
    <p>No presente procedemento seguido por instancia de Santander Consumer E.F.C., S.A. fronte a Roberto Carrilero Echarte ditouse sentenza, cuxo encabezamento e resolución son do teor literal seguinte:</p>
    <p>«Xulgado de Primeira Instancia número 5 de Ferrol</p>
    <p>Sentenza: 113/2020</p>
    <p>Xuízo verbal 191/2020</p>
    <p>Sobre outros verbal</p>
    <p>Demandante: Santander Consumer E.F.C., S.A.</p>
    <p>Procuradora: Silvia Malagón Loyo</p>
    <p>Avogado: Gonzalo Arturo Durán Rodríguez</p>
    <p>Demandado: Roberto Carrilero Echarte</p>
    <p>Sentenza.</p>
    <p>En Ferrol o 26 de outubro de 2020.</p>
    <p>Vistos por Berta Vidal Gallego, maxistrada do Xulgado de Primeira Instancia número 5 de Ferrol, os presentes autos de xuízo verbal número 191/2020, seguidos ante este xulgado, en que son partes, como demandante, a entidade Santander Consumer E.F.C., S.A., representada pola procuradora Silvia Malagón Loyo e asistida do letrado Gonzalo Durán Rodríguez-Hervada, e como demandado, Roberto Carrilero Echarte, en situación procesual de rebeldía, sobre reclamación de cantidade por incumprimento contractual, procédese, en nome do rei, a ditar a presente sentenza.</p>
    <p>Resolución.</p>
    <p>Estímase integramente a demanda formulada pola procuradora Sra. Malagón Loyo, en representación da entidade Santander Consumer E.F.C., S.A., contra Roberto Carrilero Echarte, en situación procesual de rebeldía, e condénase o demandado a aboar á demandante a suma de 3.806,15 euros de principal, máis os xuros previstos no artigo 1.108 do Código civil desde a data de interposición da demanda (19.2.2020) ata a desta sentenza, devindicándose a partir desta data os xuros previstos no artigo 576 da Lei de axuizamento civil ata o completo pagamento, con imposición das custas do presente procedemento á parte demandada.</p>
    <p>Notifíquese a presente sentenza ás partes, facéndolles saber que a resolución non é firme e contra ela cabe interpoñer recurso de apelación no prazo de vinte días contados a partir do seguinte ao da súa notificación.</p>
    <p>Por exixilo así a disposición adicional décimo quinta da Lei orgánica 6/1985, do 1 de xullo, do poder xudicial, a interposición do recurso contra esta resolución exixe a constitución do depósito de 50 euros mediante ingreso en efectivo, en calquera sucursal de Banco Santander, na conta de depósitos e consignacións deste órgano xudicial, expediente 4797-0000 03 0191/20. O depósito da expresada suma deberá ser acreditado ao interpoñer o recurso, a cuxo escrito se achegará copia do xustificante ou da orde de ingreso, sen cuxo requisito non será admitido a trámite. Están exceptuados da obriga de constituír o depósito os que teñan recoñecido no procedemento o dereito de asistencia xurídica gratuíta.</p>
    <p>Así, por esta miña sentenza, definitivamente xulgando, pronúncioo, mándoo e asínoo.</p>
    <p>A maxistrada».</p>
    <p>A difusión do texto desta resolución a partes non interesadas no proceso en que foi ditada só poderá levarse a cabo logo de disociación dos datos de carácter persoal que este contivese e con pleno respecto ao dereito á intimidade, aos dereitos das persoas que requiran un especial deber de tutelar ou á garantía do anonimato das vítimas ou prexudicados, cando proceda.</p>
    <p>Os datos persoais incluídos nesta resolución non poderán ser cedidos nin comunicados con fins contrarios ás leis.</p>
    <p>E encontrándose o devandito demandado, Roberto Carrilero Echarte, en paradoiro descoñecido, expídese o presente edicto co fin de que lle sirva de notificación en forma a este.</p>
    <p>Ferrol, 26 de outubro de 2020</p>
    <footer><p>A letrada da Administración de xustiza</p></footer>

