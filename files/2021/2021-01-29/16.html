---
date: '2021-01-29'
id: G0248-250121-0003
page: 6020
number: 19
agency: Axencia Tributaria de Galicia
section: III. Outras disposicións.
title: >-
  RESOLUCIÓN do 25 de xaneiro de 2021 pola que se modifica o anexo II da Orde do
  9 de decembro de 2020 pola que se aproban os diferentes modelos de
  autoliquidación do imposto sobre transmisións patrimoniais e actos xurídicos
  documentados na Comunidade Autónoma de Galicia e se regulan o procedemento e
  as condicións para o seu pagamento e presentación, así como determinadas
  obrigacións formais e de subministración de información tributaria.
range: Resolución
url: >-
  https://www.xunta.gal/dog/Publicados/2021/20210129/AnuncioG0248-250121-0003_gl.html
---
<p>A Orde do 9 de decembro de 2020 aproba os diferentes modelos de autoliquidación do imposto sobre transmisións patrimoniais e actos xurídicos documentados na Comunidade Autónoma de Galicia e regula o procedemento e as condicións para o seu pagamento e presentación, así como determinadas obrigacións formais e de subministración de información tributaria. </p>
    <p>Con posterioridade á publicación desta orde procedeuse á aprobación da Lei de medidas fiscais e administrativas que, entre outros aspectos, modifica o texto refundido das disposicións legais da Comunidade Autónoma de Galicia en materia de tributos cedidos polo Estado, aprobado polo Decreto lexislativo 1/2011, do 28 de xullo, no sentido de establecer novos tipos reducidos no imposto de transmisións patrimoniais e actos xurídicos documentados para o colectivo de vítimas de violencia de xénero. </p>
    <p>Da mesma forma a Lei 11/2020, do 30 de decembro, de orzamentos xerais do Estado, actualizou nun 2 por cento a escala de gravame dos títulos e grandezas nobiliarios aplicable no imposto sobre transmisións patrimoniais e actos xurídicos documentados.</p>
    <p>Todo o exposto fai necesario modificar o modelo correspondente á autoliquidación do imposto de transmisións patrimoniais e actos xurídicos documentados aprobado pola Orde 9 de decembro de 2020 para reflectir nel estes cambios normativos; sendo competente para iso a persoa titular da Dirección da Axencia Tributaria de Galicia en base á habilitación normativa prevista na disposición adicional sexta da devandita orde </p>
    <p>En consecuencia,</p>
    <h2>resolvo:</h2>
    <p>Primeiro</p>
    <p>Modificar no anexo II da Orde de 9 de decembro de 2020 o anexo IV e o cadro de conceptos/clave/ tipo do modelo 600, que pasa a ser o seguinte:</p>
    <h2>ANEXO II</h2>
    <h3>MODELO 600</h3>

