---
date: '2021-05-06'
id: G0598-260421-0002
page: 22885
number: 85
agency: 'Consellería de Cultura, Educación e Universidade'
section: III. Outras disposicións.
title: >-
  EXTRACTO da Orde do 22 de abril de 2021 pola que se establecen as bases
  reguladoras e se convocan axudas de mobilidade complementarias ás achegadas
  pola Unión Europea no marco do programa comunitario Erasmus+, destinadas ao
  alumnado que cursa ensinanzas artísticas superiores en centros públicos de
  Galicia no curso 2020/21 (código de procedemento ED322A).
range: Orde
url: >-
  https://www.xunta.gal/dog/Publicados/2021/20210506/AnuncioG0598-260421-0002_gl.html
---
<p>BDNS (Identif.): 561388.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. <em>Obxecto</em></p>
    <p>Axudas de mobilidade complementarias ás achegadas pola Unión Europea, no marco do programa comunitario Erasmus+, destinadas aos/ás estudantes de ensinanzas artísticas superiores en centros públicos de Galicia que participan no citado programa de mobilidade na educación superior durante o curso 2020/21.</p>
    <p>Segundo. <em>Requisitos</em></p>
    <p>Cidadáns/ás da Unión Europea ou estranxeiros/as non comunitarios/as con residencia legalizada no Estado español, matriculados/as no curso 2020/21 en centros públicos da Comunidade Autónoma de Galicia que impartan ensinanzas artísticas superiores, que obtivesen unha bolsa Erasmus+ de mobilidade no curso 2020/21 e non gozasen desta axuda en convocatorias anteriores.</p>
    <p>Terceiro. <em>Bases reguladoras</em></p>
    <p>Orde do 22 de abril de 2021 pola que se establecen as bases reguladoras e se convocan axudas de mobilidade complementarias ás achegadas pola Unión Europea no marco do programa comunitario Erasmus+, destinadas ao alumnado que cursa ensinanzas artísticas superiores en centros públicos de Galicia no curso 2020/21 (código de procedemento ED322A).</p>
    <p>Cuarto. <em>Contía das axudas</em></p>
    <p>195 €/mes, 165 €/mes ou 125 €/mes, dependendo do país de destino e, de ser o caso, adicionalmente, 500 € para os expedientes académicos que posúan unha maior nota media, cun orzamento máximo total de 40.000 €.</p>
    <p>Quinto. <em>Prazo de presentación de solicitudes</em></p>
    <p>Un mes desde o día seguinte ao da publicación da convocatoria no <em>Diario Oficial de Galicia</em>.</p>
    <p>Santiago de Compostela, 22 de abril de 2021</p>
    <footer><p>O conselleiro de Cultura, Educación e Universidade<br>P.D. (Orde do 9.2.2021)<br>Manuel Vila López<br>Secretario xeral técnico da Consellería de Cultura, Educación e Universidade</p></footer>

