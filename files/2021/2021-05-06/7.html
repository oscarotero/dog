---
date: '2021-05-06'
id: G0003-270421-0002
page: 22966
number: 85
agency: Servizo Galego de Saúde
section: IV. Oposicións e concursos.
title: >-
  ANUNCIO do 22 de abril de 2021, da Xerencia da Área Sanitaria de Pontevedra e
  O Salnés, polo que se convocan, para vinculación temporal, diversas prazas de
  persoal licenciado sanitario.
range: Anuncio
url: >-
  https://www.xunta.gal/dog/Publicados/2021/20210506/AnuncioG0003-270421-0002_gl.html
---
<p>De conformidade co establecido no Decreto 206/2005, do 22 de xullo (DOG nº 145, do 29 de xullo) de provisión de prazas de persoal estatutario do Servizo Galego de Saúde, e na Resolución do 11 de decembro de 2018 (DOG núm. 240, do 18 de decembro) da Dirección Xeral de Recursos Humanos pola que se publica o pacto subscrito pola Administración sanitaria coas organizacións sindicais CIG, CESM-O`MEGA, CC.OO., UGT e CSIF sobre a selección de persoal estatutario temporal licenciado sanitario de atención hospitalaria, e no uso das atribucións conferidas polo Decreto 134/2019, do 10 de outubro, polo que se regulan as áreas sanitarias e os distritos sanitarios do Sistema público de saúde de Galicia (DOG nº 204, do 25 de outubro), o xerente da Área Sanitaria de Pontevedra e O Salnés,</p>
    <h2>RESOLVE:</h2>
    <p>Primeiro. Anunciar a convocatoria para cubrir varios postos de persoal licenciado sanitario facultativos especialistas de área, que se relacionan no anexo.</p>
    <p>Segundo. As retribucións dos postos ofertados serán as que correspondan de acordo coa orde anual pola que se ditan instrucións, sobre a confección de nóminas do persoal ao servizo da Administración autonómica.</p>
    <p>Terceiro. As solicitudes para participar nesta convocatoria presentaranse, preferentemente, no Rexistro de Entrada da Área Sanitaria de Pontevedra e O Salnés, sito na rúa Loureiro Crespo, nº 2, Pontevedra, ou a través de calquera dos procedementos do artigo 16 da Lei 39/2015, do 1 de outubro, do procedemento administrativo común das administracións públicas, no prazo de quince (15) días hábiles, contados a partir do día seguinte ao da publicación deste anuncio no <em>Diario Oficial de Galicia</em>.</p>
    <p>Cuarto. As bases íntegras da convocatoria estarán expostas nos taboleiros de anuncios de Dirección e na intranet da Área Sanitaria de Pontevedra e O Salnés, así como na páxina web do Servizo Galego de Saúde (www.sergas.es).</p>
    <p>Pontevedra, 22 de abril de 2021</p>
    <footer><p>José Ramón Gómez Fernández<br>Xerente da Área Sanitaria Pontevedra e O Sálnes</p></footer>
    <h2>ANEXO</h2>
    <table>
     <thead>
      <tr>
       <td>Especialidade</td>
       <td>Grupo</td>
       <td>Prazas</td>
       <td>Centro</td>
       <td>Titulación</td>
       <td>Condicións/Requisitos</td>
      </tr>
     </thead>
     <tbody>
      <tr>
       <td>Pediatría e as súas áreas específicas (Reumatoloxía Pediátrica)</td>
       <td>A1</td>
       <td>1
        Interinidade en praza vacante</td>
       <td>Área Sanitaria de Pontevedra e O&amp;nbsp;Salnés</td>
       <td>Título oficial da especialidade de Pediatría e as súas áreas específicas</td>
       <td>Require certificado de servizos prestados como F.E.A. por período mínimo de 2 anos nos últimos 10 anos, en unidades de Pediatría (Reumatoloxía Pediátrica) e acreditación da Sociedade de Pediatría de formación en Reumatoloxía Pediátrica</td>
      </tr>
     </tbody>
    </table>

