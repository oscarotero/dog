---
date: '2002-12-04'
id: 1AA3E
page: 16
number: 234
agency: CONSELLERÍA DE PESCA E ASUNTOS MARÍTIMOS
section: VI. ANUNCIOS
title: >-
  Resolución do 19 de agosto de 2002 pola que se extingue o permiso de
  actividade dunha granxa mariña situada en Mougás, municipio de Oia,
  titularidade de Insuiña, S.L., e se autorizan modificacións no criadoiro do
  mesmo lugar e titularidade.
range: Resolución
url: 'https://www.xunta.gal/dog/Publicados/2002/20021204/Anuncio1AA3E_gl.html'
---
<p>Examinado o expediente instruído para efectos de extinción do permiso de actividade dunha granxa mariña, e de autorización de modificacións nun criadoiro, apreciáronse os seguintes</p>
<p>Feitos:</p>
<p>Primeiro.-Insuiña, S.L. é titular dun criadoiro outorgado por Orde do 24-4-1982 (BOE nº 142) situado no lugar das Mariñas, Mougás, municipio de Oia (Pontevedra).</p>
<p>Segundo.-Por resolución da Consellería de Pesca, Marisqueo e Acuicultura do 27 de xullo de 2000 (DOG nº 202, do 18 de outubro) autorizáronse modificacións nese criadoiro e outorgouse permiso de actividade nese establecemento para unha granxa mariña de rodaballo, robaliza e dourada.</p>
<p>Terceiro.-Por resolución da Consellería de Pesca, Marisqueo e Acuicultura do 16 de marzo de 2001 (DOG nº 116, do 15 de xuño) autorizáronse modificacións nese establecemento, incrementando a superficie adicada a criadoiro e diminuíndo proporcionamente a superficie de granxa mariña.</p>
<p>Cuarto.-Mediante escritos presentados o 27-12-2001 Enrique de Llano Monelos (DNI 32369857-W) no nome e en representación de Insuiña, S.L., CIF B-36021954, solicita a extinción do permiso de actividade de granxa mariña e autorización para o aumento da capacidade do criadoiro, así como a adecuación da área de producción larvaria de dourada, robaliza e rodaballo a tanques de maduración e posta de reproductores de rodaballo.</p>
<p>Quinto.-O interesado achegou a documentación requirida para a tramitación deste tipo de expedientes.</p>
<p>Sexto.-No expediente consta a seguinte documentación:</p>
<p>-Informe do Concello de Oia.</p>
<p>-Informe técnico biolóxico.</p>
<p>-Informe da Dirección Xeral de Calidade e Avaliación Ambiental.</p>
<p>-Informe xurídico emitido polo Servicio Técnico-Xurídico.</p>
<p>Fundamentos de dereito:</p>
<p>Este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia (DOG nº 101), co Decreto 193/1997, do 5 de xuño, polo que se determinan as condicións para o outorgamento do permiso de actividade para os establecementos de cultivos mariños e auxiliares situados na zona terrestre (DOG nº 142) e coa Orde do 27 de marzo de 2000, pola que se regula o procedemento para o outorgamento do permiso de actividade a establecementos de cultivos mariños e auxiliares na zona terrestre (DOG nº 67).</p>
<p>Examinadas as disposicións citadas, a proposta de resolución da Delegación Territorial de Vigo, o artigo 89 da Lei 30/1992, do 26 de novembro, de réxime xurídico das administracións públicas e do procedemento administrativo común, e demais normas de xeral e pertinente aplicación, esta consellería</p>
<p>RESOLVE:</p>
<p>Primeiro.-Extingui-lo permiso de actividade para o seguinte establecemento de cultivos mariños:</p>
<p>Tipo: granxa mariña.</p>
<p>Titular: Insuiña, S.L. (CIF B-36021954).</p>
<p>Emprazamento: Mougás, municipio de Oia (Pontevedra).</p>
<p>Data de outorgamento: Resolución do 27 de xullo de 2000 (DOG nº 202).</p>
<p>Causa da extinción: renuncia do titular (artigo 72 b) da Lei 6/1993, de pesca de Galicia).</p>
<p>Segundo.-Autoriza-la ampliación do seguinte establecemento de cultivos mariños:</p>
<p>Tipo: criadoiro.</p>
<p>Titular: Insuiña, S.L. (CIF B-36021954).</p>
<p>Emprazamento: Mougás, municipio de Oia (Pontevedra).</p>
<p>Data de outorgamento: Orde do 24-4-1982 (BOE nº 142).</p>
<p>Especies: Rodaballo (Psetta maxima).</p>
<p>Incremento da superficie: 10.000 m.</p>
<p>Incremento da capacidade de producción:</p>
<p>7.000.000 de alevíns/ano.</p>
<p>A ampliación consiste básicamente en:</p>
<p>-Zona artemia: 4 salas cunha superficie cada unha de 79,27 m.</p>
<p>-Zona rotífero: 4 salas cunha superficie cada unha de 13,55 m.</p>
<p>-Zona larvaria: 16 salas cunha superficie cada unha de 114,06 m.</p>
<p>-Zona de alevíns: 1 sala cunha superficie de 2.786,26 m.</p>
<p>-Zona de venda: cunha superficie de 588,90 m.</p>
<p>Baixo as seguintes condicións:</p>
<p>Primeira.-A presente autorización non comporta modificación da ocupación do dominio público outorgado pola Orde do 24-4-1982 (BOE nº 142).</p>
<p>Segunda.-As obras e instalacións, que poderán dar comezo no momento no que o titular dispoña das autorizacións preceptivas dos distintos organismos competentes na materia, levaranse a cabo conforme o proxecto presentado por Insuiña, S.L. na delegación territorial de Vigo o 27-12-2001 (nº de rexistro 17601) elaborado por Jacobo Docal Cabrera, técnico de Insuiña, S.L. titulado Adecuación de área de producción larvaria de dourada, lubina e rodaballo a tanques de maduración e posta de reproductores de rodaballo, Sta. María de Oia (Mougás) e ó proxecto modificado obra civil de planta criadoiro para rodaballos elaborado pola enxeñeira técnica industrial Montserrat López García e visado polo Colexio Oficial de Enxeñeiros Técnicos Industriais da Coruña o 7 de marzo de 2002. Así mesmo, as ditas obras deberán quedar totalmente finalizadas no prazo de tres anos, contados desde o día seguinte ó da publicación da presente resolución.</p>
<p>Terceira.-A execución das obras e instalacións farase segundo o disposto no artigo 5 da Orde do 27 de marzo de 2000, pola que se regula o procedemento para o outorgamento do permiso de actividade a establecementos de cultivos mariños e auxiliares na zona terrestre.</p>
<p>Cuarta.-Unha vez finalizadas as obras, o titular deberá comunicar, mediante escrito dirixido á Dirección Xeral de Recursos Mariños, a data de posta en funcionamento, que terá lugar no prazo máximo de (3) meses contados desde o día seguinte ó da aprobación do recoñecemento final. O citado prazo poderá ser prorrogado, logo de petición do interesado, sempre que existan razóns que xustifiquen a demora no inicio da explotación.</p>
<p>Quinta.-Se transcorrido o prazo sinalado para a posta en funcionamento, esta non se realizará por causas non xustificadas, a consellería poderá inicia-los trámites para a declaración da caducidade do permiso de actividade.</p>
<p>Sexta.-O establecemento no poderá destinarse a usos distintos dos autorizados. Baixo ningún concepto se poderán modifica-las instalacións sen permiso expreso desta consellería.</p>
<p>Sétima.-O outorgamento desta autorización non exime ó seu titular da obtención das licencias, permisos e autorizacións legamente procedentes, esixibles por outros organismos en función das características do establecemento.</p>
<p>Contra esta resolución que pon fin á vía administrativa, poderase interpoñer recurso potestativo de reposición, no prazo dun mes, ante o conselleiro de Pesca e Asuntos Marítimos, ou recurso contencioso-administrativo, ante a xurisdicción conteciosa-administrativa, que se interporá no prazo de dous meses, contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, de réxime xurídico das administracións públicas e do procedemento administrativo común, e o artigo 46.1º da Lei 29/1998, do 13 de xullo, da xurisdicción contencioso-administrativa.</p>
<p>Santiago de Compostela, 19 de agosto de 2002.</p>
<p>Enrique César López Veiga</p>
<p>Conselleiro de Pesca e Asuntos Marítimos</p>
<p>CONSELLERÍA DE XUSTIZA, INTERIOR E RELACIÓNS</p>
<p>LABORAIS</p>

