---
date: '2012-08-02'
id: G0164-240712-0003
page: 30980
number: 147
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 13 de xullo de 2012 pola que se modifica a autorización do centro
  privado Vigo, do concello de Redondela (Pontevedra).
range: Orde
url: >-
  https://www.xunta.gal/dog/Publicados/2012/20120802/AnuncioG0164-240712-0003_gl.html
---
<p>O representante da titularidade do centro privado (CPR) Vigo, do concello de Redondela, solicita a supresión do ciclo formativo de grao medio de Equipos electrónicos de consumo e dos ciclos formativos de grao superior de Comercio internacional e do Desenvolvemento e aplicación de proxectos de construción, e a autorización do ciclo formativo de grao medio de Instalacións eléctricas e automáticas e do programa de cualificación profesional inicial (PCPI) de Comercio.</p>
    <p>A Xefatura Territorial da Consellería de Cultura, Educación e Ordenación Universitaria de Pontevedra achega o expediente cos correspondentes informes, de acordo co Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias e coa Orde do 20 de setembro de 1995, que o desenvolve. </p>
    <p>Por isto, por proposta da Dirección Xeral de Centros e Recursos Humanos,</p>
    <footer><p>DISPOÑO:</p></footer>
    <p>Primeiro. Suprimir o ciclo formativo de grao medio de Equipos electrónicos de consumo e os ciclos formativos de grao superior de Comercio internacional e Desenvolvemento e aplicación de proxectos de construción no CPR Vigo.</p>
    <p>Segundo. Autorizar o ciclo formativo de grao medio de Instalacións eléctricas e automáticas e o programa de cualficación profesional inicial (PCPI) de Comercio, no centro privado que se sinala:</p>
    <p>Denominación: CPR Vigo.</p>
    <p>Código do centro: 36018033.</p>
    <p>Domicilio: Rande - A Formiga, s/n.</p>
    <p>Localidade: Redondela.</p>
    <p>Concello: Redondela.</p>
    <p>Provincia: Pontevedra.</p>
    <p>Titular: Sociedad Mercantil Colegio Vigo, S.A.</p>
    <p>Con respecto ao ciclo formativo de grao medio de Equipos electrónicos de consumo, suprimirase o primeiro curso o día 1 de setembro de 2012, e o segundo curso o 1 de setembro de 2013.</p>
    <p>Composición resultante:</p>
    <p>Educación infantil: 3 unidades.</p>
    <p>Educación primaria: 6 unidades.</p>
    <p>Educación secundaria obrigatoria: 4 unidades.</p>
    <p>Bacharelato: 4 unidades, das modalidades de:</p>
    <p>– Ciencias e tecnoloxía (2 unidades).</p>
    <p>– Humanidades e ciencias sociais (2 unidades).</p>
    <p>PCPI Comercio (1 unidade para 15 alumnos/as).</p>
    <p>PCPI Instalacións electrotécnicas e de telecomunicacións (1 unidade para 15 alumnos/as).</p>
    <p>PCPI Mantemento de vehículos (1 unidade para 15 alumnos/as). </p>
    <p>1 ciclo formativo de grao medio de Comercio (1 unidade para 30 alumnos/as).</p>
    <p>1 ciclo formativo de grao medio de Electromecánica de vehículos (2 unidades para 20 alumnos/as cada unha).</p>
    <p>1 ciclo formativo de grao medio de Instalacións eléctricas e automáticas (2 unidades para 20 alumnos/as cada unha).</p>
    <p>Quenda de tarde-noite:</p>
    <p>Educación básica para as persoas adultas.</p>
    <p>Ensinanzas básicas iniciais: nivel I e II.</p>
    <p>Educación secundaria para persoas adultas: nivel I e II.</p>
    <p>Terceiro. Antes da posta en funcionamento das ensinanzas que se autorizan a Xefatura Territorial de Pontevedra, logo do informe do Servizo Territorial de Inspección Educativa, aprobará expresamente a relación de persoal que impartirá docencia.</p>
    <p>Cuarto. O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 13 de xullo de 2012</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

