---
date: '2012-08-02'
id: CA04-091211-9622
page: 31018
number: 147
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 2 de decembro de 2011, da Xefatura Territorial de Ourense, pola
  que se autoriza e se aproba o proxecto de execución da instalación eléctrica
  2ª ampliación subestación parque eólico O Irixo (fase I), no concello do Irixo
  (expediente IN407A 2011/31-3).
range: Resolución
url: >-
  https://www.xunta.gal/dog/Publicados/2012/20120802/AnuncioCA04-091211-9622_gl.html
---
<p>Visto o expediente para outorgamento de autorización administrativa e aprobación do proxecto de execución da instalación eléctrica:</p>
    <p>Solicitante: Coto da Mina, S.A.</p>
    <p>Domicilio social: parque San Lázaro, 7-1º. 32003 Ourense.</p>
    <p>Denominación: 2ª ampliación subestación parque eólico O Irixo (fase I).</p>
    <p>Situación: O Irixo.</p>
    <p>Descricións técnicas:</p>
    <p>Sistema de 132 kV en intemperie, esquema de simple barra composto por:</p>
    <p>– 1 posición de transformador (T-2) completa.</p>
    <p>– 1 transformador de potencia trifásico 132/20 kV 12/20 mVA, de intemperie, con illamento e arrefriado en baño de aceite, con regulación de tensión en carga por tomas no lado de alta tensión.</p>
    <p>– Sistema de 20 kV, con esquema de simple barra, tipo interior, en celas blindadas de illamento SF6 (2 celas de liña, 1 cela de transformador de potencia, 1 cela de medida, 2 celas de batería de condensadores).</p>
    <p>– Cada unha das posicións de 132 kV e 20 kV estará debidamente equipada cos elementos de manobra, medida e protección necesarios para a súa operación segura.</p>
    <p>Cumpridos os trámites ordenados na Lei 54/1997, do 27 de novembro, do sector eléctrico e no capítulo II, título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da dita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente.</p>
    <p>Contra a presente resolución poderá interpoñer recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén poderá interpoñer calquera outro recurso que estime pertinente.</p>
    <p>Ourense, 2 de decembro de 2011</p>
    <footer><p>Gabriel Diéguez Domínguez <br>Xefe territorial de Ourense</p></footer>

