---
date: '2020-10-05'
id: G0426-220920-0001
page: 38448
number: 201
agency: Consellería do Medio Rural
section: VI. Anuncios. a) Administración autonómica.
title: >-
  EDICTO do 16 de setembro de 2020, do Xurado Provincial de Clasificación de
  Montes Veciñais en Man Común de Ourense, polo que se publica a resolución do
  expediente de clasificación como veciñal en man común do monte denominado
  Comunal de Barxa a favor dos/das veciños/as de Barxa e da Barxiña, na
  parroquia de Barxa (San Tomé), no concello de Celanova (Ourense).
range: Edicto
url: >-
  https://www.xunta.gal/dog/Publicados/2020/20201005/AnuncioG0426-220920-0001_gl.html
---
<p>En cumprimento do disposto no artigo 28 do Regulamento para a execución da Lei 13/1989, do 10 de outubro, de montes veciñais en man común, aprobado polo Decreto 260/1992, do 4 de setembro, e de conformidade co disposto no artigo 45 da Lei 39/2015, do 1 de outubro, do procedemento administrativo común das administracións públicas, faise público que o Xurado Provincial de Clasificación de Montes Veciñais en Man Común de Ourense, en sesión que tivo lugar con data 4 de febreiro de 2020, resolveu o seguinte:</p>
    <p>Examinado o expediente de clasificación como veciñal en man común do monte denominado Comunal de Barxa a favor dos/das veciños/as de Barxa e da Barxiña, na parroquia de Barxa (San Tomé), no concello de Celanova (Ourense), resultan os seguintes feitos:</p>
    <p>Primeiro. Con data do 19 de marzo de 2018, tivo entrada no rexistro da Xefatura Territorial da Consellería do Medio Rural un escrito dirixido ao Xurado Provincial de Clasificación de Montes Veciñais en Man Común de Consuelo Bispo Conde, no cal solicita a clasificación como veciñal en man común de varias parcelas denominadas Comunal de Barxa.</p>
    <p>Segundo. Con data do 13 de marzo de 2019, o Xurado Provincial acorda iniciar o expediente de clasificación como veciñal en man común do referido monte, designa instrutor e realiza as comunicacións e publicacións a que fan referencia os artigos 20, 21 e 23 do Regulamento para a execución da Lei 13/1989, do 10 de outubro, de montes veciñais en man común, aprobado polo Decreto 260/1992, do 4 de setembro, e abre un período dun mes para a práctica de alegacións.</p>
    <p>Terceiro. No prazo concedido para a práctica de alegacións non consta que se presentase ningunha.</p>
    <p>Cuarto. O monte obxecto de clasificación, de acordo coa documentación que consta no expediente, descríbese así:</p>
    <p>Nome do monte: Comunal de Barxa.</p>
    <p>Superficie: 9,47 ha.</p>
    <p>Pertenza: veciños/as de Barxa e da Barxiña.</p>
    <p>Parroquia: Barxa (San Tomé).</p>
    <p>Concello: Celanova.</p>
    <p>Descrición dos predios que constitúen o monte:</p>
    <p>Os terreos obxecto da solicitude constitúen un único couto redondo, segundo a definición que figura no artigo 8 da Lei 7/2012, do 28 de xuño, de montes de Galicia. As dúas parcelas catastrais que o forman están separadas por un camiño que corresponde á parcela catastral nº 9019, do polígono 504, do concello de Celanova. O monte está constituído polas dúas parcelas catastrais seguintes:</p>
    <table>
     <tbody>
      <tr>
       <td>Concello</td>
       <td>Polígono</td>
       <td>Parcelas</td>
      </tr>
      <tr>
       <td>Celanova</td>
       <td>504</td>
       <td>5001-5002</td>
      </tr>
     </tbody>
    </table>
    <p>Parcelas catastrais estremeiras:</p>
    <table>
     <tbody>
      <tr>
       <td>Linde</td>
       <td>Polígono</td>
       <td>Parcelas catastrais</td>
      </tr>
      <tr>
       <td rowspan="2">Norte</td>
       <td>502</td>
       <td>20147-9072</td>
      </tr>
      <tr>
       <td>15</td>
       <td>9001</td>
      </tr>
      <tr>
       <td>Leste</td>
       <td>17</td>
       <td>1-2-3-4-6-7-9002</td>
      </tr>
      <tr>
       <td rowspan="2">Sur</td>
       <td>504</td>
       <td>93-94-9017-95</td>
      </tr>
      <tr>
       <td>502</td>
       <td>77</td>
      </tr>
      <tr>
       <td rowspan="2">Oeste</td>
       <td>504</td>
       <td>5017-5016-5015-5014-5013-5012-5011-5010-5009-5005-5004-5003-116-9020-118-119</td>
      </tr>
      <tr>
       <td>502</td>
       <td>9028-79-9029-9066</td>
      </tr>
     </tbody>
    </table>
    <p>Fundamentos de dereito:</p>
    <p>Primeiro. O Xurado Provincial de Clasificación de Montes Veciñais en Man Común é o órgano competente para coñecer os expedientes de clasificación dos montes que teñan tal carácter, de acordo co establecido no artigo 9 da Lei 13/1989, do 10 de outubro, de montes veciñais en man común.</p>
    <p>Segundo. De conformidade co disposto no artigo 1 da devandita lei «son montes veciñais en man común... os que, con independencia da súa orixe, as súas posibilidades produtivas, o seu aproveitamento actual e a súa vocación agraria, pertenzan a agrupacións veciñais na súa calidade de grupos sociais e non como entidades administrativas, e se veñan aproveitando consuetudinariamente en réxime de comunidade sen asignación de cotas polos membros daquelas na súa condición de veciños».</p>
    <p>Terceiro. É reiterada doutrina da Sala Contencioso-Administrativo do Tribunal Supremo que son dúas as notas características dos montes veciñais en man común: unha, o aproveitamento consuetudinario en man común, e outra, a atribución da titularidade dese aproveitamento aos veciños integrantes dun grupo social determinado, independentemente da súa cualificación ou non como entidade administrativa, e que corresponde constatar o aproveitamento e atribuír a titularidade a favor do grupo social que veña gozando del ao xurado provincial de clasificación.</p>
    <p>Cuarto. O carácter de monte veciñal en man común tense acreditado mediante as testemuñas dos veciños solicitantes, as actuacións realizadas polo Servizo de Montes, e a documentación que consta no expediente.</p>
    <p>En consecuencia co que antecede, examinada a Lei 13/1989, do 10 de outubro, de montes veciñais en man común, o seu Regulamento, aprobado polo Decreto 260/1992, do 4 de setembro, o Decreto 149/2018, do 5 de decembro, polo que se establece a estrutura orgánica da Consellería do Medio Rural, e demais normativa legal e regulamentaria, o Xurado Provincial, por unanimidade dos seus membros,</p>
    <h2>RESOLVE:</h2>
    <p>Clasificar como monte veciñal en man común o monte denominado Comunal de Barxa a favor dos/das veciños/as da Barxa e A Barxiña, na parroquia de Barxa (San Tomé), no concello de Celanova (Ourense), de acordo coa descrición realizada no feito cuarto.</p>
    <p>Contra esta resolución, que pon fin á vía administrativa, poderase interpor recurso potestativo de reposición perante o Xurado Provincial de Clasificación de Montes Veciñais en Man Común de Ourense no prazo dun mes, ou ben directamente recurso contencioso-administrativo perante o Xulgado do Contencioso-Administrativo de Ourense, no prazo de dous meses contados desde o día seguinte ao desta notificación, de acordo co disposto no artigo 12 da citada Lei 13/1989, nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e nos artigos 8 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Ourense, 16 de setembro de 2020</p>
    <footer><p>Yago Borrajo Sánchez<br>Presidente do Xurado Provincial de Clasificación de Montes Veciñais<br>en Man Común de Ourense</p></footer>

