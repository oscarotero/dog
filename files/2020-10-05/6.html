---
date: '2020-10-05'
id: G0598-280920-0003
page: 38382
number: 201
agency: 'Consellería de Cultura, Educación e Universidade'
section: III. Outras disposicións.
title: >-
  ORDE do 28 de setembro de 2020 pola que se modifica a Orde do 11 de setembro
  de 2020, pola que se establecen as bases reguladoras que rexerán as axudas
  destinadas ao fomento de actividades de creación-produción ou investigación
  con fins expositivos na área das artes plásticas e visuais e se procede á súa
  convocatoria para o ano 2020 (código de procedemento CT403E).
range: Orde
url: >-
  https://www.xunta.gal/dog/Publicados/2020/20201005/AnuncioG0598-280920-0003_gl.html
---
<p>O día 22 de setembro de 2020 publicouse no <em>Diario Oficial de Galicia</em> a Orde do 11 de setembro de 2020 pola que se establecen as bases reguladoras que rexerán as axudas destinadas ao fomento de actividades de creación-produción ou investigación con fins expositivos na área das artes plásticas e visuais e se procede á súa convocatoria para o ano 2020 (código de procedemento CT403E).</p>
    <p>No artigo 19.1 da devandita orde establécese que o prazo para que as persoas beneficiarias das axudas acrediten e xustifiquen os proxectos subvencionados será ata o 15 de novembro de 2020; en caso de non xustificarse a totalidade do orzamento do proxecto, a subvención será minorada na mesma proporción. </p>
    <p>Tendo en conta o longo proceso de tramitación e resolución debido ás circunstancias especiais derivadas da pandemia da COVID-19, xunto coa complexidade da acreditación e avaliación dos proxectos e co fin de facer viables os procesos de execución e xustificación por parte dos beneficiarios resultantes, sen que con iso se cause prexuízo a terceiros, considérase necesario ampliar o prazo de xustificación. </p>
    <p>Visto o anterior, </p>
    <h2>DISPOÑO: </h2>
    <p>Artigo único. Modificación da Orde do 11 de setembro de 2020 </p>
    <p>Modifícase o artigo 19.1 da Orde do 11 de setembro de 2020 pola que se establecen as bases reguladoras que rexerán as axudas destinadas ao fomento de actividades de creación-produción ou investigación con fins expositivos na área das artes plásticas e visuais e se procede á súa convocatoria para o ano 2020 (código de procedemento CT403E), que queda redactado como segue: </p>
    <p>«Artigo 19. Prazo, xustificación e pagamento das axudas </p>
    <p>1. As persoas beneficiarias das axudas terán ata o 1 de decembro de 2020 para acreditar e xustificar os proxectos subvencionados; no caso de non xustificarse a totalidade do orzamento do proxecto, a subvención será minorada na mesma proporción». </p>
    <p>Disposición derradeira. Entrada en vigor </p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 28 de setembro de 2020</p>
    <footer><p>Román Rodríguez González <br>Conselleiro de Cultura, Educación e Universidade </p></footer>

