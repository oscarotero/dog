---
date: '2020-10-05'
id: G0427-140920-0002
page: 38457
number: 201
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 9 de setembro de 2020 pola que se autoriza a transmisión inter
  vivos da concesión administrativa e da batea Luis III.
range: Resolución
url: >-
  https://www.xunta.gal/dog/Publicados/2020/20201005/AnuncioG0427-140920-0002_gl.html
---
<p>Visto o expediente instruído para os efectos de transmisión da batea Luis III, e da concesión administrativa que a ampara, resulta:</p>
    <p>a) Antecedentes.</p>
    <p>Primeiro. Mediante escrito do 4 de setembro de 2020, Juan José Gondar Miniño (***1627**) solicitou autorización para a transmisión inter vivos da concesión administrativa e da batea Luis III.</p>
    <p>Segundo. O interesado achegou a documentación requirida para a tramitación.</p>
    <p>Terceiro. O informe da Subdirección Xeral de Acuicultura, sobre a tramitación do expediente, é favorable.</p>
    <p>b) Consideracións legais e técnicas.</p>
    <p>Primeira. Este órgano é competente para resolver o expediente, de conformidade coa Lei 11/2008, do 3 de decembro, de pesca de Galicia (DOG número 243, do 16 de decembro), modificada pola Lei 6/2009, do 11 de decembro (DOG número 243, do 15 de decembro) e coa Orde do 8 de setembro de 2017 de delegación de competencias na Secretaría Xeral Técnica da Consellería do Mar, nas direccións xerais e xefaturas territoriais e na Presidencia do Consello de Administración do ente público Portos de Galicia (DOG número 180, do 21 de setembro).</p>
    <p>Segunda. O expediente seguiu todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia (DOG número 228, do 21 de novembro), e na Orde do 15 de xuño de 1999, pola que se regula o procedemento para a transmisión da titularidade das concesións das bateas de cultivos mariños nas augas de Galicia (DOG número 126, do 2 de xullo).</p>
    <p>Vistas as disposicións citadas, a proposta de resolución elaborada polo Servizo de Recursos Mariños, o artigo 88 da Lei 39/2015, do 1 de outubro, do procedemento administrativo común das administracións públicas, e demais normas de xeral e pertinente aplicación, esta consellería resolve:</p>
    <p>Autorizar a transmisión inter vivos, a favor de Miguel Ángel Rial Nieto (***2383**), José Rodríguez Muñiz (***8188**) e Sonia Pregal Martínez (***8816**), da concesión administrativa e da batea que se indica a continuación:</p>
    <p>Identificación:</p>
    <p>Tipo: batea.</p>
    <p>Nome: Luis III.</p>
    <p>Situación:</p>
    <p>Cuadrícula número: 47.</p>
    <p>Polígono: A.</p>
    <p>Distrito: Portonovo (Pontevedra).</p>
    <p>Especie autorizada: mexillón (Mytilus galloprovincialis).</p>
    <p>Título administrativo habilitante: concesión de actividade.</p>
    <p>Orde de outorgamento: 9.10.1951.</p>
    <p>Remate da vixencia: 15.12.2029.</p>
    <p>Actual titular: Juan José Gondar Miniño (***1627**).</p>
    <p>Novos titulares: Miguel Ángel Rial Nieto (***2383**), José Rodríguez Muñiz (***8188**) e Sonia Pregal Martínez (***8816**).</p>
    <p>Baixo as seguintes condicións:</p>
    <p>Primeira. O actual titular deberá presentar no prazo máximo dun mes, contado desde o día seguinte ao da publicación desta resolución no Diario Oficial de Galicia, orixinal ou fotocopia compulsada da seguinte documentación:</p>
    <p>a) Documento notarial da transmisión ou doazón.</p>
    <p>b) Solicitude ou carta de pagamento do imposto de transmisións patrimoniais ou documento de sucesións.</p>
    <p>Segunda. Transcorrido o prazo indicado na condición primeira sen ter achegada a documentación requirida, a autorización quedará sen efecto, logo de comunicación por parte da consellería.</p>
    <p>Terceira. Os novos titulares da concesión quedan subrogados nos dereitos e obrigas do anterior, desde o momento de formalización da compravenda en escritura pública.</p>
    <p>Contra esta resolución, que esgota a vía administrativa, poderase interpoñer recurso potestativo de reposición, no prazo dun mes, ante a conselleira do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e o artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Vigo, 9 de setembro de 2020</p>
    <footer><p>A conselleira do Mar<br>P.D. (Orde do 8.9.2017)<br>A xefa territorial de Vigo<br>Por delegación de sinatura (Resolución do 26.9.2017)<br>Carmen de Benito Caula<br>Xefa do Servizo de Recursos Mariños</p></footer>

