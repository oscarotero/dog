---
date: '2019-01-10'
id: G2322-191218-0001
page: 1485
number: 7
agency: Xulgado de Primeira Instancia e Instrución número 3 do Porriño
section: V. Administración de xustiza.
title: EDICTO (49/2016).
range: Edicto
url: >-
  https://www.xunta.gal/dog/Publicados/2019/20190110/AnuncioG2322-191218-0001_gl.html
---
<p>Eu, Estefanía Ave Prieto, letrada da Administración de xustiza, do Xulgado de Primeira Instancia e Instrución número 3 do Porriño, mediante este edicto anuncio que neste procedemento ordinario 49/2016 seguido por instancia de Aseguradores Agrupados, S.A., fronte a José Manuel Sánchez Rodríguez ditouse sentenza, cuxo teor literal é o seguinte:</p>
    <p>«Decido:</p>
    <p>Que, debo estimar e estimo a demanda interposta polo procurador Manuel Carlos Díez Guedes, en nome e representación da entidade Aseguradores Agrupados, S.A., e, en consecuencia, debo condenar e condeno a José Manuel Sánchez Rodríguez a que aboe á parte demandante a cantidade de doce mil cento dezasete euros con corenta e oito céntimos de euro (12.117,48 euros), máis os xuros legais desde a data da interpelación xudicial ata o seu completo pagamento. Con expresa condena en custas á parte demandada».</p>
    <p>Notifíquese esta sentenza ás partes facéndolles saber que contra ela poderán interpoñer recurso de apelación no prazo de vinte días contado desde o seguinte á súa notificación e do que coñecerá a Audiencia Provincial de Pontevedra.</p>
    <p>Así, por esta a miña sentenza da que se expedirá testemuño para a súa unión aos autos, pronúncioo, mándoo e asínoo.</p>
    <p>E estando o devandito demandado, José Manuel Sánchez Rodríguez, en paradoiro descoñecido, expídese este edicto a fin de que lle sirva de notificación en forma.</p>
    <p>O Porriño, 30 de novembro de 2018 </p>
    <footer><p>A letrada da Administración de xustiza</p></footer>

