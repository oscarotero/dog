---
date: '2012-06-26'
id: CA02-180612-0004
page: 25424
number: 121
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  RESOLUCIÓN do 14 de xuño de 2012, da Dirección Xeral de Conservación da
  Natureza, pola que se veda para o exercicio da pesca un tramo do río Deza nos
  concellos de Silleda e Vila de Cruces.
range: Resolución
url: >-
  https://www.xunta.gal/dog/Publicados/2012/20120626/AnuncioCA02-180612-0004_gl.html
---
<p>Vista a proposta formulada polo Servizo Provincial de Conservación da Natureza de Pontevedra, en que se propón a finalización anticipada da tempada de pesca no tramo final do río Deza.</p>
    <p>Visto o informe que acompaña a citada proposta, en que se sinala a importancia do tramo final do río Deza como zona de desova e cría de salmón, e no cal se dá conta dos prexuízos causados pola práctica da pesca aos xuvenís de salmón, o que aconsellou en tempadas anteriores manter vedado o tramo.</p>
    <p>Esta dirección xeral, de conformidade co disposto no artigo 48 do Regulamento de ordenación da pesca fluvial e dos ecosistemas acuáticos continentais (Decreto 130/1997, do 14 de maio),</p>
    <h2>RESOLVE:</h2>
    <p>Vedar para o exercicio da pesca o tramo do río Deza comprendido entre a presa de García e a desembocadura no río Ulla, dunha lonxitude aproximada de 2,4 km e situado no límite dos concellos de Silleda e Vila de Cruces.</p>
    <p>A veda manterase ata a entrada en vigor da normativa de pesca fluvial da tempada 2013.</p>
    <p>Santiago de Compostela, 14 de xuño de 2012</p>
    <footer><p>Ricardo García-Borregón Millán<br>Director xeral de Conservación da Natureza</p></footer>

