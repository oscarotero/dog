---
date: '2012-06-26'
id: CA01-140612-0007
page: 25459
number: 121
agency: Consellería de Facenda
section: IV. Oposicións e concursos.
title: >-
  RESOLUCIÓN do 11 de xuño de 2012, da Dirección Xeral da Función Pública, pola
  que se acorda a apertura das listas para a contratación temporal de persoal
  interino da escala de profesores numerarios de institutos politécnicos
  marítimo-pesqueiros, especialidades de navegación marítima e pesca marítima.
range: Resolución
url: >-
  https://www.xunta.gal/dog/Publicados/2012/20120626/AnuncioCA01-140612-0007_gl.html
---
<p>Mediante Resolución da Dirección Xeral da Función Pública do 31 de marzo de 2009 (DOG nº 69, do 13 de abril), dispúxose a elaboración das listas coas persoas interesadas na cobertura con carácter temporal de postos de traballo reservados á escala de profesores numerarios de institutos politécnicos marítimo-pesqueiros, especialidades de navegación marítima e pesca marítima.</p>
    <p>Mediante Resolución da Dirección Xeral da Función Pública do 22 de febreiro de 2010 (DOG nº 39, do 26 de febreiro) e de conformidade co disposto no artigo 6 do decreto, acordouse o peche para a incorporación de novas solicitudes en determinadas listas, entre as que se encontraban as correspondentes ás ditas especialidades da escala de profesores numerarios de institutos politécnicos marítimo-pesqueiros.</p>
    <p>Tendo en conta o número actual de integrantes da lista e as previsións de chamamentos para a urxente cobertura de prazas das ditas especialidades da escala, esta dirección xeral</p>
    <h2>RESOLVE:</h2>
    <p>Primeiro. A apertura do prazo de presentación de novas solicitudes de incorporación ás listas correspondentes á escala de profesores numerarios de institutos politécnicos marítimo-pesqueiros, especialidades de navegación marítima e pesca marítima.</p>
    <p>Segundo. Os/as interesados/as en formar parte das listas deberán presentar a instancia conforme o modelo que se atopa á súa disposición na páxina web da Xunta de Galicia (www.xunta.es), na epígrafe «Listas de contratación», subepígrafe «Xeración de solicitudes».</p>
    <p>Terceiro. O prazo para a presentación das solicitudes comezará o día seguinte ao da publicación desta resolución no <em>Diario Oficial de Galicia</em> e rematará o 15 de xullo deste ano. </p>
    <p>Cuarto. As instancias dirixiranse á Dirección Xeral da Función Pública da Consellería de Facenda e presentaranse no Servizo do Rexistro Xeral e Información da Consellería da Presidencia, Administracións Públicas e Xustiza, nas oficinas de rexistro e información dos edificios administrativos da Xunta de Galicia, nas oficinas comarcais, así como nos demais lugares previstos no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común</p>
    <p>Quinto. Contra esta resolución, de conformidade co disposto nos artigos 107.1º e 114 ao 117 da Lei 30/1992, de réxime xurídico das administracións públicas e do procedemento administrativo común, as/os interesadas/os poderán interpor recurso de alzada ante a conselleira de Facenda no prazo dun mes que se contará a partir do día seguinte ao da publicación desta resolución no <em>Diario Oficial de Galicia</em>.</p>
    <p>Santiago de Compostela, 11 de xuño de 2012</p>
    <footer><p>José María Barreiro Díaz<br>Director xeral da Función Pública</p></footer>

