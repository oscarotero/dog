---
date: '2014-11-26'
id: G0003-201114-0001
page: 48672
number: 227
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 18 de novembro de 2014, da Dirección Xeral de Recursos Humanos,
  pola que se publican a orde de prelación e a puntuación definitiva obtidas
  polas persoas aspirantes admitidas nas listas para a formalización de
  nomeamentos estatutarios temporais en diversas categorías de xestión e
  servizos.
range: Resolución
url: >-
  https://www.xunta.gal/dog/Publicados/2014/20141126/AnuncioG0003-201114-0001_gl.html
---
<p>Por Resolución da Dirección Xeral de Recursos Humanos do Servizo Galego de Saúde, do 15 de febreiro de 2013 (DOG nº 39, do 25 de febreiro) abriuse o prazo para a inscrición de aspirantes nas listas para a formalización de vinculacións temporais nas categorías de técnico/a superior, técnico/a de xestión e técnico/a especialista de sistemas e tecnoloxías da información no ámbito das institucións sanitarias do Servizo Galego de Saúde e entidades adscritas á Consellería de Sanidade.</p>
    <p>Na dita resolución prevese unha xeración de listas coas persoas inscritas ata a data do 25 de marzo de 2013, que cumpran os requisitos determinados na citada resolución. </p>
    <p>Por Resolución do 9 de xullo de 2014 (DOG nº 134, do 16 de xullo), publicáronse os resultados provisionais de baremación dos/as aspirantes admitidos/as, coa asignación do número de orde e puntuacións provisionais obtidas. </p>
    <p>Rematado o prazo de reclamación contra a dita resolución e analizadas as reclamacións presentadas, este centro directivo, de conformidade coa base sétima da resolución de inicio do prazo de inscrición (DOG nº 39, do 25 de febreiro),</p>
    <h2>RESOLVE:</h2>
    <p>Primeiro. Aprobar a orde de prelación e puntuación definitiva obtidas polas persoas admitidas nas listas para a formalización de nomeamentos estatutarios temporais no ámbito do Servizo Galego de Saúde e entidades adscritas á Consellería de Sanidade nas categorías de técnico/a superior de sistemas e tecnoloxías da información, técnico/a de xestión de sistemas e tecnoloxías da información e técnico/a especialista de sistemas e tecnoloxías da información.</p>
    <p>Segundo. As listas co número de orde e puntuación definitiva obtidos polas persoas admitidas nas categorías citadas están publicadas, á disposición das persoas interesadas, na páxina web do Servizo Galego de Saúde (www.sergas.es).</p>
    <p>Ademais, o estado de cada solicitude pode ser consultado polo/a aspirante no seu expediente electrónico persoal en Fides/expedient-e/sección de procesos.</p>
    <p>Terceiro. Contra a presente resolución, que pon fin á vía administrativa, as persoas interesadas poderán interpoñer recurso contencioso-administrativo no prazo de dous meses, contados a partir do día seguinte á súa publicación, ante o xulgado do contencioso-administrativo competente, de conformidade co establecido nos artigos 8, 14 e 46 da Lei 29/1998, do 13 de xullo, reguladora da xurisdición contencioso-administrativa. Potestativamente, e con carácter previo, poderase interpoñer recurso de reposición ante este mesmo órgano, no prazo dun mes contado a partir do día seguinte ao da súa publicación.</p>
    <p>Cuarto. As listas entrarán en vigor con efectos do día 1 de decembro de 2014. Aplicaranse aos chamamentos que se efectúen a partir da dita data as normas de xestión contidas no pacto sobre selección de persoal estatutario temporal aprobado pola Resolución do 26 de abril de 2011 (DOG nº 89, do 9 de maio).</p>
    <p>Santiago de Compostela, 18 de novembro de 2014</p>
    <footer><p>Margarita Prado Vaamonde<br>Directora xeral de Recursos Humanos</p></footer>

