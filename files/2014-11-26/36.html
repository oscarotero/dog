---
date: '2014-11-26'
id: G0165-121114-0002
page: 48721
number: 227
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO do 7 de novembro de 2014, da Xefatura Territorial de Lugo, polo que se
  fai pública a proposta de deslindamento parcial do monte veciñal en man común
  de Negradas, dos/das veciños/as de Negradas, con propiedades particulares, no
  concello de Guitiriz.
range: Anuncio
url: >-
  https://www.xunta.gal/dog/Publicados/2014/20141126/AnuncioG0165-121114-0002_gl.html
---
<p>Para os efectos previstos no artigo 54 da Lei 7/2012, do 28 de xuño, de montes de Galicia, dáse publicidade da proposta de deslindamento parcial do monte veciñal en man común (MVMC) de Negradas con propiedades particulares.</p>
    <p>O 25 de xuño de 2014 foi presentada a proposta de deslindamento parcial do MVMC de Negradas con propiedades particulares da parroquia de Vilar, cun plano topográfico realizado por técnico competente.</p>
    <p>Xunto coa proposta de deslindamento consta o acordo da asemblea do 18 de febreiro de 2013, en que a comunidade de Negradas lle dá a súa aprobación. </p>
    <p>Con data do 9 de setembro de 2014, o Servizo de Montes de Lugo emitiu un informe favorable ao considerar que non existe menoscabo da integridade do MVMC.</p>
    <p>O plano topográfico e a restante documentación desta proposta de deslindamento parcial estarán dispoñibles, para a súa consulta, nas oficinas do Servizo de Montes de Lugo, sitas na rolda da Muralla, 70, baixo 2º. Este expediente poderá ser examinado polas persoas interesadas, de luns a venres, das 9.00 ás 14.00 horas.</p>
    <p>Contra a dita proposta, no prazo dun mes desde a publicación deste anuncio no Diario Oficial de Galicia, poderanse presentar alegacións e títulos que acrediten a propiedade ou a posesión dos predios estremeiros ante a comunidade propietaria do monte de Negradas.</p>
    <p>Lugo, 7 de novembro de 2014</p>
    <footer><p>José Ramón Losada Fernández<br>Xefe territorial de Lugo</p></footer>

