---
date: '2014-11-26'
id: C40-121114-0001
page: 48742
number: 227
agency: Instituto Galego de Consumo
section: VI. Anuncios. a) Administración autonómica.
title: >-
  ANUNCIO do 7 de novembro do 2014 polo que se empraza a interesada para ser
  notificada por comparecencia no expediente 15R001-881-2014.
range: Anuncio
url: >-
  https://www.xunta.gal/dog/Publicados/2014/20141126/AnuncioC40-121114-0001_gl.html
---
<p>De conformidade co disposto no artigo 61 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, o artigo 114.2 da Lei 2/2012, do 28 de marzo, galega de protección xeral das persoas consumidoras e usuarias, e despois de intentada a notificación persoal por dúas veces, emprázase a interesada que se sinala no anexo para ser notificada por comparecencia.</p>
    <p>O acto foi adoptado polo xefe do Servizo de Protección ao Consumidor.</p>
    <p>A comparecencia deberá efectuarse, no prazo de dez días contados desde o seguinte ao da publicación deste anuncio, ante os servizos centrais do Instituto Galego de Consumo, con enderezo na avenida Gonzalo Torrente Ballester, número 1-5, baixo, Santiago de Compostela, das 9.00 ás 14.00 horas, de luns a venres.</p>
    <p>Transcorrido o dito prazo sen efectuarse a comparecencia, a notificación entenderase producida desde o día seguinte ao do vencemento do prazo sinalado para comparecer.</p>
    <p>Santiago de Compostela, 7 de novembro de 2014</p>
    <footer><p>Sol Mª Vázquez Abeal<br>Presidenta do Instituto Galego de Consumo </p></footer>
    <h2>ANEXO</h2>
    <p>Expediente: 15R001-881-2014.</p>
    <p>Interesada: Mr. Gold, S.L.</p>
    <p>CIF: B92994193.</p>
    <p>Acto notificado: acordo de inicio de expediente.</p>

