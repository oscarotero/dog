---
date: '2000-04-07'
id: 7B36
page: 4
number: 69
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 29 de marzo de 2000 pola que se clasifica como benéfico-asistencial a
  Fundación Galenus Auriensis.
range: Orde
url: 'https://www.xunta.gal/dog/Publicados/2000/20000407/Anuncio7B36_gl.html'
---
<p>Visto o expediente de clasificación da Fundación Galenus Auriensis, con domicilio en Ourense.</p>
<p>Supostos de feito.</p>
<p>1. A fundación, en escrito do 17 de marzo de 2000, formulou solicitude de clasificación para efectos da súa inscrición no Rexistro de Fundacións de Interese Galego.</p>
<p>2. A fundación foi constituída en escritura pública outorgada Ourense, o día tres de xuño de 1998, ante o notario Antonio Pol González, co número dous mil cento noventa e catro do seu protocolo, por Arístides Humberto Ávila Alonso, Ramón Manuel Devesa Muñiz, Carlos Ramón Bordes García, Cesáreo Lorenzo Gómez, Manuel Guillermo Fraga Vázquez, Severino Aquilino Vázquez Fernández, Isabel Gil Álvarez, Luis Antonio González Rodríguez, José Manuel Bendaña Jacome, Fermín Domínguez Hervella e Manuel González Vázquez, que interveñen en representación como membros da Xunta Directiva do Ilustre Colexio Oficial de Médicos de Ourense; esta escritura foi emendada por outra posterior, outorgada en Ourense, con data do 13 de marzo de dous mil, ante o notario Ernesto Alonso Rivero, substituto de Antonio Pol González e co número de protocolo oitocentos sesenta e nove.</p>
<p>3. Segundo consta no artigo 8 dos seus estatutos, o obxecto da fundación é:</p>
<p>a) Promover, fomentar e soste-la investigación da ciencias médica que se desenvolva en Galicia ou en interese da Comunidade Autónoma galega, ou que se leve a cabo por galegos.</p>
<p>b) Promover, fomentar e soster, total ou parcialmente, estudios superiores relacionados con aquelas ciencias médicas que conduzan á creación e mellora de elementos esenciais para a prosperidade da Comunidade Autónoma galega, así como os cursados en universidades civís, eclesiásticas ou seminarios da comunidade galega.</p>
<p>c) A promoción, creación, sostemento e auxilio de obras asistenciais, sociais e docentes establecidas na Comunidade Autónoma galega.</p>
<p>4. O padroado da fundación estará composto segundo o sinalado no artigo 16 dos estatutos.</p>
<p>5. A comisión integrada polos secretarios xerais de tódalas consellerías elevoulle ó conselleiro da Presidencia e Administración Pública proposta de clasificación como benéfico-asistencial da Fundación Galenus Auriensis, dado o seu obxecto e finalidade, polo que, cumpríndose os requisitos esixidos na Lei 7/1983, do 22 de xuño, e na Lei 11/1991, do 8 de novembro, de reforma da lei anterior, de réxime das fundacións de interese galego, e segundo establece o artigo 32.1º e 2 do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego, procede a súa clasificación como benéfico-asistencial e a súa adscrición á Consellería de Sanidade e Servicios Sociais.</p>
<p>Fundamentos de dereito.</p>
<p>1. O artigo 34 da Constitución española recoñece o dereito de fundación para fins de interese xeral de acordo coa lei, e o artigo 27.26º do Estatuto de</p>
<p>autonomía para Galicia outórgalle competencia exclusiva sobre o réxime das fundacións de interese galego.</p>
<p>2. De acordo co disposto no artigo 32.2º.c) do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego, correspóndelle a esta consellería a clasificación da fundación e a adscrición á consellería correspondente, que exercerá plenamente o protectorado sobre ela.</p>
<p>3. Á vista do que antecede, pódense considerar cumpridas as finalidades tanto legais como regulamentarias establecidas para o caso, de acordo coa proposta realizada pola Comisión de Secretarios Xerais na súa reunión do día 28 de marzo de 2000.</p>
<p>Vista a Constitución española de 1978, o Estatuto de autonomía de Galicia (Lei orgánica 1/1981, do 6 de abril); a Lei 7/1983, do 22 de xuño, e a Lei 11/1991, do 8 de novembro, de reforma da anterior, de réxime das fundacións de interese galego, así como as demais normas de desenvolvemento e de xeral aplicación.</p>
<p>Na súa virtude,</p>
<p>DISPOÑO:</p>
<p>Clasificar como benéfico-asistencial a Fundación Galenus Auriensis e adscribila á Consellería de Sanidade de Servicios Sociais, que exercerá plenamente o protectorado sobre ela.</p>
<p>Santiago de Compostela, 29 de marzo de 2000.</p>
<p>Jaime Pita Varela</p>
<p>Conselleiro da Presidencia e</p>
<p>Administración Pública</p>

