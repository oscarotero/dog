---
date: '2013-11-06'
id: CA04-161013-0003
page: 43421
number: 212
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 30 de setembro de 2013, da Xefatura Territorial da Coruña, pola
  que se autoriza administrativamente e se aproba o proxecto de execución dunha
  instalación eléctrica nos concellos de Ribeira e Porto do Son (expediente
  IN407A 101/2013).
range: Resolución
url: >-
  https://www.xunta.gal/dog/Publicados/2013/20131106/AnuncioCA04-161013-0003_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: avenida de Arteixo, 171, 15007 A Coruña.</p>
    <p>Denominación: LMTS, CT, RBT Carballosa II.</p>
    <p>Situación: concellos de Ribeira e Porto do Son. </p>
    <p>Características técnicas: </p>
    <p>– Liña eléctrica de media tensión soterrada a 20 kV, cunha lonxitude de 0,020 km, coa orixe na LMTS aérea PMR-814 Corrubedo da LMTA ao CT Muíños, en apoio nº 53/45 entre as derivadas ao CT Carballosa e ao CT Oleiros, condutor tipo RHZ1-2OL-12/20 kV (1×150 Al) e final no CT Carballosa II proxectado.</p>
    <p>– Centro de transformación prefabricado Carballosa II, cunha potencia de 250 kVA e unha relación de transformación de 20.000/400-230 V.</p>
    <p>– Rede de baixa tensión soterrada coa orixe no CT Carballosa II, cunha lonxitude de 0,055 km, en condutor XZ1.</p>
    <p>– Rede de baixa tensión aérea, coa orixe no apoio proxectado nas inmediacións do CT Carballosa II, cunha lonxitude de 0,885 km, en condutor RZ e apoios de formigón.</p>
    <p>Cumpridos os trámites ordenados na Lei 54/1997, do 27 de novembro (BOE nº 285), do sector eléctrico, e no título VII, capítulo II, do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da dita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>A instalación executarase nun prazo non superior a un ano, contado a partir da data desta resolución. </p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>A Coruña, 30 de setembro de 2013</p>
    <footer><p>Susana Vázquez Romero<br>Xefa territorial da Coruña</p></footer>

