---
date: '2013-11-06'
id: G0244-311013-0003
page: 43356
number: 212
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 30 de outubro de 2013, da Secretaría Xeral da Emigración, pola
  que se fai pública a convocatoria e a orde do día da Comisión Delegada do
  Consello de Comunidades Galegas.
range: Resolución
url: >-
  https://www.xunta.gal/dog/Publicados/2013/20131106/AnuncioG0244-311013-0003_gl.html
---
<p>De conformidade co establecido na disposición transitoria primeira da Lei 7/2013, do 13 de xuño, da galeguidade, e en cumprimento do establecido no artigo 8.3 do Decreto 4/1987, do 8 de xaneiro, polo que se aproba o Regulamento de organización e funcionamento do Consello de Comunidades Galegas, na redacción fixada polo Decreto 195/1991, do 30 de maio, e segundo o establecido no Decreto 261/1992, do 17 de setembro, polo que se amplía a composición da Comisión Delegada do Consello de Comunidades Galegas, logo da conformidade do presidente da Xunta de Galicia,</p>
    <h2>DISPOÑO:</h2>
    <p>Primeiro. Convocar a reunión da Comisión Delegada do Consello de Comunidades Galegas que terá lugar o vindeiro 15 de novembro, ás 10.00 horas, na cidade de Santiago de Compostela.</p>
    <p>Segundo. A orde do día da devandita reunión será a que figura como anexo a esta resolución.</p>
    <p>Santiago de Compostela, 30 de outubro de 2013</p>
    <footer><p>Antonio Rodríguez Miranda<br>Secretario xeral da Emigración</p></footer>
    <h2>ANEXO</h2>
    <p>Orde do día da reunión da Comisión Delegada do Consello de Comunidades Galegas, que terá lugar o 15 de novembro de 2013, ás 10.00 horas, na cidade de Santiago de Compostela.</p>
    <p>1. Constitución da comisión.</p>
    <p>2. Balance das actuacións da Secretaría Xeral da Emigración no ano 2013.</p>
    <p>3. Presentación do documento de liñas básicas do decreto sobre os órganos de representación do Consello de Comunidades Galegas. </p>
    <p>4. Informe sobre as liñas de axudas e subvencións da Secretaría Xeral da Emigración para o ano 2014.</p>
    <p>5. Rogos e preguntas.</p>

