---
date: '2013-11-06'
id: G0256-221013-0002
page: 43453
number: 212
agency: Axencia Turismo de Galicia
section: VI. Anuncios. a) Administración autonómica.
title: >-
  CÉDULA do 21 de outubro de 2013, da Área Provincial da Coruña, pola que se
  notifica a Resolución do 23 de setembro de 2013, ditada no expediente
  sancionador da Coruña AC-80/13 por infracción leve en materia de turismo.
range: Cédula
url: >-
  https://www.xunta.gal/dog/Publicados/2013/20131106/AnuncioG0256-221013-0002_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (<em>Boletín Oficial del Estado</em> nº 285, do 27 de novembro), modificada pola Lei 4/1999, do 13 de xaneiro (<em>Boletín Oficial del Estado</em> nº 12, do 14 de xaneiro), notifícaselle ao titular que no anexo se menciona a resolución do expediente sancionador en materia de turismo por infracción da Lei 7/2011, do 27 de outubro, do turismo de Galicia, xa que, intentada polos medios habituais, non puido practicarse a notificación.</p>
    <p>Esta resolución non esgota a vía administrativa, e contra ela o interesado poderá interpoñer recurso de alzada perante a directora da Axencia Turismo de Galicia no prazo dun (1) mes desde o día seguinte ao da súa publicación, sen prexuízo de que o interesado poida interpoñer calquera outro que estime oportuno.</p>
    <p>De non presentar recurso no devandito prazo, a sanción devirá firme e poderá facerse efectiva en período voluntario nos seguintes prazos: a) publicación entre os días 1 e 15 de cada mes, desde a data da publicación ata o día 20 do mes posterior ou, se este non fose hábil, ata o inmediato hábil seguinte; b) publicación entre os días 16 e último de cada mes, desde a data da publicación ata o día 5 do segundo mes posterior ou, se este non fose hábil, ata o inmediato seguinte. O pagamento realizarase por transferencia bancaria mediante os impresos formalizados que lles serán facilitados nas dependencias desta área provincial, a favor do Tesouro da Facenda galega. De non efectuarse o ingreso no citado prazo, procederase á súa exacción por vía de constrinximento, segundo o disposto pola Orde do 23 de novembro de 2001, da Consellería de Economía e Facenda (<em>Diario Oficial de Galicia</em> nº 235, do 5 de decembro).</p>
    <p>A Coruña, 21 de outubro de 2013</p>
    <footer><p>Mª Carmen Ramallal Molina<br>Xefa da Área Provincial da Coruña</p></footer>
    <h2>aNEXO</h2>
    <p>Expediente: AC-80/13.</p>
    <p>Denunciado: Eugenio Jaime Mosquera Rodríguez.</p>
    <p>NIF: 32787614X.</p>
    <p>Establecemento: restaurante O Braseiro. </p>
    <p>Enderezo: avenida General Sanjurjo, 105.</p>
    <p>Localidade: A Coruña.</p>
    <p>Precepto infrinxido: artigo 109.3 da Lei 7/2011.</p>
    <p>Resolución: 23 de setembro de 2013.</p>
    <p>Sanción: multa de cento cincuenta euros (150 €).</p>

