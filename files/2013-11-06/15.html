---
date: '2013-11-06'
id: G2167-151013-0001
page: 43392
number: 212
agency: Xulgado de Primeira Instancia número 1 de Santiago de Compostela
section: V. Administración de xustiza.
title: EDICTO (81/2011).
range: Edicto
url: >-
  https://www.xunta.gal/dog/Publicados/2013/20131106/AnuncioG2167-151013-0001_gl.html
---
<p>Emilio Alcalá-Zamora Canel, secretario xudicial do Xulgado de Primeira Instancia número 1 de Santiago de Compostela, polo presente edicto anuncio que no procedemento de xuízo verbal civil seguido por instancia de Andrea Verónica Duarte Pires Fernández fronte a José Dopazo Rey, Josefa Dopazo Dopazo, Francisca Dopazo Dopazo, Magdalena Dopazo Dopazo e Santiago Dopazo Dopazo ditouse sentenza, cuxo encabezamento e ditame é o seguinte:</p>
    <p>«Vistos por Margarita Isabel Poveda Bernal, maxistrada xuíza titular do Xulgado de Primeira Instancia número 1 de Santiago de Compostela e o seu partido, os presentes autos de xuízo verbal número 81/2011, seguidos ante este xulgado entre partes, dunha, como demandante Andrea Duarte Pires Fernández, con procuradora Sra. Domelo Gómez e letrada Sra. Gil Arbiol, doutra, como demandados, José Dopazo Rey, Josefa Dopazo Dopazo, Francisca Dopazo Dopazo, Magdalena Dopazo Dopazo e Santiago Dopazo Dopazo, en rebeldía, sobre división de cousa común, dítase esta sentenza sobre a base dos seguintes:</p>
    <p>Decido que estimando como estimo a demanda interposta por Andrea Duarte Pires Fernández, con procuradora Sra. Domelo Gómez, fronte a José Dopazo Rey, Josefa Dopazo Dopazo, Francisca Dopazo Dopazo, Magdalena Dopazo Dopazo e Santiago Dopazo Dopazo, en rebeldía, debo declarar a indivisiblidade e cesamento da situación de condominio dos seguintes terreos:</p>
    <p>1º. Terreo rústico: parcela nº 65 da zona de concentración parceira de Santa Eulalia de Bando, concello de Santiago de Compostela, monte no sitio de Campo Xesta, de 24 áreas e 60 centiáreas, inscrito no Rexistro da Propiedade número 1 de Santiago de Compostela, tomo 772, libro 420, folio 67, terreo rexistral nº 29.808.</p>
    <p>2º. Terreo rústico: parcela nº 233 da zona de concentración parceira de Santa Eulalia de Bando, concello de Santiago de Compostela. Labradío no sitio de Eiras, de 26 áreas e 80 centiáreas, inscrita no Rexistro da Propiedade número 1 de Santiago, tomo 772, libro 420, folio 230, terreo rexistral nº 29.971.</p>
    <p>Acordo a súa adxudicación á demandante, logo de indemnización ao resto dos copropietarios da súa parte do prezo, ou, no seu defecto, a venda destas de forma extraxudicial ou xudicial mediante poxa pública. Condeno os demandados ao pagamento das custas procesuais.</p>
    <p>Únase a presente ao libro rexistro de sentenzas e autos definitivos civís deste xulgado, e expídase testemuño que se unirá aos autos a que se contrae.</p>
    <p>Así por esta a miña sentenza, pronúncioo, mándoo e asínoo».</p>
    <p>Modo de impugnación: mediante recurso de apelación ante a Audiencia Provincial da Coruña.</p>
    <p>O recurso presentarase por medio de escrito neste xulgado no prazo de vinte días hábiles contados desde o seguinte ao da notificación.</p>
    <p>E encontrándose os devanditos demandados, José Dopazo Rey, Josefa Dopazo Dopazo, Francisca Dopazo Dopazo, Magdalena Dopazo Dopazo e Santiago Dopazo Dopazo, en paradoiro descoñecido, expídese o presente edicto co fin de que lles sirva de notificación en forma.</p>
    <p>Santiago de Compostela, 20 de marzo de 2013</p>
    <footer><p>O secretario xudicial</p></footer>

