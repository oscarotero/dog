---
date: '1997-08-19'
id: 9CD2
page: 8
number: 158
agency: CONCELLO DE SARRIA
section: VI. ANUNCIOS
title: >-
  Bases da convocatoria para a provisión dunha praza de asistente social no
  Concello de Sarria.
range: Bases
url: 'https://www.xunta.gal/dog/Publicados/1997/19970819/Anuncio9CD2_gl.html'
---
<p>Bases da convocatoria para a provisión dunha praza de asistente social no Concello de Sarria:</p>
<p>Primeira.-Obxecto da convocatoria.</p>
<p>É obxecto da presente convocatoria a provisión fixa en réxime laboral, e polo sistema de concurso, dunha praza de asistente social, incluída na oferta de emprego público para o ano 1997.</p>
<p>Segunda.-Características da praza.</p>
<p>O cometido funcional da praza é o exercicio das tarefas propias de asistente social.</p>
<p>Terceira.-Normas de aplicación.</p>
<p>O presente concurso rexerase polo previsto nestas bases e pola lexislación de réxime local e demais disposicións que lle resulten aplicables.</p>
<p>Cuarta.-Requisitos dos aspirante.</p>
<p>Para ser admitido ó concurso, será necesario reuni-los seguintes requisitos:</p>
<p>a) Ser español, sen prexuízo, se é o caso, da admisión de cidadáns da Unión Europea, de acordo coa Lei 17/1993.</p>
<p>b) Ter cumpridos 18 anos de idade e non exceder daquela en que falten menos de 10 anos para a xubilación forzosa por idade.</p>
<p>c) Estar en posesión do título de asistente social ou diplomado en traballo social.</p>
<p>d) Non padecer enfermidade ou defecto físico que impida o desempeño das correspondentes funcións.</p>
<p>e) Non ter sido separado mediante expediente disciplinario do servicio ó Estado, comunidades autónomas ou entidades locais, nin acharse inhabilitado para o servicio das funcións públicas.</p>
<p>Tódolos requisitos anteriormente relacionados deberanos posuí-los aspirantes no momento de remata-lo prazo de presentación de instancias, debendo manterse durante todo o proceso selectivo.</p>
<p>Quen obteña a praza obxecto desta convocatoria estará suxeito ó réxime de incompatibilidades que determinen as disposicións vixentes.</p>
<p>Quinta.-Solicitudes.</p>
<p>Os que desexen tomar parte neste concurso, deberán presenta-la súa solicitude en modelo oficial que lles será facilitado na Oficina Rexistro deste concello.</p>
<p>Para ser admitido ó concurso bastará con que os aspirantes manifesten na súa solicitude de participación que reúnen todas e cada unha das condicións esixidas na base cuarta, referidas sempre á data de expiración do prazo de presentación de instancias.</p>
<p>A autoridade convocante, por si ou por proposta do presidente do tribunal, deberá dar conta ós órganos competentes das inexactitudes ou falsidades en que puidesen incorre-los aspirantes, para os efectos procedentes.</p>
<p>As instancias irán dirixidas ó alcalde-presidente e a elas xuntaráselle o xustificante acreditativo de ter ingresado na Depositaría Municipal os dereitos de exame, así como os documentos acreditativos dos méritos alegados conforme o baremo establecido no anexo I das presentes bases.</p>
<p>A falta de acreditación dos méritos alegados determinará a imposibilidade de valoración destes.</p>
<p>Os solicitantes, para poderen participar no correspondente proceso selectivo, deberán ingresar na Depositaría Municipal deste concello a cantidade de 2.000 pesetas en concepto de dereitos de exame.</p>
<p>As solicitudes presentaranse na Oficina de Rexistro deste concello. Tamén poderán presentarse as instancias e aboa-los dereitos de exame na forma prevista no artigo 38 da Lei 30/1992, do 27 de novembro, de réxime xurídico das administracións públicas e do procedemento administrativo común.</p>
<p>O prazo de presentación de instancias será de vinte días naturais, contados a partir do seguinte ó da publicación do extracto desta convocatoria no Boletín Oficial del Estado.</p>
<p>Sexta.-Lista de admitidos.</p>
<p>Expirado o prazo de presentación de solicitudes, o alcalde-presidente do Concello de Sarria dictará resolución no prazo máximo dun mes na que declarará aprobada a lista de admitidos e excluídos, cos nomes, apelidos e número de DNI. A mencionada resolución publicarase no BOP e no taboleiro de edictos da Corporación, indicando as causas de exclusión e concedéndose un prazo de dez días hábiles para efectos de reclamacións ou de solicita-la corrección dos erros que se puideran ter producido, entendéndose a lista elevada a definitiva no caso de que non se producisen reclamacións no prazo indicado.</p>
<p>Sétima.-Comezo e desenvolvemento do concurso.</p>
<p>Cunha antelación de polo menos quince días, publicarase no taboleiro de edictos da Corporación e no BOP a relación definitiva de concursantes, a composición do tribunal e o lugar, día e hora en que se procederá á cualificación dos méritos.</p>
<p>Oitava.-Tribunal cualificador.</p>
<p>O tribunal cualificador estará constituído da seguinte forma:</p>
<p>Presidente: o da Corporación ou membro dela en quen delegue.</p>
<p>Vocais:</p>
<p>-Un representante da Consellería da Presidencia e Administración Pública.</p>
<p>-Un representante do persoal do concello, designado por proposta dos delegados de persoal.</p>
<p>-Un representante designado polo Colexio Oficial de Diplomados en Traballo Social.</p>
<p>-O secretario da corporación, quen así mesmo actuará como secretario do tribunal.</p>
<p>Para cada un dos membros do tribunal designarase un suplente.</p>
<p>Os vocais do tribunal deberán ter unha titulación igual ou superior á esixida para o acceso á praza que se convoca.</p>
<p>Os membros do tribunal deberán absterse de formaren parte del e de interviren cando concorra algunha das causas previstas nos artigos 28 da Lei 30/1992, e poderán ser recusados conforme os mesmos motivos e de conformidade co procedemento previsto no artigo 29 da mesma lei.</p>
<p>O tribunal non poderá constituírse nin actuar sen a asistencia de máis da metade dos seus membros, titulares ou suplentes, indistintamente.</p>
<p>As indemnizacións por asistencia como membros do tribunal efectuaranse de conformidade co disposto no Real decreto 236/1988, do 4 de marzo,</p>
<p>revisado pola Resolución do 11 de febreiro de 1991, tendo en conta as actualizacións na materia.</p>
<p>As resolucións do tribunal vincularán a Administración, sen prexuízo de que esta, se é o caso, poida proceder á súa revisión.</p>
<p>O nomeamento das persoas que integran o tribunal cualificador realizarase por resolución da alcaldía, por proposta dos órganos competentes.</p>
<p>Novena.-Cualificación de méritos.</p>
<p>No lugar, día e hora sinalados, o tribunal cualificará os concursantes en función dos méritos alegados e debidamente xustificados polos aspirantes e formará a relación en función das puntuacións totais obtidas por cada concursante.</p>
<p>Os méritos non xustificados non serán valorados.</p>
<p>O resultado farase público o mesmo día en que se acorde e será exposto no taboleiro de edictos da Corporación.</p>
<p>Décima.-Lista de aprobados e proposta do tribunal.</p>
<p>Unha vez rematada a cualificación dos aspirantes, o tribunal fará pública a relación de aprobados; o seu número non poderá exceder, en ningún caso, o de prazas convocadas.</p>
<p>En caso de empate na puntuación, acudirase para dirimilo á outorgada pola orde de puntuación máxima establecida no baremo anexo á convocatoria e, de persistir no empate, acudirase á maior experiencia no posto de traballo obxecto deste concurso.</p>
<p>O tribunal, concluída a cualificación e formada a relación de aprobados, elevará á Alcaldía a proposta do candidato para a formalización do contrato.</p>
<p>Undécima.-Presentación de documentos.</p>
<p>Con carácter previo á formalización do contrato, o aspirante seleccionado deberá xustificar adecuadamente, no prazo de vinte días naturais, que reúne os requisitos e condicións esixidos na convocatoria, e que son:</p>
<p>-Fotocopia do DNI, que deberá presentarse acompañado do orixinal para a súa compulsa.</p>
<p>-Copia autenticada ou fotocopia, que deberá presentarse acompañada do orixinal para a súa compulsa, do título esixido na presente convocatoria.</p>
<p>-Certificado de antecedentes penais.</p>
<p>-Certificado médico acreditativo de non padecer enfermidade ou defecto físico que impida o desempeño do posto de traballo de que se trata, que deberá ser expedido polos servicios médicos da delegación provincial da Consellería de Sanidade.</p>
<p>-Declaración xurada de non ter sido separado do servicio de calquera das administracións públicas nin estar inhabilitado no exercicio da función pública por sentencia firme.</p>
<p>Os que dentro do prazo indicado, e salvo os casos de forza maior, non presentaran a súa documentación, non poderán ser nomeados e quedarán anuladas tódalas súas actuacións, sen prexuízo da responsabilidade na que puidesen ter incorrido pola falsidade na instancia.</p>
<p>Décimo segunda.-Formalización do contrato e período de proba.</p>
<p>Xustificada a documentación sinalada no apartado anterior, formalizarase o contrato entre o alcalde do Concello de Sarria e o aspirante seleccionado. Ata que se formalice o contrato e se incorpore ó posto de traballo, o aspirante non terá dereito a percepción económica ningunha.</p>
<p>Para adquiri-la condición de persoal laboral fixo, o aspirante seleccionado deberá superar satisfactoriamente o correspondente período de proba.</p>
<p>Norma final.</p>
<p>A presente convocatoria e cantos actos administrativos se deriven dela e da actuación do tribunal cualificador, poderán ser impugnados polos interesados, nos casos e na forma prevista na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>ANEXO I</p>
<p>Baremo de méritos</p>
<p>1. Servicios prestados como traballador social nas administracións públicas ou empresas privadas: 0,75 puntos por ano, valorándose as fraccións inferiores ó ano 0,062 puntos por mes, ata un máximo de 7 puntos.</p>
<p>2. Asistencia a cursos, xornadas, seminarios, etc., sobre materias relacionadas directamente coa profesión, valoraranse:</p>
<p>-Cursos de ata 100 horas: 0,25 por cada un.</p>
<p>-Cursos de 100 a 200 horas: 0,50 puntos por cada un.</p>
<p>-Cursos de máis de 200 horas: 0,75 puntos por cada un.</p>
<p>A puntuación máxima por este apartado será de 5 puntos.</p>
<p>3. Por impartir ou participar en actividades formativas relacionadas coa materia: 1 punto por actividade, ata un máximo de 3 puntos.</p>
<p>4. Coñecemento do galego:</p>
<p>Curso de iniciación: 1,50 puntos.</p>
<p>Curso de perfeccionamento: 3 puntos.</p>
<p>No suposto de que o aspirante acredite os dous cursos, só se puntuará o de nivel superior.</p>
<p>5. Por estudios, traballos ou publicacións referentes ó municipio de Sarria, relacionados coa especialidade: 2 puntos; outros traballos, estudios ou publicacións relacionados coa especialidade: 1 pun</p>
<p>to por cada un. A puntuación máxima acreditable por este apartado é de 2 puntos.</p>
<p>Tódolos méritos serán acreditados polos interesados mediante documentos expedidos ou visados por organismos oficiais, e no caso dos servicios prestados, tanto na Administración pública como na empresa privada, deberán acreditarse, ademais, mediante a presentación de xustificante de cotización á Seguridade Social.</p>
<p>Contra estas bases poderase interpoñer recurso contencioso-administrativo ante a sala correspondente do Tribunal Superior de Xustiza de Galicia, durante o prazo de dous meses, contados a partir do día seguinte ó da súa publicación.</p>
<p>Sarria, 15 de xullo de 1997.</p>
<p>Arturo Corral Guitián</p>
<p>Alcalde</p>
<p>6411</p>

