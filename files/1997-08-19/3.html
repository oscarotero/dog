---
date: '1997-08-19'
id: 9C7A
page: 8
number: 158
agency: >-
  XULGADO DE PRIMEIRA INSTANCIA E INSTRUCCIÓN NÚMERO CATRO DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Cédula de notificación (31/1997).
range: Cédula
url: 'https://www.xunta.gal/dog/Publicados/1997/19970819/Anuncio9C7A_gl.html'
---
<p>Eu, Lorenzo Villalpando Lucas, secretario da Administración de xustiza, con destino no Xulgado de Primeira Instancia e Instrucción número catro de Santiago de Compostela, dou fe de que nos autos dos que se fará mención se dictou a sentencia cun encabezamento e parte dispositiva que din así:</p>
<p>«Sentencia. En Santiago de Compostela, vinteoito de maio de mil novecentos noventa e sete.</p>
<p>Vistos por Rosa del Carmen Collazo Lugo, maxistrada do Xulgado de Primeira Instancia e Instrucción número catro dos do partido, os presentes autos de xuízo verbal de faltas número 31/1997, seguidos por resistencia e desobediencia á autoridade, nos que foron denunciantes os axentes de policía nacional con carnés profesionais 44.067 e 63.703, e nos que aparece como parte denunciada Juan Carlos Caeiro Mosteiro, maior de idade, sendo parte igualmente o Ministerio Fiscal.</p>
<p>Decido que debo condenar e condeno a Juan Carlos Caeiro Mosteiro, como autor responsable dunha falta de respecto e desobediencia ós axentes da autoridade do artigo 634 do Código Penal, á pena de 20 días de multa a razón de 1.000 ptas./día con arresto substitutorio dun día de privación de liberdade por cada dúas cotas diarias non satisfeitas, que poderá cumprirse en réxime de arrestos de fin de semana; así mesmo, deberá aboa-lo pagamento das custas procesuais.</p>
<p>Contra esta sentencia cabe interpor recurso de apelación no prazo de cinco días desde a súa notificación, ante este xulgado para a Audiencia Provincial da Coruña.</p>
<p>Así, por esta miña sentencia, pronúncioo, mándoo e asínoo».</p>
<p>E para que conste e lle sirva de notificación en legal forma a Juan Carlos Caeiro Mosteiro, que se atopa en ignorado paradoiro, expido, selo e asino a presente cédula en Santiago de Compostela o vintetrés de xuño de mil novecentos noventa e sete.</p>
<p>O secretario</p>
<p>Rubricado</p>
<p>4952</p>

