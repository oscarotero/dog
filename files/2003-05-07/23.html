---
date: '2003-05-07'
id: FCA2
page: 5
number: 87
agency: >-
  XULGADO DE PRIMEIRA INSTANCIA E INSTRUCCIÓN NÚMERO TRES DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto (327/2002).
range: Edicto
url: 'https://www.xunta.gal/dog/Publicados/2003/20030507/AnuncioFCA2_gl.html'
---
<p>En Santiago de Compostela o 19 de decembro de 2002.</p>
<p>Carlos López Picón, xuíz substituto do Xulgado de Primeira Instancia e Instrucción número tres desta cidade dictou.</p>
<p>En nome de S.M. El-Rei</p>
<p>A seguinte sentencia:</p>
<p>Vistos estes autos de xuízo de faltas número 327/2002, seguidos por furto, perante este xulgado, no que son parte denunciante Teresa Maza Martín, maior de idade, con domicilio na r/ Navas de Tolosa nº 4-2º drta., Valle de Trapaga (Biscaia-Bilbao), e como denunciado José Antonio Pombo Rojo, maior de idade con domicilio en r/ Operación Ladrillo, nº 9, Vidán, Santiago de Compostela. Mostrándose así mesmo parte o Ministerio Fiscal.</p>
<p>Antecedentes de feito.</p>
<p>Primeiro.-As presentes actuacións iniciáronse en virtude de denuncia formulada ante a comisaría da policía nacional desta cidade, e declarándose o feito falta sinalouse día e hora para a celebración do xuízo verbal, acto ó que foron citados legalmente os interesados e o Ministerio Fiscal, concorrendo só a el a representación deste último.</p>
<p>Segundo.-A representación do Ministerio Fiscal, única parte interviniente na celebración do acto do xuízo non formulou acusación.</p>
<p>Terceiro.-Na tramitación destes autos observáronse as prescricións legais.</p>
<p>Feitos probados.</p>
<p>Primeiro.-Que o 16 de setembro de dous mil formulouse denuncia ante a comisaría da policía nacional de Santiago de Compostela, con base nos seguintes feitos: sobre as 15.30 horas do día 16 de setembro de 2000, o denunciado subtraeu o bolso propiedade da denunciante, que a tal tiña nunha cadeira da terraza do bar Carballeira sito na Rúa do Vilar de Santiago de Compostela, mentres esta tomaba unha consumición en unión doutro grupo de persoas.</p>
<p>Segundo.-Que a representación do Ministerio Fiscal no acto de xuízo non formulou acusación, sendo a única parte comparecente ó dito acto, sen que nel se propuxese e practicase proba ningunha.</p>
<p>Terceiro.-Que na tramitación deste procedemento penal obrserváronse as prescricións legais.</p>
<p>Fundamentos de dereito.</p>
<p>Primeiro.-Que comparecendo ó acto do xuízo verbal de faltas soamente o representante do Ministerio Fiscal, e non formulando acusación, sen que por conseguinte ningunha das partes procedese á pro</p>
<p>posición e práctica de proba ningunha para efectos de acredita-la autoría dos feitos denunciados. E rexendo no sistema penal español o principio acusatorio conforme o cal a facultade de xulgar depende de que algunha das partes procesuais, xa sexa o Ministerio Fiscal ou o acusador particular exerzan a acción penal, pois só neste caso poderá o xuíz dictar sentencia condenatoria, quedando en caso de falta de acusación vinculado por este principio e compelido a dictar sentencia absolutoria, segundo doutrina sostida polo Tribunal Constitucional (st. 18-4-1985).</p>
<p>En consecuencia, facendo aplicación do exposto, ó presente suposto, ó non se soster acusación, procede dictar sentencia absolutoria.</p>
<p>Segundo.-As custas en aplicación do establecido nos artículos 123 do Código Penal e 239 e 240 da LAcrim. son declaradas de oficio.</p>
<p>Vistos os preceptos legais citados e demais de xeral e pertinente aplicación.</p>
<p>Decido que debo absolver e absolvo a José Antonio Pombo Rojo dos feitos que se lle imputaban neste prcedemento, declarando as custas de oficio.</p>
<p>Notifíquese esta sentencia ás partes, facéndolles saber que contra ela poderán interpor recurso de apelación no prazo de cinco días contados desde a notificación desta resolución ante este xulgado, e perante a Audiencia Provincial da Coruña.</p>
<p>Así por esta miña sentencia, pronúncioo, mándoo e asínoo.</p>
<p>Rubricado</p>
<p>XULGADO DE PRIMEIRA INSTANCIA E INSTRUCCIÓN NÚMERO UN</p>
<p>DE VIVEIRO</p>

