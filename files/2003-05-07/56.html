---
date: '2003-05-07'
id: FD2A
page: 5
number: 87
agency: CONCELLO DE SANTIAGO DE COMPOSTELA
section: VI. ANUNCIOS
title: Resolución do 22 de abril de 2003 pola que se anuncia a poxa que se cita.
range: Resolución
url: 'https://www.xunta.gal/dog/Publicados/2003/20030507/AnuncioFD2A_gl.html'
---
<p>Entidade adxudicadora: Concello de Santiago de Compostela.</p>
<p>Obxecto do contrato: este contrato ten por obxecto o alleamento mediante poxa por procedemento aberto, da parcela R.8.4 do polígono B do SUNP-6 de San Lázaro.</p>
<p>Orzamento de licitación: o prezo mínimo da parcela obxecto de alleamento, que se entende como tipo de licitación, é de 418.302 euros IVE incluído.</p>
<p>Neste prezo non están os custos de urbanización que serán por conta do adxudicatario nas condicións establecidas no prego de cláusulas económico-administrativas que rexe esta contratación.</p>
<p>O tipo de licitación enténdese como mínimo, debendo realizarse as ofertas á alza.</p>
<p>Proposicións: lugar e prazo de presentación: deberán ser presentadas das 9 ás 14 horas, no rexistro xeral do concello, no prazo de vinteseis días naturais, que comezará a contar desde o día seguinte á data da derradeira das publicacións que corresponden facer no DOG e no BOP da Coruña.</p>
<p>Fianza provisinal: 2% do tipo de licitación: 8.366,04 euros.</p>
<p>Apertura de ofertas: terá lugar na casa do concello (secretaría) ás 12 horas o segundo día hábil seguinte, non sábado, ó remate do prazo de presentación das proposicións.</p>
<p>Información: Concello de Santiago de Compostela (Sección de Contratación). Teléfono: 981 54 30 33. Fax: 981 57 76 27.</p>
<p>Documentación: Copy Estudio, Rúa Nova de Abaixo, nº 19-21, local 2. Teléfono e fax: 981 59 33 85.</p>
<p>Santiago de Compostela, 22 de abril de 2003.</p>
<p>José A. Sánchez Bugallo</p>
<p>Alcalde</p>

