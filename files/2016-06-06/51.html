---
date: '2016-06-06'
id: G1096-260516-0003
page: 22478
number: 106
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 18 de maio de 2016 de notificación de período de proba no expediente
  PON/320/2014-RP1, devolta polo servizo de Correos por resultar imposible a súa
  notificación.
range: Cédula
url: >-
  https://www.xunta.gal/dog/Publicados/2016/20160606/AnuncioG1096-260516-0003_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, publícase o período de proba ditado no expediente de reposición da legalidade urbanística PON/320/2014-RP1, a Francisco Martínez Pérez, en relación coas obras de construción dunha edificación destinada a garaxe e dun cuberto no lugar de Canedo, no termo municipal de Ponteareas, provincia de Pontevedra.</p>
    <p>O expediente relacionado está á disposición do interesado na Axencia de Protección da Legalidade Urbanística, sita no Edificio Witland, Salgueiriños, Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación desta cédula no <em>Boletín Oficial del Estado</em>. Transcorrido o dito prazo a notificación entenderase producida.</p>
    <p>De conformidade co disposto no artigo 80 da Lei 30/1992, do 26 de novembro, de réxime xurídico das administracións públicas e do procedemento administrativo común, acordouse:</p>
    <p>1. Declarar procedente a práctica da proba documental co fin de que os interesados dentro do período probatorio poidan achegar orixinal ou copia compulsada da seguinte documentación:</p>
    <p>– Certificado final de obra asinado polo director da execución de obra co visado oficial do colexio profesional.</p>
    <p>– Licenza de primeira ocupación.</p>
    <p>– Contratos de subministración de enerxía eléctrica, gas natural, abastecemento de auga, recollida de lixo e calquera outro que considere pertinente.</p>
    <p>– Recibos de aboamento de subministración de enerxía eléctrica, gas natural, abastecemento de auga, recollida de lixo e calquera outro que considere pertinente.</p>
    <p>– Calquera outro medio de proba válida en dereito que acredite de modo fidedigno a data da total finalización das obras.</p>
    <p>2. Ter por incorporada a documentación achegada polos interesados consistente en factura de data do 15 de febreiro de 2006 de traballos de retirada e portes de entullos.</p>
    <p>3. Abrir un período de proba durante o prazo de 20 días hábiles para a práctica das probas sinaladas nos puntos anteriores.</p>
    <p>Para que conste e lle sirva de notificación do citado interesado, en cumprimento do disposto no artigo 59.5 da dita Lei 30/1992, do 26 de novembro, expido e asino esta cédula.</p>
    <p>Santiago de Compostela, 18 de maio de 2016</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

