---
date: '2014-04-25'
id: G0007-020414-0001
page: 18943
number: 79
agency: Xulgado do Social número 3 de Santiago de Compostela
section: V. Administración de xustiza.
title: EDICTO (292/2013).
range: Edicto
url: >-
  https://www.xunta.gal/dog/Publicados/2014/20140425/AnuncioG0007-020414-0001_gl.html
---
<p>Demandante: Ramón Vázquez Rial.</p>
    <p>Avogado: Eugenio Moure González.</p>
    <p>Demandadas: Servicio de Ingeniería y Montaje Alén, S.L., Neo Energy Solutions Europe, S.L. </p>
    <p>Susana Varela Amboage, secretaria xudicial do Xulgado do Social número 3 de Santiago de Compostela, fai saber que no procedemento execución de títulos xudiciais 292/2013 deste xulgado do social, seguidos por instancia de Ramón Vázquez Rial contra a empresa Servicio de Ingeniería y Montaje Alén, S.L., Neo Energy Solutions Europe, S.L., sobre ordinario, se ditou auto e decreto en que se despacha execución con data do 30 de decembro de 2013, cuxa parte dispositiva se xunta:</p>
    <p>Parte dispositiva do auto:</p>
    <p>«Parte dispositiva.</p>
    <p>Dispoño despachar orde xeral de execución a favor da parte executante, Ramón Vázquez Rial, fronte a Servicio de Ingeniería y Montaje Alén, S.L., Neo Energy Solutions Europe, S.L., parte executada, por importe de 77.638,11 euros de principal (41.086,91 euros en concepto de indemnización que deberá aboar Neo Energy Solutions Europe, S.L. + 5.147,11 euros que deberán aboar solidariamente por Neo Energy Solutions Europe, S.L. e a Servicio de Ingeniería y Montaje Alén, S.L. polos salarios, axudas de custo, quilometraxe e horas extraordinarias correspondentes a novembro e decembro de 2010, xaneiro, febreiro e decembro de 2011 e xaneiro de 2012 + 31.404,09 euros que deberá aboar Neo Energy Solutions Europe, S.L., en concepto de horas extraordinarias, axudas de custo, quilometraxe e salarios devindicados desde febreiro de 2012 a marzo de 2013), máis outros 7.763,81 euros de xuros que, de ser o caso, se poidan devindicar durante a execución e as custas desta, sen prexuízo da súa posterior liquidación.</p>
    <p>Este auto, xunto co decreto que ditará a secretaria xudicial, e copia da demanda executiva, serán notificados asemade á parte executada, tal e como dispón o artigo 553 da LAC. A executada queda apercibida para os efectos mencionados nos razoamentos xurídicos terceiro e cuarto desta resolución, e conforme dispoñen os artigos 251.2 e 239.3 da LXS. </p>
    <p>Contra este auto poderase interpor recurso de reposición ante este órgano xudicial, no prazo dos tres días hábiles seguintes ao da súa notificación, en que ademais de alegar as posibles infraccións en que puidese incorrer a resolución e o cumprimento ou incumprimento dos presupostos e requisitos procesuais exixidos, se poderá deducir a oposición á execución despachada, aducindo pagamento ou cumprimento documentalmente xustificado, prescrición da acción executiva ou outros feitos impeditivos, extintivos ou excluíntes da responsabilidade que se pretenda executar, sempre que acaecesen con posterioridade á súa constitución do título. A compensación de débedas non será admisible como causa de oposición á execución.</p>
    <p>Se o recorrente non ten a condición de traballador ou beneficiario do réxime público de seguridade social, deberá consignar a cantidade de 25 euros, en concepto de depósito para recorrer, na conta de consignacións deste Xulgado do Social número 3, aberta en Banco Español de Crédito, conta nº 0030 1846 42 0005001274, debendo indicar no campo concepto, «Recurso» seguida do código «30 Social-Reposición». Se o ingreso se fai mediante transferencia bancaria deberá incluír tras a conta referida, separados por un espazo, o «código 30 Social-Reposición». Se efectúa diversos pagamentos na mesma conta, deberá especificar un ingreso por cada concepto, mesmo se obedecen a outros recursos da mesma ou distinta clase, indicando no campo de observacións a data da resolución contra a cal se recorreu, utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>Así o acorda e asina SSª. Dou fe.</p>
    <p>O/a maxistrado/a xuíz/a. A secretaria xudicial».</p>
    <p>E a parte dispositiva do decreto:</p>
    <p>«Parte dispositiva.</p>
    <p>Para dar efectividade ás medidas concretas solicitadas, acordo:</p>
    <p>– Requirir o pagamento a Servicio de Ingeniería y Montaje Alén, S.L., Neo Energy Solutions Europe, S.L., pola cantidade reclamada en concepto de principal e xuros devindicados, de ser o caso, ata a data da demanda e, se non paga no prazo de dez días, procédase ao embargo dos seus bens na medida suficiente para responder pola cantidade pola cal despachou execución, máis as custas desta.</p>
    <p>– Requirir a Servicio de Ingeniería y Montaje Alén, S.L., Neo Energy Solutions Europe, S.L. co fin de que no prazo de dez días manifeste unha relación de bens e dereitos suficientes para cubrir a contía da execución, con expresión, de ser o caso, das cargas e gravames, así como, no caso de inmobles, se están ocupados, por que persoas e con que título, baixo apercibimento de que, en caso de non o verificar, poderá ser sancionado, cando menos, por desobediencia grave, en caso de que non presente a relación dos seus bens, inclúa nela bens que non sexan seus, exclúa bens propios susceptibles de embargo ou nos desvele as cargas e gravames que pesen sobre eles, e poderánselle impor tamén multas coercitivas periódicas.</p>
    <p>Notifíquese ás partes e fágaselles saber que, en aplicación do mandato contido no artigo 53.2 da Lei de xurisdición social, no primeiro escrito ou comparecencia ante o órgano xudicial, as partes ou interesados e, de ser o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións intentadas neles sen efecto serán válidas ata que non sexan facilitados outros datos alternativos, e será carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similar, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación: contra esta resolución cabe recurso directo de revisión, que se deberá interpor ante este órgano xudicial no prazo dos tres días hábiles seguintes ao da súa notificación, con expresión da infracción que contén a xuízo do recorrente (artigo 186 da Lei de procedemento laboral).</p>
    <p>O recorrente que non teña a condición de traballador ou beneficiario do réxime público de seguridade social, deberá facer un depósito para recorrer de 25 euros, na conta 5076 aberta en Banco Español de Crédito, debendo indicar no campo concepto, a indicación «Recurso» seguida do código «31 Social-Revisión». Se o ingreso se fai mediante transferencia bancaria, deberá incluír tras a conta referida, separados por un espazo, coa indicación «recurso» seguida do «código 31 Social-Revisión». Se efectúa diversos pagamentos na mesma conta, deberá especificar un ingreso por cada concepto, mesmo se obedecen a outros recursos da mesma ou distinta clase, indicando no campo de observacións a data da resolución contra a cal se recorreu, utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>A secretaria xudicial».</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, agás no suposto da comunicación das resolucións que sexan autos ou sentenzas, ou cando se trate de emprazamento.</p>
    <p>E para que sirva de notificación a Servicio de Ingeniería y Montaje Alén, S.L. e Neo Energy Solutions Europe, S.L. , expido este edicto.</p>
    <p>Santiago de Compostela, 1 de abril de 2014</p>
    <footer><p>A secretaria xudicial</p></footer>

