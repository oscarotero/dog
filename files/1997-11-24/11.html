---
date: '1997-11-24'
id: CE46
page: 11
number: 227
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 17 de novembro de 1997 pola que se convocan unhas xornadas de
  estudio sobre procedemento administrativo sancionador.
range: Resolución
url: 'https://www.xunta.gal/dog/Publicados/1997/19971124/AnuncioCE46_gl.html'
---
<p>A Escola Galega de Administración Pública organiza, en colaboración coa Asesoría Xurídica Xeral da Xunta de Galicia, unhas xornadas de estudio sobre procedemento administrativo sancionador, conforme as seguintes bases:</p>
<p>1. Obxectivos.</p>
<p>Realizar un estudio detallado da normativa en materia de sancións, tanto no aspecto substantivo do exercicio da potestade sancionadora, como no relativo ós trámites procedementais, vía de recurso e ulterior impugnacion xurisdiccional.</p>
<p>2. Contido.</p>
<p>Entre outros, desenvolveranse os seguintes temas:</p>
<p>-A potestade sancionadora da Administración.</p>
<p>-A potestade sancionadora en materia de sanidade, alimentación, saúde pública e defensa dos consumidores.</p>
<p>-A potestade sancionadora da Administración e a xurisprudencia do Tribunal Constitucional.</p>
<p>-Cuestións actuais do procedemento administrativo sancionador.</p>
<p>-Función pública e poder disciplinario do Estado.</p>
<p>-As infraccións e sancións en materia laboral.</p>
<p>3. Destinatarios.</p>
<p>Funcionarios da Administración de xustiza e da Administración estatal, autonómica e local; profesionais do dereito, docentes universitarios, xuristas e interesados en xeral.</p>
<p>4. Lugar e datas.</p>
<p>As xornadas convocadas terán lugar os días 4 e 5 de decembro no salón de actos da Escola Galega de Administración Pública, rúa de Madrid, 2-4, polígono das Fontiñas, en Santiago de Compostela.</p>
<p>A repetida actividade abrirase ás 9 horas do xoves, día 4 de decembro, e rematará ás 14 horas do venres día 5.</p>
<p>5. Inscrición.</p>
<p>-Prazo: remata o martes, día 2 de decembro de 1997.</p>
<p>-Lugar de presentación: no rexistro xeral da Escola Galega de Administración Pública (polígono das Fontiñas, rúa de Madrid, 2-4, 15707 Santiago de Compostela). Tfno. 54 60 40. Telefax 54 63 37.</p>
<p>-Forma: as solicitudes de inscrición faranse por escrito, no modelo oficial que figura ó final destas bases. Serán rexeitadas todas aquelas peticións que non reúnan o dito requisito.</p>
<p>As peticións de admisión poderanse enviar por correo ordinario ou por telefax ó número consignado.</p>
<p>-Inscrición fóra de prazo: só se admitirán, de quedaren prazas baleiras, coa condición de que se cumpran os requisitos xerais antes indicados.</p>
<p>Os peticionarios poderán obter confirmación da súa posible admisión chamando, a partir do día 2 de decembro, por teléfono de 10 a 14.45 horas, ós seguintes números: (981) 54 62 39 ou (981) 54 60 40.</p>
<p>6. Certificación de asistencia.</p>
<p>Entregaráselles ó remate destas xornadas a aqueles asistentes que concorresen asiduamente a elas, e expresarase neste documento a natureza da actividade e as datas da súa realización.</p>
<p>Santiago de Compostela, 17 de novembro de 1997.</p>
<p>Domingo Bello Janeiro</p>
<p>Director da Escola Galega de Administración Pública</p>
<p>8606</p>

