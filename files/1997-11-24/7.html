---
date: '1997-11-24'
id: CE36
page: 11
number: 227
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 331/1997, do 13 de novembro, polo que se aproba o escudo heráldico e
  maila bandeira do Concello do Páramo (Lugo).
range: Decreto
url: 'https://www.xunta.gal/dog/Publicados/1997/19971124/AnuncioCE36_gl.html'
---
<p>O Concello do Páramo (Lugo) considerou conveniente adopta-lo seu escudo heráldico e maila súa bandeira para perpetuar con simboloxía adecuada e conforme as normas da heráldica, os feitos máis relevantes do seu pasado histórico. Para iso, e de acordo coas facultades que lle confiren as disposicións legais vixentes, elevou o informe histórico-heráldico, co seu correspondente brasonamento e representación gráfica, para a súa aprobación definitiva.</p>
<p>A competencia exclusiva en materia de adopción, modificación ou rehabilitación dos emblemas heráldicos e bandeiras dos concellos e doutras entidades locais, correspóndelle á Comunidade Autónoma galega, segundo o disposto polo artigo 27.2º do Estatuto de autonomía de Galicia.</p>
<p>O expediente tramitouse conforme as normas do procedemento establecidas na Lei 7/1985, do 2 de abril, reguladora das bases de réxime local, no Regulamento de organización, funcionamento e réxime xurídico das corporacións locais, aprobado polo R.D. 2568/1986, do 28 de novembro, e mais no Decreto 258/1992, do 10 de setembro, da Xunta de Galicia, polo que se regula o procedemento e normas heráldicas para a adopción, modificación ou rehabilitación dos escudos e bandeiras das corporacións locais e doutras entidades locais.</p>
<p>Na súa virtude, visto o informe emitido pola Comisión de Heráldica da Xunta de Galicia e por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día trece de novembro de mil novecentos noventa e sete,</p>
<p>DISPOÑO:</p>
<p>Artigo 1º</p>
<p>Aproba-lo escudo heráldico do Concello do Páramo (Lugo), que quedará organizado do seguinte xeito: de gules (vermella), a cruz de San Xoán de prata (branca); mantelado de azur (azul) con dúas torres de ouro (amarelo), unha en cada mantel. Ó timbre, coroa real pechada.</p>
<p>Artigo 2º</p>
<p>Aproba-la bandeira do Concello do Páramo (Lugo), que quedará organizada do seguinte xeito: sobre o pano vermello, a cruz de San Xoán de branco. Terciado á hasta de azul coas dúas torres de amarelo.</p>
<p>Santiago de Compostela, trece de novembro de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>
<p>9179</p>

