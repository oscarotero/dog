---
date: '2012-07-05'
id: L161-290612-0001
page: 26903
number: 128
agency: Concello de Ortigueira
section: VI. Anuncios. b) Administración local.
title: >-
  ANUNCIO de aprobación definitiva de estudo de detalle referente a ordenar,
  completar e reaxustar a aliñación interior de soar en Santa Marta de
  Ortigueira.
range: Anuncio
url: >-
  https://www.xunta.gal/dog/Publicados/2012/20120705/AnuncioL161-290612-0001_gl.html
---
<p>WO Pleno do Concello de Ortigueira, en sesión ordinaria realizada o 25 de xuño de 2012, aprobou definitivamente o estudo de detalle referente a ordenar, completar e reaxustar a aliñación interior nun soar sito na rúa Luciano Pita, 27, da vila de Santa Marta de Ortigueira, redactado polo arquitecto Luis Francisco Díaz Fuentes e promovido por Carmen Caula Villar.</p>
    <p>O acto de aprobación definitiva do citado estudo de detalle foi comunicado á Consellería de Medio Ambiente, Territorio e Infraestruturas o 28 de xuño de 2012, en cumprimento do disposto no artigo 92.3 da Lei 9/2002, do 30 de decembro, de ordenación urbanística e protección do medio rural de Galicia, e déuselle traslado, así mesmo, de dous exemplares do instrumento aprobado definitivamente con todos os planos e os documentos que o integran debidamente dilixenciados pola secretaría do concello.</p>
    <p>Contra o acordo de aprobación definitiva, que pon fin á vía administrativa, poderase interpoñer recurso contencioso-administrativo, ante o Tribunal Superior de Xustiza de Galicia, no prazo de dous meses contados desde o día seguinte ao de publicación deste anuncio.</p>
    <p>Ortigueira, 28 de xuño de 2012</p>
    <footer><p>Rafael J. Girón Martínez<br>Alcalde</p></footer>

