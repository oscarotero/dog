---
date: '2012-07-05'
id: C3C1-210612-0007
page: 26823
number: 128
agency: 'Consellería de Presidencia, Administracións Públicas e Xustiza'
section: VI. Anuncios. a) Administración autonómica.
title: >-
  RESOLUCIÓN do 12 de xuño de 2012, da Dirección Xeral de Relacións Exteriores e
  coa Unión Europea, pola que se dispón o inicio do procedemento de cancelación
  da inscricións  no Rexistro de Axentes de Cooperación para o Desenvolvemento
  das entidades recollidas no anexo.
range: Resolución
url: >-
  https://www.xunta.gal/dog/Publicados/2012/20120705/AnuncioC3C1-210612-0007_gl.html
---
<p>Antecedentes.</p>
    <p>Por resolucións do 13 de marzo e 24 de abril de 2012 establécese que se vai proceder á suspensión provisoria da inscrición das entidades relacionadas no anexo, concedéndolles un trámite de audiencia de 15 días co fin de que poidan alegar e presentar os documentos e xustificacións que consideren pertinentes, e comunicándolles que, en caso de non facelo, procederá a cancelación definitiva da inscrición da súa entidade.</p>
    <p>Contra a presente resolución, que non pon fin á vía administrativa, poderase interpor recurso de alzada perante o conselleiro de Presidencia, Administracións Públicas e Xustiza, no prazo dun mes contado desde a recepción desta notificación.</p>
    <p>Unha vez rematados os prazos de trámite de audiencia e para interpor o recurso de alzada ante o conselleiro de Presidencia, Administracións Públicas e Xustiza, ningunha das entidades presentou documentación, estando en suspensión provisional as citadas inscricións.</p>
    <p>Fundamentos de dereito.</p>
    <p>A Lei 3/2003, do 19 de xuño, de cooperación para o desenvolvemento, establece no seu artigo 23 os axentes de cooperación.</p>
    <p>A Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, establece, no seu título VI, o procedemento administrativo común.</p>
    <p>O Decreto 326/2004, do 29 de decembro, polo que se regulan os órganos de coordinación e asesoramento en materia de cooperación para o desenvolvemento e polo que se crea o Rexistro Galego de Axentes de Cooperación para o Desenvolvemento, modificado polo Decreto 90/2011 (desde agora Decreto 90/2011), establece no seu artigo 13.1 que a inscrición no rexistro é voluntaria. </p>
    <p>O artigo 19 do Decreto 90/2011 establece para as entidades inscritas dúas obrigas para o mantemento da inscrición:</p>
    <p>– A comunicación ao rexistro de calquera alteración respecto dos documentos e/ou datos rexistrados, no prazo de dous meses desde que se produza.</p>
    <p>– A emisión anualmente dun certificado da secretaría relativo á renovación dos órganos de goberno ou administración, da variación na representación legal da entidade e dos acordos de aprobación do orzamento anual e da liquidación do exercicio económico.</p>
    <p>O artigo 20 do Decreto 90/2011 establece que a inscrición dun axente de cooperación para o desenvolvemento poderá ser cancelada, por instancia de parte interesada ou de oficio, entre outros, nos seguintes casos:</p>
    <p>c) Inactividade da entidade por un período de tres anos, debidamente probada.</p>
    <p>d) Por incumprimento da obriga de comunicar e acreditar calquera modificación da documentación achegada para a inscrición rexistral, de conformidade co disposto no artigo 15 deste decreto.</p>
    <p>A disposición transitoria do Decreto 90/2011 establece a obriga de que os axentes de cooperación adecuen a súa inscrición nos seis meses seguintes á entrada en vigor deste decreto. </p>
    <p>O decreto establece, entre outras novidades, a de que se indiquen os organismos públicos dos que se recibisen axudas e subvencións, o obxecto destas e as cantidades recibidas durante os 5 anos anteriores á inscrición, e para o caso das ONGD e outros axentes sociais ou entidades que teñan entre os seus fins a realización de actividades de cooperación para o desenvolvemento, que indiquen o obxecto e os fins que se desexan inscribir.</p>
    <p>O artigo 21 do Decreto 90/2011 di que o titular do órgano directivo competente na materia de cooperación ao desenvolvemento é competente para ditar as resolucións de cancelación da inscrición no Rexistro de Axentes de Cooperación. Este mesmo artigo di que o prazo para resolver e notificar a cancelación da inscrición será de tres meses contados desde a data en que a solicitude tivese entrada no rexistro do órgano competente para resolver, ou desde a data do acordo de iniciación cando se iniciou de oficio.</p>
    <p>De acordo co indicado e á vista da lexislación aplicable, </p>
    <h2>RESOLVO:</h2>
    <p>Acordar o inicio do procedemento de cancelación das entidades relacionadas no anexo, nomeando instrutora deste a xefa de Servizo de Fomento da Cooperación ao Desenvolvemento, dándolles un prazo de 10 días para que presenten todos os documentos que permitan o mantemento da inscrición.</p>
    <p>Santiago de Compostela, 12 de xuño de 2012</p>
    <footer><p>Jesús María Gamallo Aller<br>Director xeral de Relacións Exteriores e coa Unión Europea</p></footer>
    <h2>ANEXO</h2>
    <table>
     <tbody>
      <tr>
       <td>Sección e nº</td>
       <td>Denominación</td>
       <td>Data da última comunicación ao rexistro</td>
      </tr>
      <tr>
       <td>ONGD11</td>
       <td>Asociación Gallega de Ayuda al Sahara</td>
       <td>2.6.1994</td>
      </tr>
      <tr>
       <td>ONGD1 7</td>
       <td>Asociación Medicus Mundi Galicia</td>
       <td>5.6.1994</td>
      </tr>
      <tr>
       <td>ONGD74</td>
       <td>Fundación Codespa de Cooperación al Desarrollo y Promoción de Actividades Asistenciales: Futuro en Marcha</td>
       <td>10.5.1999</td>
      </tr>
      <tr>
       <td>ONGD102</td>
       <td>Asociación Fisioterapeutas del Mundo-España FME</td>
       <td>7.10.2002</td>
      </tr>
      <tr>
       <td>Empresas 3</td>
       <td>Nube Verde, S.L.</td>
       <td>8.4.2005</td>
      </tr>
      <tr>
       <td>Empresas 5</td>
       <td>Qualitynova Consultores, S.L.L.</td>
       <td>1.6.2005</td>
      </tr>
      <tr>
       <td>Empresas 7</td>
       <td>O.B.Z., S.L.</td>
       <td>23.5.2006</td>
      </tr>
      <tr>
       <td>Empresas 9</td>
       <td>Xana Producciones, S.L.</td>
       <td>24.7.2006</td>
      </tr>
      <tr>
       <td>Empresas 22</td>
       <td>Habitaq Consultoría de Desenvolvemento Sostible, S.L.</td>
       <td>7.10.2002</td>
      </tr>
      <tr>
       <td>OAC 7</td>
       <td>Asociación Coordinadora de Lesbianas, Gays, Bisexuales y Transexuales de Galicia. Colega</td>
       <td>4.2.2011</td>
      </tr>
      <tr>
       <td>OAC 9</td>
       <td>Asociación Centro de Estudos sobre Desenvolvemento Endóxeno e Comunitario</td>
       <td>12.8.2010</td>
      </tr>
     </tbody>
    </table>

