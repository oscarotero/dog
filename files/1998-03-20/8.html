---
date: '1998-03-20'
id: A27A
page: 2
number: 54
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 20 de febreiro de 1998, da Delegación Provincial da Coruña, pola
  que se dispón a inscrición no rexistro e a publicación, no Diario Oficial de
  Galicia, da revisión salarial para o ano 1998 do convenio colectivo do sector
  de maioristas de froitas, hortalizas e plátanos da provincia da Coruña.
range: Resolución
url: 'https://www.xunta.gal/dog/Publicados/1998/19980320/AnuncioA27A_gl.html'
---
<p>Visto o expediente da revisión salarial para o ano 1998 do convenio colectivo do sector de maioristas de froitas, hortalizas e plátanos da provincia da Coruña, que tivo entrada nesta delegación provincial o día 12-2-1998, subscrito en representación da parte</p>
<p>económica pola Asociación Provincial de Asentadores y Mayoristas de Frutas e da parte social por CC.OO. o día 19-1-1998, de conformidade co disposto no artigo 90.2º e 3º, da Lei 8/1980, do 10 de marzo, do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo existente nesta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 20 de febreiro de 1998.</p>
<p>Mª Reyes Carabel Pedreira</p>
<p>Delegada provincial da Coruña</p>
<p>Acta da reunión da comisión paritaria</p>
<p>do convenio colectivo provincial do sector de</p>
<p>maioristas de froitas varias, hortalizas e plátanos</p>
<p>Asistentes:</p>
<p>Pola parte empresarial: Víctor Dopico, Rafael Verdía.</p>
<p>Pola parte social: Olga Montes (CC.OO.), Juan Carlos Esparza (CC.OO.), José Ramón Grela (CC.OO. asesor).</p>
<p>Na Coruña o 19 de xaneiro de 1998, ás 19 horas, reúnense os integrantes da comisión paritaria do convenio colectivo do sector de froitas varias, hortalizas e plátanos da provincia da Coruña, co obxecto de aplica-los incrementos económicos pactados para o ano 1998 no convenio colectivo vixente.</p>
<p>Para o efecto acordan:</p>
<p>1º Aprobar como táboas salariais para o ano 1998 as que figuran como anexo l desta desta acta, resultantes de aplica-los incrementos establecidos no artigo 22 do vixente convenio colectivo.</p>
<p>2º O plus de transporte para 1998 pasa a ser de 6.156 pesetas mensuais.</p>
<p>3º A contía das axudas de custo será para 1998 a seguinte: comida (1.026 pesetas), comida e cea (1.642 pesetas), comida, cea e noite (2.822 pesetas); en caso de superar estas condicións, presentaranse as facturas correspondentes.</p>
<p>4º En caso de que o IPC real do ano 1998 supere o 2,6%, producirase unha revisión polo dito exceso con efectos do 1-1-1998.</p>
<p>5º Autorizar a José Ramón Grela para que proceda a cumpri-los trámites precisos para proceder ó rexistro, depósito e publicación desta acta e das táboas salariais.</p>
<p>Sen máis asuntos que tratar, levántase a reunión, ás 20 horas do día máis arriba indicado.</p>
<p>Convenio colectivo provincial do sector</p>
<p>de maioristas de froitas varias, hortalizas</p>
<p>e plátanos da Coruña</p>
<p>ANEXO I</p>
<p>Táboas salariais ano 1998</p>
<table><tbody><tr><td></td></tr>
<tr><td>Categoría</td><td>Mensual</td><td>Antigüidade</td><td>Salario
anual</td></tr>
<tr><td></td></tr>
</tbody></table>
<table><tbody><tr><td>Director comercial</td><td>96.654</td><td>3.276</td><td>1.449.810</td></tr>
<tr><td>Encargado xeral</td><td>96.654</td><td>3.276</td><td>1.449.810</td></tr>
<tr><td>Oficial administrativo</td><td>90.346</td><td>3.276</td><td>1.355.190</td></tr>
<tr><td>Administrativo</td><td>87.589</td><td>3.276</td><td>1.313.835</td></tr>
<tr><td>Auxiliar administrativo</td><td>86.494</td><td>3.276</td><td>1.297.410</td></tr>
<tr><td>Aux. Administ. menor 18 anos</td><td>75.398</td><td>3.276</td><td>1.130.970</td></tr>
<tr><td>Dependente</td><td>87.589</td><td>3.276</td><td>1.313.835</td></tr>
<tr><td>Axudante</td><td>86.494</td><td>3.276</td><td>1.297.410</td></tr>
<tr><td>Chofer</td><td>87.589</td><td>3.276</td><td>1.313.835</td></tr>
<tr><td>Chofer repartidor</td><td>87.589</td><td>3.276</td><td>1.313.835</td></tr>
<tr><td>Mecánico</td><td>87.589</td><td>3.276</td><td>1.313.835</td></tr>
<tr><td>Axudante mecánico</td><td>85.249</td><td>3.276</td><td>1.278.735</td></tr>
<tr><td>Mozo especialista</td><td>86.954</td><td>3.276</td><td>1.304.310</td></tr>
<tr><td>Mozos</td><td>85.249</td><td>3.276</td><td>1.278.735</td></tr>
<tr><td>Axudante menor 18 anos</td><td>75.398</td><td>3.276</td><td>1.130.970</td></tr>
<tr><td>Vixilante, sereno, ordenanza</td><td>85.249</td><td>3.276</td><td>1.278.735</td></tr>
<tr><td>Persoal limpeza</td><td>85.249</td><td>3.276</td><td>1.278.735</td></tr></tbody></table>
<p>2179</p>

