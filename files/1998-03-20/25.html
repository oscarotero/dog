---
date: '1998-03-20'
id: A2C6
page: 2
number: 54
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 3 de febreiro de 1998, da Dirección Xeral de Industria, pola que
  se autoriza administrativamente, se declara de utilidade pública e se aproba o
  proxecto de execución de pase a subterráneo da L.A.T. de 132 kV Sabón-San
  Marcos entre os apoios 145 e 148 e entre os apoios 148 e 151, no concello de
  Culleredo. (Expediente 137/1994).
range: Resolución
url: 'https://www.xunta.gal/dog/Publicados/1998/19980320/AnuncioA2C6_gl.html'
---
<p>Vistos os escritos e a documentación presentados pola empresa Unión Eléctrica-Fenosa, S.A., con</p>
<p>enderezo para efectos de notificación en r/ Severo Ochoa, 2, 15008 A Coruña, esta dirección xeral ten en conta os seguintes feitos:</p>
<p>Primeiro.-Con data do 14 de outubro de 1994 a citada empresa solicitou, ó abeiro dos Decretos 2617/1966, do 20 de outubro, sobre autorización de instalacións eléctricas, e no Decreto 2619/1966, do 20 de outubro, polo que se aproba o regulamento da Lei 10/1966, do 18 de marzo, sobre expropiación forzosa e sancións en materia de instalacións eléctricas, a autorización administrativa das instalacións descritas no proxecto de execución: «Paso a subterráneo da L.A.T. de 132 kV Sabón-San Marcos</p>
<p>entre os apoios 151 e 148». Posteriormente, con data 28 de xuño de 1996 solicitou, ó abeiro da Lei 40/1194, do 30 de decembro, de ordenación do sistema eléctrico, a autorización administrativa do proxecto «Paso a subterráneo da L.A.T. de 132 kV Sabón-San Marcos entre os apoios 145 e 148», a declaración de utilidade pública e a aprobación do citado proxecto.</p>
<p>As características técnicas básicas das instalacións son as seguintes:</p>
<p>-Entre os apoios 148 e 151: substitución de tramo aéreo pasándoo a subterráneo e cambiando a posición dos apoios 148 e 149, instalando dous pórticos metálicos fín de liña, unha autoválvula de 145 kV e 10 kA por fase noutro apoio e seccionador tripolar con p.a.t. de 145 kV nun apoio, conductores subterráneos a 1,5 m de profundidade e 300 mm de separación entre fases con cable Eprotenax 76/138 kV de 1x1.000 mm Cu + H50, de 302 metros de lonxitude por fase, no concello de Culleredo.</p>
<p>-Entre os apoios 145 e 148: substitución de tramo aéreo pasándoo a subterráneo, instalando dous pórticos metálicos fín de liña, unha autoválvula de 145 kV e 10 kA por fase nun apoio e seccionador tripolar con p.a.t. de 145 kV no outro apoio, conductores subterráneos a 1,5 m de profundidade e 300 mm de separación entre fases con cable Eprotenax D.H.V. 76/138 kV de 1x1.000 mm Cu + H50, de 950 m de lonxitude por fase, no concello de Culleredo.</p>
<p>Segundo.-Os citados proxectos de instalación sometéronse a información pública por resolucións da Delegación Provincial da Consellería de Industria e Comercio da Coruña do 2-11-1994 e do 14-8-1996, publicándose nos Diario Oficial de Galicia do 22-12-1994 e 4-10-1996, BOP da Coruña do 30-12-1994 e 27-9-1996, xornal El Ideal Gallego do 7-1-1995 e 12-9-1996 e BOE do 4-1-1995 e 25-9-1996.</p>
<p>Durante os períodos legalmente establecidos non se formulou ningunha alegación.</p>
<p>Terceiro.-As solicitudes obxecto deste expediente recibiron informe favorable da Delegación Provincial da Consellería de Industria e Comercio da Coruña.</p>
<p>Fundamentos de dereito:</p>
<p>Primeiro.-A Dirección Xeral de Industria é a competente para resolver este expediente con base no Estatuto de autonomía de Galicia, no Real decreto 2563/1982, do 24 de xullo, no Decreto 132/1982, do 4 de novembro, no Decreto 209/1990, do 15 de marzo, polo que se establece a estructura orgánica da Consellería de Industria e Comercio, modificado polos decretos 140/1991, do 2 de maio, 292/1995, do 3 de novembro e 187/1997, do 3 de xullo, en relación co Decreto 2617/1966, do 20 de outubro, sobre autorización de instalacións eléctricas, e no Decreto 2619/1966, do 20 de outubro, polo que se aproba o Regulamento da Lei 10/1966, do 18 de marzo, sobre expropiación forzosa e sancións en</p>
<p>materia de instalacións eléctricas, de aplicación ó presente expediente en virtude do disposto na disposición transitoria primeira e no apartado segundo da disposición transitoria segunda da Lei 54/1997, do 27 de novembro, do sector eléctrico.</p>
<p>Segundo.-O proxecto cumpre o disposto no Decreto 3151/68, do 28 de novembro, polo que se aproba o Regulamento de liñas eléctricas de alta tensión e, en concreto, nos seus artigos 5 e 6.</p>
<p>Terceiro.-No expediente instruído para o efecto cumpríronse os trámites regulamentarios.</p>
<p>Esta dirección xeral, de acordo con todo o que antecede e no exercicio das competencias que ten atribuídas,</p>
<p>RESOLVE:</p>
<p>1º Autoriza-la instalación de paso a subterráneo da L.A.T. de 132 kV Sabón-San Marcos entre os apoios nº 151-148 e entre os apoios 145-148, no concello de Culleredo.</p>
<p>2º Aproba-los proxectos de execución das citadas instalacións.</p>
<p>3º Declara-la utilidade pública da instalación eléctrica que se autoriza para os efectos do disposto no Decreto 2619/1966, do 20 de outubro.</p>
<p>Contra esta resolución, que non é definitiva en vía administrativa, poderase interpoñer recurso ordinario, perante o conselleiro de Industria e Comercio da Xunta de Galicia, no prazo dun mes contado desde a súa publicación no Diario Oficial de Galicia, de acordo co disposto no artigo 114 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 3 de febreiro de 1998.</p>
<p>Joaquín del Moral Crespo</p>
<p>Director xeral de Industria</p>
<p>1785</p>

