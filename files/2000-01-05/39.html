---
date: '2000-01-05'
id: 22FE
page: 202
number: 3
agency: CONCELLO DE PONTEVEDRA
section: VI. ANUNCIOS
title: >-
  Resolución do 2 de decembro de 1999, do organismo autónomo local Instituto
  Municipal de Deportes de Pontevedra, pola que se anuncia a licitación para a
  adxudicación, mediante concurso, da concesión da xestión e explotación do bar
  do pavillón municipal dos deportes.
range: Resolución
url: 'https://www.xunta.gal/dog/Publicados/2000/20000105/Anuncio22FE_gl.html'
---
<p>1. Entidade adxudicadora: organismo autónomo local Instituto Municipal de Deportes de Pontevedra, rúa J.M. Pintos s/n, 36071 Pontevedra.</p>
<p>2. Obxecto do contrato.</p>
<p>a) Descrición do obxecto: xestión e explotación do bar do pavillón municipal de deportes.</p>
<p>b) Duración da concesión: o contrato de xestión e explotación do bar do pavillón municipal dos deportes terá unha duración de seis anos, podendo prorrogarse por anos ata un máximo de dous máis.</p>
<p>3. Tramitación, procedemento e forma de adxudicación.</p>
<p>a) Tramitación: ordinaria.</p>
<p>b) Procedemento: aberto.</p>
<p>c) Forma: concurso.</p>
<p>4. Canon: o prezo tipo mínimo do contrato fíxase en 120.000 pesetas ó ano.</p>
<p>5. Garantías.</p>
<p>a) Provisional: 50.000 pesetas.</p>
<p>b) Definitiva: o importe dunha anualidade do canon de adxudicación.</p>
<p>6. Obtención de documentación e información.</p>
<p>a) Lugar: Pavillón Municipal dos Deportes de Pontevedra, rúa J.M. Pintos s/n, 36071 Pontevedra, teléfono 986 87 20 12.</p>
<p>b) Data límite da obtención de documentos e información: vinteseis (26) días contados a partir do día seguinte ó da publicación deste anuncio no Diario Oficial de Galicia.</p>
<p>7. Presentación das ofertas.</p>
<p>a) Data límite de presentación: vinteseis días naturais contados a partir do día seguinte ó da publicación deste anuncio no Diario Oficial de Galicia.</p>
<p>b) Documentación que hai que presentar: cláusula 13 do prego.</p>
<p>c) Lugar de presentación: rexistro do Instituto Municipal de Deportes de Pontevedra no Pavillón Municipal dos Deportes, rúa J.M. Pintos s/n, en horario de 9 a 13 horas.</p>
<p>8. Apertura das ofertas: pola mesa de contratación o día seguinte hábil ó de remate do prazo sinalado para a presentación de ofertas, se coincidise en sábado, a apertura realizarase o día seguinte hábil, ás 12 horas na sala de xuntas do concello.</p>
<p>9. Criterios de selección: os criterios que servirán de base para a adxudicación serán os seguintes:</p>
<p>a) Maior canon anual ofertado polo licitador que se lle aboará ó Instituto Municipal de Deportes polo uso dos bens de dominio público, respecto do establecido no presente prego como canon mínimo. Valorarase ata un máximo do 40%.</p>
<p>b) Prezos ofertados polos servicios que van presta-los licitadores (tarifa de prezos). Valorarase ata un 30%.</p>
<p>c) Calidade e importe do mobiliario, decoración, menaxe, etc. que se realizará nas instalacións do bar. Valorarase ata un 20%.</p>
<p>d) Medios persoais adscritos ó servicio: número e cualificación. Valorarase ata un 10%.</p>
<p>10. Gastos: serán de conta do adxudicatario os seguintes gastos:</p>
<p>1º Os dos anuncios que xere o concurso e os seus actos preparatorios.</p>
<p>2º Os tributos estatais, autonómicos e municipais que deriven do contrato, incluído o IVE.</p>
<p>3º Os gastos que se xeren da explotación do local destinado a bar e o imposto de actividades económicas.</p>
<p>4º Tódolos gastos que xere a adaptación do local e, de se-lo caso, do seu contorno ó destinado bar como actividade prevista.</p>
<p>5º Os gastos de mantemento das zonas afectadas pola concesión.</p>
<p>Pontevedra, 2 de decembro de 1999.</p>
<p>Manuel Xesús Fontán BouzasAdolfo Castro Pérez</p>
<p>Presidente do organismo autónomoSecretario do organismo autónomo</p>
<p>local Instituto Municipal delocal Instituto Municipal de</p>
<p>Deportes de PontevedraDeportes de Pontevedra</p>

