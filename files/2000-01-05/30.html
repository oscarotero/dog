---
date: '2000-01-05'
id: 22DA
page: 197
number: 3
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 15 de novembro de 1999, da Delegación Provincial de Ourense,
  relativo á iniciación do procedemento de clasificación como veciñal en man
  común do monte denominado Coto de San Silvestre, clasificado a favor dos
  veciños de Serantes, no concello de Leiro (Ourense).
range: Edicto
url: 'https://www.xunta.gal/dog/Publicados/2000/20000105/Anuncio22DA_gl.html'
---
<p>O Xurado Provincial de Clasificación de Montes Veciñais en Man Común de Ourense acordou, en sesión celebrada con data do 30 de xuño de 1997, inicia-lo expediente de clasificación como veciñal en man común do monte denominado Coto de San Silvestre, e coas características que a seguir se relacionan, nomeándose instructores do expediente a Abel Carvajales Santaeufemia e Miriam Areal López, en virtude do punto terceiro do acordo da reunión con data do 30 de setembro de 1998.</p>
<p>Publícase de acordo co establecido no artigo 23.2º do Decreto 260/1992, do 4 de setembro (DOG nº 186, do 23 de setembro), polo que se aproba o regulamento para a execución da Lei 13/1989, do 10 de outubro, de montes veciñais en man común.</p>
<p>Concello: Leiro (Ourense).</p>
<p>Monte denominado: Coto de San Silvestre.</p>
<p>Comunidade propietaria: veciños de Serantes.</p>
<p>Superficie: 10 ha, aproximadamente en conxunto.</p>
<p>Estremas:</p>
<p>Norte: lugar de Paredes.</p>
<p>Sur: montes particulares do lugar de Paredes.</p>
<p>Leste: escola de Paredes e monte comunal de Bardelo.</p>
<p>Oeste: estrada comarcal de Paredes a Orega.</p>
<p>Iníciase a apertura do período dun mes para a práctica de alegacións a partir do día seguinte ó da publicación do edicto no Diario Oficial de Galicia.</p>
<p>Ourense, 15 de novembro de 1999.</p>
<p>Miriam Areal López</p>
<p>Secretaria do Xurado Provincial de Clasificación de Montes Veciñais en Man Común de Ourense</p>
<p>Visto e prace</p>
<p>Agustín Prado Verdeal</p>
<p>Presidente do Xurado Provincial de Clasificación de Montes Veciñais en Man Común de Ourense</p>

