---
date: '2015-12-18'
id: G2410-271115-0001
page: 47354
number: 241
agency: Xulgado do Social número 1 de Santiago de Compostela
section: V. Administración de xustiza.
title: EDICTO (723/2012).
range: Edicto
url: >-
  https://www.xunta.gal/dog/Publicados/2015/20151218/AnuncioG2410-271115-0001_gl.html
---
<p>Eu, María Teresa Vázquez Abades, secretaria xudicial do Xulgado do Social número 1 de Santiago de Compostela, fago saber que no procedemento ordinario 723/2012 deste xulgado do social, seguido por instancia de Ángel Refojo Gil contra a empresa Transporte Nospima, S.L., Fogasa, Fondo de Garantía Salarial, sobre ordinario, se ditou a seguinte resolución cuxa parte dispositiva se xunta:</p>
    <p>«Resolvo.</p>
    <p>Que estimando integramente a demanda interposta por Ángel Refojo Gil contra Transporte Nospima, S.L., debo condenar e condeno a mercantil demandada a que lle aboe ao demandante a suma de 7.643,82 euros polos conceptos indicados no feito probado terceiro desta resolución, máis os xuros por mora previstos no artigo 29.3 do ET respecto da dita cantidade desde a data de interposición da papeleta de conciliación ata a presente resolución e os do artigo 576 da LAC a partir da presente resolución.</p>
    <p>No que atinxe á responsabilidade do Fogasa, deberá aterse ao que resulte de aplicación do artigo 33 del ET.</p>
    <p>Notifíquese ás partes a presente resolución e fágaselles saber que fronte a ela cabe recurso de suplicación para ante a Sala do Social do Tribunal Superior de Xustiza de Galicia, no prazo de cinco días contado desde o seguinte ao da súa notificación.</p>
    <p>A anterior resolución entregarase á letrada da Administración de Xustiza para a súa custodia e incorporación ao libro de sentenzas. Insíranse nas actuacións por medio de testemuño.</p>
    <p>Por esta miña sentenza, xulgando definitivamente na primeira instancia, pronúncioo, mándoo e asínoo».</p>
    <p>E para que sirva de notificación en legal forma a Transporte Nospima, S.L., en ignorado paradoiro, expido o presente edicto para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 27 de novembro de 2015</p>
    <footer><p>A secretaria xudicial</p></footer>

