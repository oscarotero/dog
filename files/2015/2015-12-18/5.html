---
date: '2015-12-18'
id: O92-151215-0001
page: 47318
number: 241
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 15 de decembro de 2015 pola que se amplía o crédito dispoñible
  para o exercicio 2015 das bases reguladoras dos préstamos Jeremie-Igape
  previstos no programa operativo Feder Galicia 2007-2013 en beneficio das
  pequenas e medianas empresas e microempresas cofinanciadas polo Fondo Europeo
  de Desenvolvemento Rexional.
range: Resolución
url: >-
  https://www.xunta.gal/dog/Publicados/2015/20151218/AnuncioO92-151215-0001_gl.html
---
<p>Mediante a Resolución do 3 de xuño de 2014 publicouse o acordo do Consello de Dirección do Igape que aproba as bases reguladoras dos préstamos Jeremie-Igape previstos no programa operativo Feder Galicia 2007-2013 en beneficio de pequenas e medianas empresas e microempresas cofinanciadas polo Fondo Europeo de Desenvolvemento Rexional, e procedeuse á súa convocatoria en réxime de concorrencia non competitiva (DOG núm. 108, do 9 de xuño). As ditas bases foron modificadas mediante a Resolución do 27 de abril de 2015 (DOG núm. 82, do 4 de maio) e mediante Resolución do 10 de setembro de 2015 (DOG núm. 178, do 17 de setembro).</p>
    <p>Inicialmente o crédito ascendía a 8.000.000 € e incrementouse a 10.391.416,09 € mediante a Resolución do 10 de setembro de 2015 (DOG núm. 178, do 17 de setembro).</p>
    <p>O éxito que está tendo este programa para o financiamento das pemes galegas, tanto polo impacto económico posto de manifesto como polo número de solicitudes que o Igape recibe, aconsella ampliar o crédito dispoñible para 2015.</p>
    <p>Na súa virtude e de conformidade coas facultades que teño conferidas,</p>
    <h2>RESOLVO:</h2>
    <p>Único. Amplíase para o exercicio 2015 o crédito establecido na partida orzamentaria 08.A1.741A.8310 en 8.768.354,04 € das bases reguladoras dos préstamos Jeremie-Igape previstos no programa operativo Feder Galicia 2007-2013 en beneficio das pequenas e medianas empresas e microempresas cofinanciadas polo Fondo Europeo de Desenvolvemento Rexional, que queda establecido do seguinte xeito:</p>
    <table>
     <tbody>
      <tr>
       <td>Ano</td>
       <td>Importe (€)</td>
      </tr>
      <tr>
       <td>2015</td>
       <td>10.568.354,04</td>
      </tr>
      <tr>
       <td>2016</td>
       <td>891.416,09</td>
      </tr>
      <tr>
       <td>Total</td>
       <td>11.459.770,13</td>
      </tr>
     </tbody>
    </table>
    <p>Santiago de Compostela, 15 de decembro de 2015</p>
    <footer><p>Javier Aguilera Navarro<br>Director xeral do Instituto Galego de Promoción Económica</p></footer>

