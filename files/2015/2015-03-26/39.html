---
date: '2015-03-26'
id: G0165-120315-0003
page: 12043
number: 58
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO do 4 de marzo de 2015, do Xurado Provincial de Clasificación de Montes
  Veciñais en Man Común de Lugo, polo que se comunica aos posibles titulares de
  dereitos e intereses o acordo adoptado por este xurado relativo ao expediente
  127/76.
range: Anuncio
url: >-
  https://www.xunta.gal/dog/Publicados/2015/20150326/AnuncioG0165-120315-0003_gl.html
---
<p>Na sesión celebrada polo Xurado Provincial con data do 26 de febreiro de 2015 figura o acordo seguinte:</p>
    <p>Monte Labradías e Pico de Montouto (expediente 127/76), pertencente aos veciños dos lugares de San Pedro, Relosío e Pousavella, parroquia de San Clodio, do municipio de Ribas de Sil, clasificado polo Xurado con data do 28 de novembro de 1977. Como consecuencia da entrada en vigor da Lei 7/2012, de montes de Galicia, e coa finalidade de levar a cabo o establecido na disposición transitoria décimo terceira, con respecto á revisión de esbozos de montes veciñais en man común, o Xurado, na reunión celebrada o 17 de setembro de 2012, acordou solicitar do Servizo de Montes a realización de propostas de revisión e elaboración de cartografías actualizadas dos montes veciñais da provincia susceptibles de tal adecuación. Con data do 24 de abril de 2014 tivo entrada escrito presentado por Nilo González Fontao, como presidente da xunta reitora do monte, no cal solicita que se proceda á revisión do esbozo conforme a documentación que xunta, con respecto ás instalacións de Iberdrola. Con data do 5 de decembro de 2014, o Servizo de Montes elabora unha proposta de novo esbozo para o monte Labradías e Pico de Montouto, co que quedaría o monte cunha superficie de 126,88 hectáreas, de conformidade coa nova cartografía. Examinada a devandita proposta, o Xurado, por unanimidade, acorda aceptala e proceder á oportuna incorporación do esbozo ao expediente, e constancia a nivel do Rexistro de Montes Veciñais en Man Común, de conformidade con el.</p>
    <p>Descoñecendo o nome e enderezo dos posibles titulares de dereitos e intereses sobre o referido monte, por medio do presente anuncio, e conforme o disposto no artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común, ponse no seu coñecemento o devandito acordo. </p>
    <p>Lugo, 4 de marzo de 2015</p>
    <footer><p>José Ramón Losada Fernández<br>Presidente do Xurado Provincial de Clasificación de Montes Veciñais<br>en Man Común de Lugo</p></footer>

