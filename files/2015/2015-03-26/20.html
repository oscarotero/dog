---
date: '2015-03-26'
id: CA02-190315-0001
page: 11994
number: 58
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 18 de marzo de 2015, da Secretaría Xeral de Calidade e Avaliación
  Ambiental, polo que se somete a información pública unha modificación
  substancial do Centro de Procesado Avícola (CPA) que Cooperativas Orensanas,
  S.C.G. (Coren) posúe no concello de Ourense (clave do expediente
  2013-IPPC-M-93).
range: Anuncio
url: >-
  https://www.xunta.gal/dog/Publicados/2015/20150326/AnuncioCA02-190315-0001_gl.html
---
<p>Para os efectos previstos na Lei 16/2002, do 1 de xullo, de prevención e control integrados da contaminación (BOE nº 157, do 2 de xullo) e no Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002 (BOE nº 251, do 19 de outubro) faise público que por espazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedará exposta a seguinte documentación:</p>
    <p>– «Proxecto básico e estudo de impacto ambiental simplificado de instalación dunha caldeira de xeración de vapor alimentada con esterco de ave. Marzo 2015».</p>
    <p>– «Proxecto: instalación dun xerador de vapor. Xullo 2014».</p>
    <p>Co fin de que calquera interesado poida consultala e, se é o caso, formular no dito prazo as alegacións, suxestións ou observacións que considere convenientes. Os citados documentos estarán á disposición dos administrados, en horario de atención ao público, nas seguintes dependencias:</p>
    <p>– Secretaría Xeral de Calidade e Avaliación Ambiental-Servizo de Prevención e Control Integrados da Contaminación (r/ San Lázaro, s/n, 15781 Santiago de Compostela).</p>
    <p>Ademais, poderán consultala na páxina web da Consellería de Medio Ambiente, Territorio e Infraestruturas (http://www.cmati.xunta.es/ »medio ambiente e sostibilidade »prevención e control de actividades »autorización ambiental integrada »proxectos en información pública).</p>
    <p>Santiago de Compostela, 18 de marzo de 2015</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <h2>ANEXO <br>Memoria resumo</h2>
    <p>Nº de rexistro da autorización ambiental integrada: 2007/0081_NAA/IPPC_143.</p>
    <p>Clave do expediente de modificación: 2013-IPPC-M-93.</p>
    <p>Peticionaria: Cooperativas Orensanas, S.C.G.</p>
    <p>Domicilio social e localización da instalación: Centro de Procesado Avícola (CPA), 32990 Santa Cruz de Arrabaldo, Ourense.</p>
    <p>Descrición do proxecto: o proxecto consiste na instalación, no CPA do grupo Coren (ao que corresponde a autorización ambiental integrada co nº de rexistro 2007/0081_NAA/IPPC_143), dunha caldeira de xeración de vapor que empregará como combustible galiñaza procedente das granxas do grupo.</p>
    <p>As actuacións comprenderán basicamente a construción dunha sala de caldeiras e un almacén de combustible formado por dous silos enterrados, que ocuparán unha superficie total de 405 m2. A caldeira terá unha produción de vapor de 4.000 kg/h a 12 bares de presión. O vapor xerado subministrarase aos diferentes procesos do CPA.</p>
    <p>O titular declara que o proxecto non implica a xeración de verteduras adicionais diferentes ás xa xeradas no CPA.</p>

