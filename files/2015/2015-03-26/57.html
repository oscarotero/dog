---
date: '2015-03-26'
id: C141-230315-0001
page: 12071
number: 58
agency: Portos de Galicia
section: VI. Anuncios. a) Administración autonómica.
title: >-
  RESOLUCIÓN do 13 de marzo de 2015 pola que se fai pública a apertura dunha
  convocatoria pública para a presentación de solicitudes para a ocupación de
  locais destinados a oficinas para vendedorías e outros usos pesqueiros e
  complementarios aos pesqueiros na nova lonxa do porto de Ribeira.
range: Resolución
url: >-
  https://www.xunta.gal/dog/Publicados/2015/20150326/AnuncioC141-230315-0001_gl.html
---
<p>Anúnciase a apertura dunha convocatoria pública para a presentación de solicitudes para a ocupación de locais destinados a oficinas para vendedorías e outros usos pesqueiros e complementarios aos pesqueiros na nova lonxa do porto de Ribeira, que se rexerá polo prego de bases aprobado para os efectos, o cal se atopa á disposición dos interesados na sede central da entidade pública Portos de Galicia, sita na praza de Europa, 5-A, 6, 15707 Santiago de Compostela, na oficina portuaria de Ribeira e na páxina web de Portos de Galicia: www.portosdegalicia.com.</p>
    <p>O prazo para a presentación de solicitudes comezará o día seguinte ao da publicación deste anuncio no <em>Diario Oficial de Galicia</em> e rematará ás catorce (14.00) horas do décimo quinto (15º) día hábil seguinte ao da súa publicación. No caso de que o mencionado día coincida en sábado ou festivo, o prazo de admisión das proposicións rematará ás catorce (14.00) horas do día hábil seguinte.</p>
    <p>Ábrese, así mesmo, un prazo de vinte (20) días hábiles, contados a partir do seguinte ao da publicación deste anuncio no <em>Diario Oficial de Galicia</em> para que as persoas e entidades interesadas poidan presentar por escrito nas oficinas mencionadas anteriormente as alegacións, que consideren oportunas relativas a esta convocatoria.</p>
    <p>Santiago de Compostela, 13 de marzo de 2015</p>
    <footer><p>José Juan Durán Hermida<br>Presidente de Portos de Galicia</p></footer>

