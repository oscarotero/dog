---
date: '2015-07-30'
id: CA04-230812-0004
page: 31837
number: 143
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 9 de agosto de 2012, da Xefatura Territorial da Coruña, pola que
  se autoriza e se aproba o proxecto de execución dunha instalación eléctrica no
  concello de Val do Dubra (expediente IN407A 2011/254-1).
range: Resolución
url: >-
  https://www.xunta.gal/dog/Publicados/2015/20150730/AnuncioCA04-230812-0004_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Central Eléctrica Industrial, S.L.</p>
    <p>Domicilio social: lugar de Cernadas, s/n, Portomouro, 15781 Val do Dubra (A Coruña).</p>
    <p>Denominación: LMT subterránea a 20 kV DC centro seccionamento e transformación 630 kVA en Portal.</p>
    <p>Situación: Val do Dubra.</p>
    <p>Características técnicas:</p>
    <p>Liña de media tensión soterrada (LMTS) a 20 kV, cunha lonxitude de 0,939 km, con condutor tipo RHZ1-2 OL-12/20 kV 3(1×240) mm<sup>2</sup> Al, con orixe no paso aerosubterráneo que se vai instalar en apoio metálico AC-500 na liña de media tensión aérea a 20 kV desde O Mercuto a Ponte Vilariño no tramo Pé de Boi a Ponte Vilariño (expediente 52.089) propiedade do solicitante, e final no centro de seccionamento e transformación en Portal do Agro.</p>
    <p>Liña de media tensión soterrada (LMTS) a 20 kV, cunha lonxitude de 0,729 km, con condutor tipo RHZ1-2 OL-12/20 kV 3(1×240) mm<sup>2</sup> Al, compartindo canalización coa anteriormente citada liña soterrada, con orixe en arqueta situada a 2 m do paso aerosubterráneo que se vai instalar en apoio de formigón existente HV-630-R13 CR1 CA existente na LMTA 20 kV nas proximidades do CTA Cernadas e final no centro de seccionamento e transformación en Portal do Agro.</p>
    <p>Centro de seccionamento e transformación en edificio prefabricado en Portal do Agro, onde chegan as citadas liñas soterradas e cun transformador de potencia de 630 kVA e unha relación de transformación 20.000/400-230 V, quedando prediseñado para 2×630 kVA.</p>
    <p>Cumpridos os trámites ordenados na Lei 54/1997, do 27 de novembro (BOE nº 285), do sector eléctrico, e no título VII, capítulo II do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da devandita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>A instalación executarase nun prazo non superior a un ano, contado a partir da data desta resolución.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>A Coruña, 9 de agosto de 2012</p>
    <footer><p>Por ausencia (Artigo 39.3 do Decreto 324/2009; DOG nº 117, do 17 de xuño)<br>Isidoro Martínez Arca<br>Xefe de Servizo de Administración Industrial</p></footer>

