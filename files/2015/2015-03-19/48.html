---
date: '2015-03-19'
id: G0165-130315-0007
page: 11313
number: 54
agency: Consellería do Medio Rural e do Mar
section: VI. Anuncios. a) Administración autonómica.
title: >-
  RESOLUCIÓN do 12 de marzo de 2015 pola que se anuncia a contratación por
  procedemento aberto, suxeito a regulación harmonizada e con tramitación
  ordinaria, do servizo de oito (8) avións con destino á prevención e defensa
  contra os incendios forestais durante  os  anos  2015, 2016 e 2017,  proposta
  4/15-I (expediente 18/2015).
range: Resolución
url: >-
  https://www.xunta.gal/dog/Publicados/2015/20150319/AnuncioG0165-130315-0007_gl.html
---
<p>1. Entidade adxudicadora.</p>
    <p>a) Organismo: Consellería do Medio Rural e do Mar.</p>
    <p>b) Dependencia que tramita o expediente: Servizo de Contratación.</p>
    <p>2. Obxecto do contrato.</p>
    <p>a) Tipo: contrato administrativo de servizos.</p>
    <p>b) Descrición do obxecto: servizo de oito (8) avións destinados á prevención e defensa contra os incendios forestais durante os anos 2015, 2016 e 2017 (proposta 4/15-I) cunha duración total do contrato de vinte e catro (24) meses desde a data de sinatura.</p>
    <p>c) División por lotes e número: non. </p>
    <p>d) Prazo de execución: a execución do contrato desenvolverase nas anualidades 2015 e 2016 (campaña contra incendios) e anualidades 2016 e 2017 (precampaña), de acordo co establecido no PPT, unha vez formalizado o correspondente contrato.</p>
    <p>e) Admisión de prórroga: si.</p>
    <p>f) CPV: 60442000-8.</p>
    <p>3. Tramitación e procedemento de adxudicación: ordinaria e aberto suxeito a regulación harmonizada.</p>
    <p>Criterios de adxudicación: recollidos no prego de cláusulas administrativas particulares (automáticos).</p>
    <p>4. Orzamento de licitación.</p>
    <p>Importe total: 3.087.618,56 € (exento de IVE), cuxa distribución por anualidades é a que se especifica no prego de cláusulas administrativas particulares.</p>
    <p>Valor estimado: 7.343.077,12 € (incluídas posibles prorrogas e ampliacións).</p>
    <p>5. Financiamento: fondos propios.</p>
    <p>6. Requisitos específicos do contratista.</p>
    <p>a) Clasificación: grupo R, subgrupo 6, categoría D, segundo letra I do prego de especificacións.</p>
    <p>b) Solvencia económica e financeira e solvencia técnica e profesional (para os licitadores non españois de Estados membros da Unión Europea) segundo as letras J e K do prego de especificacións.</p>
    <p>7. Garantía exixida: definitiva: 154.380,93 € (5 % do orzamento de licitación, excluído o IVE).</p>
    <p>8. Obtención de documentación e información.</p>
    <p>a) Entidade: Secretaría Xeral Técnica da Consellería do Medio Rural e do Mar. Servizo de Contratación.</p>
    <p>b) Domicilio: Edificio Administrativo, nº 5, 2º andar, Santiago de Compostela.</p>
    <p>c) Teléfonos: 981 54 57 44 e 881 99 93 88 (consultas administrativas), 981 54 61 30 e 981 54 60 64 (consultas técnicas).</p>
    <p>d) Telefax: 981 54 40 47.</p>
    <p>e) Enderezo electrónico: licitacion.medioruralemar@xunta.es</p>
    <p>f) Data límite de obtención de documentos e información: ata a data límite de presentación das ofertas, todos os días laborables, excepto sábados, desde as 9.00 ás 14.00 horas.</p>
    <p>Tamén se poderán obter os pregos relativos a esta contratación a través da internet no enderezo http://www.contratosdegalicia.es/resultado.jsp?N=21997</p>
    <p>9. Presentación das ofertas.</p>
    <p>a) Data límite de presentación: o 9 de abril de 2015.</p>
    <p>b) Documentación necesaria: a indicada no prego de cláusulas administrativas particulares.</p>
    <p>c) Lugar de presentación: o único rexistro válido será a oficina de Rexistro Único e Información da Xunta de Galicia (Edificio Administrativo de San Caetano, s/n, Santiago de Compostela, 15781), e poderase enviar por correo dentro do prazo de admisión sinalado a este rexistro único. Cando a oferta se envíe por correo certificado dentro do prazo de admisión, o licitador deberá xustificar a data de imposición do envío na oficina de Correos e anunciar a súa remisión ao órgano de contratación no mesmo día, mediante telegrama, burofax ou fax (981 54 40 47).</p>
    <p>d) Prazo no que o licitador estará obrigado a manter a súa oferta: dous (2) meses contados desde a data de apertura das proposicións.</p>
    <p>10. Apertura das ofertas.</p>
    <p>a) Enderezo: sala de xuntas da Secretaría Xeral Técnica da Consellería do Medio Rural e do Mar.</p>
    <p>b) Localidade e código postal: Santiago de Compostela, 15781.</p>
    <p>c) Datas e horas: a apertura dos sobres B terá lugar, en acto público, ás 12.00 horas do 20 de abril de 2015.</p>
    <p>11. Gastos de publicidade: serán por conta do/s adxudicatario/s.</p>
    <p>12. Outras informacións: condicións especiais de execución: con anterioridade a cada incorporación, a empresa contratista deberá dispoñer das pólizas de seguros coas coberturas estipuladas no punto 12 do PPT.</p>
    <p>13. Data de envío do anuncio ao <em>Diario Oficial de la Unión Europea</em>: 12 de marzo de 2015. Data de envío do anuncio previo ao <em>Diario Oficial de la Unión Europea:</em> 10 de decembro de 2014.</p>
    <p>Santiago de Compostela, 12 de marzo de 2015</p>
    <footer><p>P.D. (Orde do 30.3.2012; DOG nº 70, do 12 de abril)<br>Mª Isabel Concheiro Rodríguez-Segade<br>Secretaria xeral técnica da Consellería do Medio Rural e do Mar</p></footer>

