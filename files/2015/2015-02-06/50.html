---
date: '2015-02-06'
id: G1440-030215-0001
page: 5666
number: 25
agency: Deputación Provincial de Ourense
section: VI. Anuncios. b) Administración local.
title: >-
  ANUNCIO de licitación, por procedemento aberto, para a contratación do servizo
  consistente na elaboración do Inventario de emisións de referencia (IER) e do
  Plan de acción de enerxía sustentable (PAES) de cada un dos concellos
  integrados na Rede de municipios ourensáns cara á sustentabilidade.
range: Anuncio
url: >-
  https://www.xunta.gal/dog/Publicados/2015/20150206/AnuncioG1440-030215-0001_gl.html
---
<p>Procedemento aberto para a contratación do servizo consistente na elaboración do Inventario de emisións de referencia (IER) e do Plan de acción de enerxía sostible (PAES) de cada un dos concellos integrados na rede de municipios ourensáns cara á sustentabilidade.</p>
    <p>No perfil do contratante publícanse íntegros os pregos de condicións para a contratación do servizo consistente na elaboración do Inventario de emisións de referencia (IER) e do Plan de acción de enerxía sustentable (PAES) de cada un dos concellos integrados na Rede de municipios ourensáns cara á sustentabilidade, cun tipo de licitación de 50.000,00 € (IVE e demais tributos incluídos). As proposicións presentaranse ata as 14.00 horas do décimo quinto (15) día natural contado desde o seguinte ao da publicación deste anuncio de licitación no DOG, no Rexistro da Deputación Provincial de Ourense ou por correo. A apertura de proposicións terá lugar de conformidade co disposto na cláusula XIII do prego de condicións. A documentación necesaria e demais datos figuran no prego de condicións ao cal poderá accederse gratuitamente a través do perfil do contratante na web da deputación www.depourense.es. As solicitudes de información poderán formularse telefonicamente 988 31 75 40 ante o Servizo de Contratación. </p>
    <p>Sen prexuízo de calquera outro recurso que se considere procedente, o prego de condicións, os anuncios de licitación e os demais documentos contractuais que establezan as condicións que teñan de rexer a licitación, serán susceptibles de recurso potestativo de reposición ante a Presidencia da Deputación no prazo dun mes e alternativamente de recurso contencioso-administrativo ante o Xulgado do Contencioso-Administrativo de Ourense no prazo de dous meses, contados ambos os dous prazos desde o día seguinte ao da publicación dos anuncios de licitación ou, se é o caso, da última publicación (se non fosen simultáneos).</p>
    <p>Ourense, 27 de xaneiro de 2015</p>
    <footer><p>José Manuel Baltar Blanco<br>Presidente da Deputación Provincial de Ourense</p></footer>

