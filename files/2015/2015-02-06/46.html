---
date: '2015-02-06'
id: L417-160115-0008
page: 5660
number: 25
agency: Concello de Folgoso do Courel
section: VI. Anuncios. b) Administración local.
title: ANUNCIO de información pública sobre o Plan xeral de ordenación municipal.
range: Anuncio
url: >-
  https://www.xunta.gal/dog/Publicados/2015/20150206/AnuncioL417-160115-0008_gl.html
---
<p>Tras ser aprobado inicialmente o Plan xeral de ordenación municipal de Folgoso do Courel por Acordo do Pleno do 26 de decembro de 2014, de conformidade co disposto no artigo 85.2 da Lei 9/2002, do 30 de decembro, de ordenación urbanística e protección do medio rural de Galicia, sométese a información pública xunto co informe de sustentabilidade ambiental durante o prazo de dous (2) meses contados desde día seguinte ao da última publicación deste anuncio no Diario Oficial de Galicia e nos xornais El Progreso e La Voz de Galicia.</p>
    <p>Durante o dito prazo poderá ser examinado por calquera interesado nas dependencias municipais para formular as alegacións que considere pertinentes.</p>
    <p>Simultaneamente ao trámite de información pública e durante o mesmo prazo, sométese ao trámite de consultas previstas no documento de referencia para que os interesados poidan formular as observacións que xulguen pertinentes.</p>
    <p>Xunto coa aprobación inicial do PXOM, acordouse suspender o procedemento de concesión de licenzas nos ámbitos que se relacionan nos puntos seguintes. A duración máxima da suspensión, segundo o artigo 77 da Lei 9/2002, é de dous anos e extinguirase en todo caso coa aprobación definitiva do planeamento:</p>
    <p>– As zonas verdes e dotacións previstas polo PXOM.</p>
    <p>– As zonas delimitadas actualmente como solo de núcleo rural con aprobación definitiva que entren en contradición coas novas determinacións do PXOM.</p>
    <p>A suspensión de licenzas só se poderá referir ás que teñan por obxecto actividades de parcelación de terreos e edificación ou demolición, pero non ás obras de reforma, salvo que pola transcendencia desta sexa equiparable a unha reedificación do edificio, non xustificada en razón de urxencia ou que supoñan un aumento de volume edificado, segundo o establecido no artigo 118.1 do Real decreto 2159/1978, do 23 de xuño, polo que se aproba o Regulamento de planeamento.</p>
    <p>Atenderase ao establecido na disposición transitoria décimo primeira no referente ás explotacións e instalacións de apoio á actividade agropecuaria e serradoiros existentes, polo que nas construcións e instalacións que cumpran os requisitos referidos no citado artigo non se aplicará o réxime de suspensión de licenzas.</p>
    <p>Folgoso do Courel, 12 de xaneiro de 2015</p>
    <footer><p>Dolores Castro Ochoa<br>Alcaldesa</p></footer>

