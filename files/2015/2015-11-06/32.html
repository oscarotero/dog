---
date: '2015-11-06'
id: G0424-161015-0002
page: 42478
number: 212
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 15 de outubro de 2015, da Xefatura Territorial de Lugo, pola que
  se concede a autorización administrativa previa e de construción dunha
  instalación  eléctrica  no  concello  de  Burela  (expediente IN407A
  2015/35-2, 8229 AT).
range: Resolución
url: >-
  https://www.xunta.gal/dog/Publicados/2015/20151106/AnuncioG0424-161015-0002_gl.html
---
<p>Visto o expediente para outorgamento de autorización administrativa previa e de construción da instalación eléctrica que a seguir se describe:</p>
    <p>Solicitante: Barras Eléctricas Galaico-Asturianas, S.A.</p>
    <p>Domicilio social: parque empresarial As Gándaras, rúa A, parcela U2, 27003 Lugo.</p>
    <p>Denominación: adecuación CT Vila do Medio (CD6226).</p>
    <p>Situación: concello de Burela.</p>
    <p>Características técnicas: </p>
    <p>1. Obra civil consistente en construír un foso de recollida de aceite, tramex, guías UPN para o asentamento do trafo, ampliación da canle de BT, revocadura en lucido de paramentos, pintado do chan e construción dunha beirarúa diante do CT.</p>
    <p>2. Obra eléctrica consistente na desmontaxe da cela de reserva, recolocación das celas de MT, eliminación do cadro de BT antigo, recolocar o concentrador e facer novas pontes entre o CT e o cadro de baixa tensión.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no título VII, capítulo II, do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54, do 19 de marzo),</p>
    <p>Esta xefatura territorial resolve, de acordo coas competencias atribuídas no Decreto 129/2015, do 8 de outubro, e no Decreto 110/2013, do 4 de xullo (modificado polo Decreto 116/2014, do 11 de setembro), polos que se establece a estrutura orgánica da consellería, e no Decreto 36/2001, sobre órganos competentes para autorización de instalacións eléctricas na Comunidade Autónoma de Galicia, conceder a autorización administrativa previa e a autorización administrativa de construción das ditas instalacións, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial e outros necesarios para a realización das obras das instalacións autorizadas.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución cabe interpor recurso de alzada ante o conselleiro de Economía, Emprego e Industria no prazo dun mes, a partir do día seguinte ao da notificación ou publicación desta resolución; tamén poderá interpoñer calquera outro recurso que xulgue pertinente ao seu dereito.</p>
    <p>Lugo, 15 de outubro de 2015</p>
    <footer><p>Pilar Fernández López<br>Xefa territorial de Lugo</p></footer>

