---
date: '2015-11-06'
id: G0424-151015-0016
page: 42466
number: 212
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 6 de outubro de 2015, da Xefatura Territorial da Coruña, pola
  que se concede a autorización administrativa previa e de construción dunha
  instalación de distribución eléctrica no concello de Santa Comba (expediente
  IN407A 2015/159-1).
range: Resolución
url: >-
  https://www.xunta.gal/dog/Publicados/2015/20151106/AnuncioG0424-151015-0016_gl.html
---
<p>Expediente: IN407A 2015/159-1.</p>
    <p>Promotor: Electra de Santa Comba, S.L.</p>
    <p>Denominación da instalación: LMTS 20 kV CT Breogán a CT Calvelo e CT Curros Enríquez e Labregos.</p>
    <p>Concello: Santa Comba.</p>
    <p>Feitos:</p>
    <p>1. O 1.6.2015 Electra de Santa Comba, S.L. solicitou a autorización administrativa previa e a autorización administrativa de construción do proxecto de execución da instalación de distribución eléctrica indicada.</p>
    <p>2. O proxecto someteuse ao trámite de información pública mediante a súa inserción no DOG núm. 128, do 9.7.2015 e no BOP núm. 124, do 3.7.2015.</p>
    <p>3. Solicitouse o preceptivo informe ás distintas administracións, organismos ou, se é o caso, empresas de servizo público ou de servizos de interese xeral afectados. O promotor manifestou a súa conformidade cos condicionados establecidos.</p>
    <p>4. Os servizos técnicos da xefatura territorial emitiron un informe favorable sobre a dita solicitude.</p>
    <p>Consideracións legais e técnicas:</p>
    <p>1. A Lei 24/2013, do 26 de decembro, do sector eléctrico.</p>
    <p>2. O Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>3. O Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>4. O Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>5. O Real decreto 842/2002, do 2 de agosto, polo que se aproba o Regulamento electrotécnico para baixa tensión.</p>
    <p>6. As características técnicas da instalación son as seguintes:</p>
    <p>• 1. Instalación e montaxe do centro de transformación interior Curros Enríquez, en edificio prefabricado de formigón, incluíndo tres celas de media tensión: dúas celas de entrada/saída de liña motorizada e unha cela de protección mediante fusibles combinados para un transformador de 400 kVA.</p>
    <p>• 2. Instalación e montaxe do centro de transformación interior Labregos, en soto de edificio existente, incluíndo tres celas de media tensión: dúas celas de entrada/saída de liña motorizada e unha cela de protección mediante fusibles combinados para un transformador de 400 kVA.</p>
    <p>• 3. Liña subterránea de alta tensión de interconexión entre os CT Labregos e CT Curros Enríquez proxectados, en simple circuíto, con condutores unipolares de aluminio e illamento seco tipo RHZ1 20L 12/20 kV 3×(1×240 Al), de 402 m de lonxitude.</p>
    <p>• 4. Liña subterránea de alta tensión de interconexión entre o CT Calvelo (expte. IN407A 2003/366-1) e o CT Curros Enríquez proxectado, en simple circuíto, con condutores unipolares de aluminio e illamento seco tipo RHZ1 12/20 kV 3×(1×150 Al), de 206 m de lonxitude.</p>
    <p>• 5. Liña subterránea de alta tensión de interconexión entre o CT Breogán (expte. 52.847) e o CT Labregos proxectado, en simple circuíto, con condutores unipolares de aluminio e illamento seco tipo RHZ1 12/20 kV 3×(1×150 Al), de 308 m de lonxitude.</p>
    <p>O orzamento da instalación segundo proxecto é de 130.164,36 €.</p>
    <p>7. No expediente consta un informe favorable dos servizos técnicos desta xefatura territorial.</p>
    <p>De acordo con todo o indicado,</p>
    <h2>RESOLVO:</h2>
    <p>1. Conceder a autorización administrativa previa e a autorización administrativa de construción á dita instalación eléctrica.</p>
    <p>2. A instalación executarase no prazo dun ano, contado a partir do día seguinte ao da publicación da presente resolución no <em>Diario Oficial de Galicia</em>.</p>
    <p>3. Para a posta en funcionamento da instalación autorizada, deberá presentar perante esta xefatura territorial unha solicitude que se acompañará da seguinte documentación:</p>
    <p>• As declaracións de conformidade relativas ao material ou equipo, e as certificacións ou homologacións, se procede.</p>
    <p>• Un certificado do director da montaxe en que se garantirá o cumprimento das especificacións do proxecto e prescricións complementarias, se as houber, así coma das regulamentacións e normas oportunas, na montaxe da instalación e posta a punto.</p>
    <p>4. Esta aprobación outórgase sen prexuízo doutras que fosen de aplicación segundo a lexislación vixente, en especial a relativa á ordenación do territorio e ao ambiente.</p>
    <p>Contra esta resolución, que non é definitiva en vía administrativa, poderase interpor recurso de alzada ante o conselleiro de Economía, Emprego e Industria no prazo dun mes contado a partir do día seguinte ao da súa notificación ou publicación nos termos establecidos nos artigos 107, 100, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro), sen prexuízo de que os interesados poidan interpor calquera outro recurso que se consideren pertinente.</p>
    <p>A Coruña, 6 de outubro de 2015</p>
    <footer><p>Isidoro Martínez Arca<br>Xefe territorial da Coruña</p></footer>

