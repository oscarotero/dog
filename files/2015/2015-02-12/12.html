---
date: '2015-02-12'
id: CA01-090215-0003
page: 6270
number: 29
agency: Consellería de Facenda
section: IV. Oposicións e concursos.
title: >-
  ORDE do 5 de febreiro de 2015 pola que se procede ao nomeamento como
  funcionario do corpo superior da Xunta de Galicia, subgrupo A1, escala de
  estatísticos/as, do aspirante que superou o proceso selectivo extraordinario
  de consolidación convocado pola Orde do 16 de xullo de 2013.
range: Orde
url: >-
  https://www.xunta.gal/dog/Publicados/2015/20150212/AnuncioCA01-090215-0003_gl.html
---
<p>Unha vez rematado o proceso selectivo extraordinario de consolidación para o ingreso no corpo superior da Xunta de Galicia, subgrupo A1, escala de estatísticos/as, convocado pola Orde do 16 de xullo de 2013 (DOG núm. 140, do 24 de xullo), requirido o aspirante para elixir destino e comunicado por el o posto elixido, esta consellería, de conformidade co disposto no Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia e demais normas concordantes, </p>
    <h2>DISPÓN:</h2>
    <p>Primeiro. Nomear funcionario do corpo superior da Xunta de Galicia, subgrupo A1, escala de estatísticos/as, a Jaime Leirós Alonso de Velasco con DNI 35473745V e adxudicarlle como destino definitivo o que figura no anexo, de acordo coa elección manifestada polo interesado.</p>
    <p>Para adquirir a condición de funcionario, a persoa a que se refire o anexo desta orde deberá cumprir os requisitos exixidos no artigo 47 do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e tomar posesión do correspondente posto de traballo no prazo dun mes, que comezará a computarse a partir do día seguinte ao da publicación desta orde no Diario Oficial de Galicia.</p>
    <p>Segundo. Excluír do proceso selectivo para o ingreso no corpo superior da Xunta de Galicia, subgrupo A1, escala de estatísticos/as, a Jaime Leirós Alonso de Velasco con<br>DNI 35473745-V que é nomeado funcionario de carreira do mesmo corpo en virtude desta orde, de acordo co disposto na base IV.6 da orde de convocatoria do 16 de xullo de 2013.</p>
    <p>Terceiro. Contra esta orde, que pon fin á vía administrativa, poderase interpoñer, con carácter potestativo, recurso de reposición ante a conselleira de Facenda no prazo dun mes contado desde o día seguinte ao da súa publicación, ou directamente recurso contencioso-administrativo, no prazo de dous meses contados desde esa mesma data, ante a Sala do Contencioso-Administrativo do Tribunal Superior de Xustiza de Galicia, conforme o disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 5 de febreiro de 2015</p>
    <footer><p>Elena Muñoz Fonteriz<br>Conselleira de Facenda</p></footer>

