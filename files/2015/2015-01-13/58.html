---
date: '2015-01-13'
id: L148-181214-0001
page: 1762
number: 7
agency: Concello de Miño
section: VI. Anuncios. b) Administración local.
title: >-
  ANUNCIO da aprobación definitiva da modificación puntual do Plan parcial do
  sector residencial Perbes-San Xoán de Vilanova.
range: Anuncio
url: >-
  https://www.xunta.gal/dog/Publicados/2015/20150113/AnuncioL148-181214-0001_gl.html
---
<p>O Pleno Municipal, na sesión extraordinaria do 27 de novembro de 2014, aprobou definitivamente por maioría absoluta dos concelleiros o acordo que se transcribe a seguir e que se fai público para o seu coñecemento:</p>
    <p>«Primeiro. Aprobar definitivamente a modificación puntual do artigo 69 do Plan parcial do sector residencial deportivo Perbes-San Xoán de Vilanova, que terá a seguinte redacción:</p>
    <p>“Artigo 69. Recuamentos e separación a lindeiros</p>
    <p>Para cada ordenanza particular estableceranse os recuamentos necesarios, que se fixarán ben pola distancia á aliñación da parcela ou ben ao eixe da vía. No caso das vivendas en ringleira, os garaxes poderán acaroarse aos lindeiros e, como é evidente, só se terán en conta os recuamentos á aliñación e ao lindeiro de fondo.</p>
    <p>Nas ordenanzas 2 e 3 autorízase a construción de piscinas descubertas dentro das parcelas privadas, que non computarán para os efectos de ocupación, e con recuamentos inferiores aos sinalados nas ordenanzas particulares para o resto das edificacións. Deberán cumprir as seguintes condicións:</p>
    <p>– O bordo do vaso estará separado 1,00 metro dos lindeiros da parcela e aliñación da rúa.</p>
    <p>– A caseta de depuración recuarase respecto dos lindeiros da parcela 0,50 metros se está soterrada e 2,00 metros se sobresae respecto da rasante do terreo”.</p>
    <p>Este acordo deberá publicarse, no prazo dun mes, no Diario Oficial de Galicia e no Boletín Oficial da provincia, de conformidade co sinalado no artigo 92, número 2, da Lei 9/2002.</p>
    <p>O que se fará público para a súa executividade, significando que contra este acordo, que esgota a vía administrativa, poderán interpor directamente aqueles que se consideren lexitimados recurso contencioso-administrativo, perante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ao da publicación do texto íntegro da disposición impugnada, conforme o establecido nos artigos 10.1.6 e 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, tamén se poderá interpor calquera outro recurso que os interesados xulguen procedente en dereito, significándolles que o artigo 107.3 da Lei 30/1992, de réxime xurídico das administracións públicas e do procedemento administrativo común, segundo a redacción dada pola Lei 4/1999, de modificación da anterior, non admite a interposición de recursos en vía administrativa contra as disposicións administrativas de carácter xeral».</p>
    <p>Miño, 16 de decembro de 2014</p>
    <footer><p>Jesús Veiga Sabín<br>Alcalde</p></footer>

