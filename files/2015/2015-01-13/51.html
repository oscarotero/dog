---
date: '2015-01-13'
id: O3F2-191214-0014
page: 1751
number: 7
agency: Xurado de Expropiación de Galicia
section: VI. Anuncios. a) Administración autonómica.
title: >-
  CÉDULA do 12 de decembro de 2014 pola que se notifica o Acordo do 11 de
  setembro de 2014 que fixa o prezo xusto do predio número 2041-Co, sito en Teo,
  relativo ao proxecto 00739 (expediente 2013/001252).
range: Cédula
url: >-
  https://www.xunta.gal/dog/Publicados/2015/20150113/AnuncioO3F2-191214-0014_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (LRXPAC), e dado que non foi posible efectuar a notificación, </p>
    <h2>DISPOÑO:</h2>
    <p>Primeiro. Notificarlles mediante esta cédula a Laura Portela Gómez e outros o acordo do Xurado de Expropiación de Galicia do 11 de setembro de 2014 que fixa o prezo xusto do predio número: 2041-Co, sito en Teo, relativo ao proxecto 00739, expediente 2013/001252, cuxos datos se relacionan no anexo.</p>
    <p>Segundo. Contra esta resolución, que esgota a vía administrativa, a persoa interesada poderá interpor recurso potestativo de reposición, ante o mesmo órgano que a ditou, no prazo dun mes contado desde o día seguinte ao da súa notificación ou publicación, de acordo co previsto nos artigos 116 e 117 da LRXPAC. A persoa interesada poderá tamén interpor directamente o recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ao da súa notificación ou publicación, de conformidade cos artigos 10.1.i), 14.1 e 46 da Lei 29/1998, do 13 de xullo, reguladora da xurisdición contencioso-administrativa. A interposición do recurso potestativo de reposición impide a interposición simultánea do recurso contencioso-administrativo, que non poderá interporse ata que sexa resolto o recurso de reposición ou se entenda presuntamente rexeitado. O texto íntegro do acordo referido na presente cédula está á disposición do interesado nas dependencias do Xurado de Expropiación de Galicia, con enderezo no Edificio Administrativo de San Lázaro, s/n, de Santiago de Compostela 15703.</p>
    <p>Terceiro. En consecuencia, para que conste e lle sirva de notificación á persoa expropiada, expido, asino e selo esta cédula.</p>
    <p>Santiago de Compostela, 12 de decembro de 2014</p>
    <footer><p>Juan Carlos Argüello Fernández<br>Presidente do Xurado de Expropiación de Galicia</p></footer>
    <h2>ANEXO</h2>
    <p>Proxecto para o cal se expropia: 00739 modificación nº 1 autovía AG-59, alternativa á AC-841 e conexión coa rede de alta capacidade de Santiago. Treito: enlace CP 8201-Tras do Eixo.</p>
    <p>Nº de expediente: 2013/001252.</p>
    <p>Persoas que se notifican: Laura Portela Gómez e outros.</p>
    <p>Expropiante: CPTOPT. Servizo Provincial de Estradas da Coruña.</p>
    <p>Expropiados: Laura Portela Gomez e outros.</p>
    <p>Beneficiario: CPTOPT. Servizo Provincial de Estradas da Coruña.</p>
    <p>Predio nº: 2041 Co.</p>
    <p>Concello: Teo. </p>
    <p>Provincia: A Coruña.</p>
    <p>Valoración da resolución do Xurado: 15.424,74 €.</p>

