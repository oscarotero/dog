---
date: '2015-08-04'
id: CA02-100715-0011
page: 32182
number: 146
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 30 de xuño de 2015, da Secretaría Xeral de Calidade e Avaliación
  Ambiental, polo que se somete a información pública a solicitude de
  autorización ambiental integrada e o estudo de impacto ambiental, para unha
  ampliación de explotación avícola de produción de carne que Finca Agruñeiras,
  S.C. posúe en Condes, concello de Friol (Lugo) (clave 2015-IPPC-I-25).
range: Anuncio
url: >-
  https://www.xunta.gal/dog/Publicados/2015/20150804/AnuncioCA02-100715-0011_gl.html
---
<p>Para os efectos previstos na Lei 16/2002, do 1 de xullo, de prevención e control integrados da contaminación (BOE nº 157, do 2 de xullo) e na Lei 21/2013, do 9 de decembro, de avaliación ambiental (BOE nº 296, do 11 de decembro), faise público que por espazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedará exposta a seguinte documentación:</p>
    <p>– Proxecto básico e estudo de impacto ambiental para solicitar a autorización ambiental integrada dunha ampliación de explotación avícola.</p>
    <p>Finca Agruñeiras, S.C.</p>
    <p>Condes, Friol (Lugo).</p>
    <p>Co fin de que calquera interesado poida consultala e, se é o caso, formular no dito prazo as alegacións, suxestións ou observacións que considere convenientes. Os citados documentos estarán a disposición dos administrados, en horario de atención ao público, nas seguintes dependencias:</p>
    <p>– Secretaría Xeral de Calidade e Avaliación Ambiental-Servizo de Prevención e Control Integrados da Contaminación (r/ San Lázaro, s/n, 15781 Santiago de Compostela).</p>
    <p>Ademais poderán consultalos na páxina web da Consellería de Medio Ambiente, Territorio e Infraestruturas (http://www.cmati.xunta.es/&gt;&gt;medio ambiente e sostibilidade&gt;&gt;prevención e control de actividades&gt;&gt;autorización ambiental integrada&gt;&gt;proxectos en información pública).</p>
    <p>Santiago de Compostela, 30 de xuño de 2015</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <h2>ANEXO I<br>Memoria resumo</h2>
    <p>Clave do expediente: 2015-IPPC-I-25.</p>
    <p>Peticionario: Finca Agruñeiras, S.C.</p>
    <p>Domicilio social: lugar Agruñeiras, Condes, s/n, 27235 Friol (Lugo).</p>
    <p>Localización da instalación: lugar Agruñeiras, Condes, s/n, 27235 Friol (Lugo). Un punto de localización das instalacións é o definido polas coordenadas UTM (ETRS89): X: 596.848, Y: 4.761.050.</p>
    <p>Actividade: explotación avícola de produción de carne.</p>
    <p>Descrición do proceso: trátase dunha explotación avícola de produción de carne existente, formada por dúas naves con capacidade para 80.074 polos por ciclo produtivo (6 ciclos/ano) e unha esterqueira, a cal se ampliará mediante a construción dunha nave con capacidade para 69.498 polos de engorda, unha esterqueira anexa á existente e un local para oficinas, aseo/vestiarios e almacén de residuos.</p>
    <p>O ciclo de produción empeza coa chegada á explotación dos poliños dun día de idade procedentes das salas de incubación externas e remata cando os animais saen con destino ao matadoiro con 2,5 kg de peso vivo. Cada ciclo de ceba ten unha duración de 45-50 días, producíndose 6 ciclos de engorda ao ano. Tras cada ciclo procédese á retirada da galiñaza e desinfección de naves.</p>
    <p>A explotación avícola comparte lugar cunha explotación de vacún leiteiro composta dunha nave para albergar os animais, anexos, fosa de xurro e silos de forraxe e cunha vivenda con garaxe. </p>
    <p>Verteduras: para o tratamento das augas residuais fecais do novo aseo disporase dunha fosa séptica composta por unha arqueta sinfónica, un colector de entrada, unha fosa de decantación-dixestión, filtro biolóxico e saída a unha fosa estanca de augas sucias, polo que non existirá vertedura nin infiltración ao terreo. O aseo da vivenda anexa á explotación avícola xa dispón deste sistema con fosa-filtro e saída canalizada á fosa de xurros da explotación de vacún existente no mesmo lugar.</p>
    <p>A auga de limpeza das naves canalizarase á mesma fosa estanca de augas sucias. As augas pluviais non se canalizan verténdose directamente ao medio.</p>

