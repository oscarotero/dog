---
date: '2015-11-23'
id: C3K1-121115-0002
page: 44304
number: 223
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 27 de outubro de 2015, da Xefatura Territorial de Ourense, pola que
  se notifica o acordo de inicio do expediente sancionador 2015095AL-OU, incoado
  por infraccións en materia sanitaria.
range: Cédula
url: >-
  https://www.xunta.gal/dog/Publicados/2015/20151123/AnuncioC3K1-121115-0002_gl.html
---
<p>Con data do 5 de outubro de 2015, a xefa territorial da Consellería de Sanidade de Ourense acordou o inicio do expediente sancionador 2015095AL-OU a Altega, S.L. (CIF B-32267106), como responsable de Albergue Xuvenil Os Biocos, con enderezo na rúa Murillo, 20, Ourense.</p>
    <p>Intentada a notificación deste acordo segundo o disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, e non sendo posible a súa práctica, por medio desta cédula, e segundo o disposto no número 5 do referido artigo, notifícase a Altega, S.L. (CIF B-32267106), como responsable do Albergue Xuvenil Os Biocos, o contido do referido acordo de inicio que figura como anexo, para que poida ter coñecemento del.</p>
    <p>Así mesmo, fáiselle saber o dereito que a asiste, ao abeiro do disposto no número 1 do artigo 19 do Real decreto 1398/1993, do 4 de agosto, polo que se aproba o Regulamento para o exercicio da potestade sancionadora, para presentar alegacións, ante esta xefatura territorial, no prazo de quince días hábiles contados desde o seguinte ao da publicación desta cédula, lembrándolle o seu dereito a consultar o expediente, depositado nas dependencias desta xefatura territorial, sita na avenida de Zamora, nº 13, Ourense, e a obter, de ser o caso, copia del, segundo o previsto na letra a) do artigo 35 da citada Lei 30/1992, do 26 de novembro.</p>
    <p>Advírteselle que, no caso de non efectuar alegacións sobre o contido do dito acordo no mencionado prazo, o acordo de inicio se considerará proposta de resolución cando conteña un pronunciamento preciso sobre a responsabilidade imputada, cos efectos previstos nos artigos 18 e 19 do Real decreto 1398/1993.</p>
    <p>Esta cédula expídese para que conste e lle sirva de notificación á interesada, en cumprimento do disposto no artigo 59.5 da Lei 30/1992, do 26 de novembro, e a eficacia desta notificación queda supeditada á súa publicación no taboleiro de edictos único (TEU) do BOE.</p>
    <p>Ourense, 27 de outubro de 2015</p>
    <footer><p>María Villar Suárez<br>Xefa territorial de Ourense</p></footer>
    <h2>ANEXO</h2>
    <p>Expediente sancionador: 2015095AL-OU.</p>
    <p>Interesada: Altega, S.L., titular do Albergue Xuvenil Os Biocos.</p>
    <p>DNI/NIF/CIF: B-32267106. </p>
    <p>Último enderezo coñecido: rúa Murillo, 20 (Ourense).</p>
    <p>Feito imputado: infracción da lexislación aplicable en materia sanitaria.</p>
    <p>Preceptos infrinxidos: Regulamento (CE) nº 852/2004, do 29 de abril.</p>
    <p>Tipificación: leve.</p>
    <p>Sanción proposta: oitocentos euros (800,00 €).</p>

