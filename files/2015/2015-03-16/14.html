---
date: '2015-03-16'
id: G0003-100315-0003
page: 10707
number: 51
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 23 de febreiro de 2015, da Xerencia de Xestión Integrada da
  Coruña, pola que se fai pública a corrección de erros da Resolución do 30 de
  decembro de 2014 pola que se convoca para a súa cobertura, polo procedemento
  de provisión de avaliación colexiada, unha praza de xefe do Servizo de
  Cirurxía Torácica, e a ampliación do prazo de solicitudes.
range: Resolución
url: >-
  https://www.xunta.gal/dog/Publicados/2015/20150316/AnuncioG0003-100315-0003_gl.html
---
<p>Advertido un erro no anexo I das bases da convocatoria do procedemento para a provisión dun posto de xefe do Servizo de Cirurxía Torácica da Xerencia de Xestión Integrada da Coruña, que foron aprobadas mediante a Resolución do 30 de decembro de 2014 (DOG nº 16, do 26 de xaneiro de 2015) e publicadas na páxina web do Servizo Galego de Saúde e na páxina do Espazo do profesional, esta xerencia ao abeiro do previsto no artigo 105.2 da Lei 30/1992, do 26 de novembro, de réxime xurídico das administracións públicas e do procedemento administrativo común, procede á súa rectificación nos seguintes termos:</p>
    <p>1. No anexo I, páxina 3, onde di:</p>
    <p>«Bases reguladoras da convocatoria para o procedemento de provisión do posto de xefe do Servizo de Reumatoloxía da Xerencia de Xestión Integrada da Coruña». </p>
    <p>Debe dicir:</p>
    <p>«Bases reguladoras da convocatoria para o procedemento de provisión do posto de xefe do Servizo de Cirurxía Torácica da Xerencia de Xestión Integrada da Coruña». </p>
    <p>Como consecuencia do anterior ampliase en 45 días naturais o prazo para a presentación de solicitudes á praza convocada, que se contará desde o día seguinte ao da publicación desta resolución no <em>Diario Oficial de Galicia</em>.</p>
    <p>Aqueles profesionais que tendo presentada a súa solicitude de participación para o procedemento no prazo inicial, non terán que realizar unha nova. Poderán neste novo prazo, se é do seu interese, completar a súa solicitude inicial achegando documentación á que se refire a base segunda da convocatoria, nos termos previstos nela.</p>
    <p>A Coruña, 23 de febreiro de 2015</p>
    <footer><p>Francisco José Vilanova Fraga<br>Xerente de Xestión Integrada da Coruña</p></footer>

