---
date: '2015-03-16'
id: G1991-240215-0002
page: 10708
number: 51
agency: >-
  Tribunal Superior de Xustiza de Galicia (Sala do Contencioso-Administrativo,
  Sección Segunda)
section: V. Administración de xustiza.
title: EDICTO (4380/2010).
range: Edicto
url: >-
  https://www.xunta.gal/dog/Publicados/2015/20150316/AnuncioG1991-240215-0002_gl.html
---
<p>No procedemento ordinario tramitado nesta sección co número 4380/2010 acordouse expedir este edicto, co fin de que se publique no <em>Diario Oficial de Galicia</em> a parte dispositiva da sentenza ditada polo Tribunal Supremo con data do 23.12.2014.</p>
    <p>Texto:</p>
    <p>«Resolvemos:</p>
    <p> Que, rexeitando as causas de inadmisión alegadas e con estimación dos dous motivos de casación invocados, debemos declarar e declaramos que procede o recurso interposto polo procurador Luis Alfaro Rodríguez, en nome e representación de Ana Palacios Bartolomé e de Felipe Casanueva Freijo, contra a sentenza pronunciada con data do 16 de maio de 2012, pola Sección Segunda da Sala do Contencioso-Administrativo do Tribunal Superior de Xustiza de Galicia, no recurso contencioso-administrativo número 4380 de 2010, a que, por conseguinte, anulamos, ao mesmo tempo que, con estimación da pretensión definitivamente formulada pola representación procesual dos recorrentes, debemos declarar e declaramos nula a Orde do 4 de xuño de 2010, da Consellería de Medio Ambiente, Territorio e Infraestruturas da Xunta de Galicia, pola que se aprobou o Plan xeral de ordenación municipal do Concello de Teo, no que se refire ao trazado da vía de conexión entre a N-550 e a AC-841 e ao solo urbanizable delimitado (SUD-9), por ser contraria a dereito ao carecer o referido Plan xeral de ordenación aprobado do preceptivo e esencial trámite de avaliación ambiental estratéxica, sen facer expresa condena ao pagamento das custas causadas na instancia e neste recurso de casación.</p>
    <p>Así, pola nosa sentenza, cuxa parte dispositiva se publicará no <em>Diario Oficial de Galicia</em>, pronunciámolo, mandámolo e asinámolo.</p>
    <p>Fágase saber ás partes, ao llela notificar, que contra ela non cabe ningún recurso. </p>
    <p>Publicación. A anterior sentenza leuna e publicouna Jesús Ernesto Peces Morate, maxistrado relator nestes autos, do que, como secretario, certifico».</p>
    <p>A Coruña, 24 de febreiro de 2015</p>
    <footer><p>Inmaculada Pérez Arrojo<br>Secretaria</p></footer>

