---
date: '2015-01-28'
id: G2345-090115-0002
page: 4220
number: 18
agency: Xulgado do Social número 2 da Coruña
section: V. Administración de xustiza.
title: EDICTO (173/2014).
range: Edicto
url: >-
  https://www.xunta.gal/dog/Publicados/2015/20150128/AnuncioG2345-090115-0002_gl.html
---
<p>María Adelaida Egurbide Margañón, secretaria xudicial do Xulgado do Social número 2 da Coruña, fai saber que no procedemento despedimento/cesamentos en xeral 173/2014 deste xulgado do social, seguidos por instancia de Jorge González Vilela contra a empresa Castellwind Alcañiz, S.L. e Fogasa, sobre despedimento, se ditou sentenza cuxa decisión é a seguinte:</p>
    <p>«Decisión:</p>
    <p>Que, estimando a demanda interposta por Jorge Gabriel González Vilela contra a empresa Castellwind Alcañiz, S.L., con citación do Fogasa, debo declarar e declaro improcedente o despedimento efectuado ao demandante e condeno a entidade demandada a que, no prazo de cinco días desde a data da notificación da sentenza, opte entre a readmisión do traballador ou o aboamento de 2.836,35 € en concepto de indemnización. No caso de que se opte pola readmisión, o traballador terá dereito aos salarios de tramitación, que ascenden a 51,57 €/día.</p>
    <p>Notifíquese esta resolución ás partes ás cales se fará saber que contra ela só cabe recurso de suplicación ante o Tribunal Superior de Xustiza de Galicia, que se deberá anunciar ante este xulgado no prazo de cinco días contado a partir da notificación desta sentenza e, no propio termo se o recorrente non goza do beneficio de xustiza gratuíta deberá ao anunciar o recurso, entregar xustificante acreditativo de ter consignado a cantidade obxecto de condena na Conta de depósitos e consignacións que este xulgado ten aberta no Banesto desta cidade no número de conta. </p>
    <p>E, igualmente, deberá no momento de interpoñer o recurso consignar a suma de 300 euros en concepto de depósito especial para recorrer na conta. </p>
    <p>Así, por esta a miña sentenza, definitivamente xulgando, pronúncioo, mándoo e asínoo.</p>
    <p>E para que sirva de notificación en legal forma a Castellwind Alcañiz, S.L., en ignorado paradoiro, expido a presente para a súa inserción no <em>Diario Oficial de Galicia</em>».</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 9 de xaneiro de 2015</p>
    <footer><p>A secretaria xudicial</p></footer>

