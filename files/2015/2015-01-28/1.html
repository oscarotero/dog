---
date: '2015-01-28'
id: G0165-260115-0001
page: 4127
number: 18
agency: Consellería do Medio Rural e do Mar
section: II. Autoridades e persoal. b) Nomeamentos.
title: >-
  ORDE do 26 de xaneiro de 2015 pola que se dispón a renovación dun vogal no
  Consello de Administración da Autoridade Portuaria de Vigo.
range: Orde
url: >-
  https://www.xunta.gal/dog/Publicados/2015/20150128/AnuncioG0165-260115-0001_gl.html
---
<p>O texto refundido da Lei de portos do Estado e da mariña mercante, o Real decreto lexislativo 2/2011, do 5 de setembro, no seu artigo 30 atribúe ás comunidades autónomas as facultades de designación e separación dos vogais dos consellos de administración das autoridades portuarias de interese do Estado situadas no seu territorio, que deberán facerse necesariamente por proposta das administracións públicas e organismos e entidades que aqueles representen.</p>
    <p>O acordo do Consello da Xunta de Galicia do 16 de setembro de 2010 faculta a persoa titular da consellería competente en materia de portos para o exercicio das devanditas competencias.</p>
    <p>Polo exposto, en exercicio da facultade atribuída,</p>
    <h2>DISPOÑO:</h2>
    <p>Por proposta da Cámara Oficial de Comercio, Industria e Navegación de Vigo a renovación do mandato de José García Costas como vogal no Consello de Administración da Autoridade Portuaria de Vigo, en representación da citada cámara.</p>
    <p>Santiago de Compostela, 26 de xaneiro de 2015</p>
    <footer><p>Rosa María Quintana Carballo<br>Conselleira do Medio Rural e do Mar</p></footer>

