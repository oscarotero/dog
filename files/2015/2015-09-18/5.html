---
date: '2015-09-18'
id: G0084-310815-0001
page: 37143
number: 179
agency: Xulgado de Primeira Instancia e Instrución número 2 da Estrada
section: V. Administración de xustiza.
title: EDICTO (146/2014).
range: Edicto
url: >-
  https://www.xunta.gal/dog/Publicados/2015/20150918/AnuncioG0084-310815-0001_gl.html
---
<p>Divorcio contencioso 146/2014</p>
    <p>Sobre divorcio contencioso </p>
    <p>Demandante: Elena Kokoreva Roy</p>
    <p>Procuradora: Magdalena Méndez-Benegassi Gamallo</p>
    <p>Avogado: Ignacio G. Diéguez Sanmartín</p>
    <p>Demandado: Antonio Rosales Fuentes</p>
    <p>Matías Recio Juárez, secretario xudicial, do Xulgado de Primeira Instancia e Instrución número 2 da Estrada, por medio do presente edicto, </p>
    <p>Anuncio.</p>
    <p>Neste procedemento seguido por instancia de Elena Kokoreva Roy fronte a Antonio Rosales Fuentes se ditou sentenza o 13.1.2015, que se transcribe na súa parte necesaria, cuxo encabezamento e decisión son do teor literal seguinte:</p>
    <p>«Encabezamento.</p>
    <p>Sentenza número 1/15.</p>
    <p>Xuíza que a dita: Elena Calleja Curros</p>
    <p>Lugar: A Estrada</p>
    <p>Data: 13 de xaneiro de 2015</p>
    <p>Demandante: Elena Kokoreva Roy</p>
    <p>Procuradora: Magdalena Méndez-Benegassi Gamallo</p>
    <p>Avogado: Ignacio G. Diéguez Sanmartín</p>
    <p>Demandado: Antonio Rosales Fuentes, en situación de rebeldía procesual</p>
    <p>Obxecto do xuízo: a disolución por divorcio do matrimonio formado polas partes mencionadas, polo procedemento contencioso.</p>
    <p>Decido.</p>
    <p>Que estimo parcialmente a demanda presentada pola representación procesual de Elena Kokoreva Roy fronte a Antonio Rosales Fuentes, en situación de rebeldía procesual e declaro a disolución por divorcio do matrimonio formado polos cónxuxes, con desestimación da pretensión de fixación dunha pensión compensatoria a favor da demandante.</p>
    <p>Unha vez que se declare a firmeza desta sentenza, líbrese oficio ao encargado do Rexistro Civil competente, ao cal se acompañará testemuño dela, co fin de que se anote a súa parte dispositiva na inscrición de matrimonio dos cónxuxes.</p>
    <p>Modo de impugnación: recurso de apelación, que se interpoñerá perante o Tribunal que ditase a resolución que se impugne, dentro do prazo de vinte días contados desde o día seguinte da notificación daquela.</p>
    <p>Este recurso carecerá de efectos suspensivos, sen que en ningún caso proceda actuar en sentido contrario ao resolto (artigo 456.2 LAC).</p>
    <p>Conforme a disposición adicional décimo quinta da Lei orgánica do poder xudicial, para a admisión do recurso deberase acreditar que se constituíu, na conta de depósitos e consignacións deste órgano, un depósito de 50 euros, salvo que o recorrente sexa beneficiario de xustiza gratuíta, o Ministerio Fiscal, o Estado, comunidade autónoma, entidade local ou organismo autónomo dependente.</p>
    <p>O depósito deberá constituílo ingresando a citada cantidade en Banesto na conta deste expediente indicando no campo “concepto” a indicación “recurso” seguida do código “02 civil-apelación”. Se o ingreso se fai mediante transferencia bancaria deberá incluír, tras a conta referida, separados por un espazo a indicación “recurso” seguida do código “02 civil-apelación”.</p>
    <p>No caso de que deba realizar outros pagamentos na mesma conta, deberá verificar un ingreso por cada concepto, mesmo se obedecen a outros recursos da mesma ou distinta clase indicando, neste caso, no campo observacións a data da resolución impugnada co formato DD/MM/AAAA.</p>
    <p>Así por esta miña sentenza o pronuncio, mando e asino.</p>
    <footer><p>A maxistrada xuíza»</p></footer>
    <p>E encontrándose o dito demandado, Antonio Rosales Fuentes en rebeldía procesual e en paradoiro descoñecido, expídese, asínase e sélase este edicto, co fin de que lle sirva de notificación en forma.</p>
    <p>A Estrada, 31 de agosto de 2015</p>
    <footer><p>O secretario xudicial</p></footer>

