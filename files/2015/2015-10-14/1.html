---
date: '2015-10-14'
id: G0427-131015-1
page: 39835
number: 196
agency: Consellería do Mar
section: I. Disposicións xerais.
title: >-
  ORDE do 9 de outubro de 2015 pola que se determina a adscrición dos órganos da
  extinta Secretaría Xeral do Mar á Dirección Xeral de Pesca, Acuicultura e
  Innovación Tecnolóxica.
range: Orde
url: >-
  https://www.xunta.gal/dog/Publicados/2015/20151014/AnuncioG0427-131015-1_gl.html
---
<p>Mediante Decreto 116/2015, do 4 de outubro, pola que se modifica a estrutura orgánica da Xunta de Galicia, intégrase nela a Consellería do Mar.</p>
    <p>No Decreto 129/2015, do 8 de outubro, polo que se fixa a estrutura orgánica das consellerías da Xunta de Galicia, estrutúrase a Consellería do Mar en tres órganos de dirección: a Secretaría Xeral Técnica, a Dirección Xeral de Pesca, Acuicultura e Innovación Tecnolóxica e a Dirección Xeral de Desenvolvemento Pesqueiro, coa adscrición de dous entes públicos: Portos de Galicia e o Instituto Tecnolóxico para o Control do Medio Mariño.</p>
    <p>Estes decretos supoñen a extinción da Consellería do Medio Rural e do Mar, así como a supresión da Secretaría Xeral do Mar.</p>
    <p>De acordo co disposto na disposición transitoria primeira do Decreto 129/2015, do 8 de outubro, mediante resolución da persoa titular da consellería debe determinarse a adscrición dos órganos dependentes das secretarías xerais e direccións xerais suprimidas aos órganos superiores ou directivos correspondentes, mentres non se regule a nova estrutura orgánica da consellería.</p>
    <p>En consecuencia, en virtude das atribucións que me confire a Lei 1/1983, do 22 de febreiro, de normas reguladoras da Xunta e da súa Presidencia, e o Decreto 129/2015, do 8 de outubro, polo que se fixa a estrutura orgánica das consellerías da Xunta de Galicia,</p>
    <h2>RESOLVO:</h2>
    <p>1. Adscribir, con carácter temporal e ata que se aprobe o decreto de estrutura orgánica da Consellería do Mar, os órganos dependentes da extinta Secretaría Xeral do Mar á Dirección Xeral de Pesca, Acuicultura e Innovación Tecnolóxica.</p>
    <p>2. Os órganos adscritos manterán a súa estrutura e funcións ata que se desenvolva o decreto de estrutura orgánica.</p>
    <p>3. Esta orde será publicada no <em>Diario Oficial de Galicia</em>.</p>
    <p>Santiago de Compostela, 9 de outubro de 2015</p>
    <footer><p>Rosa María Quintana Carballo<br>Conselleira do Mar</p></footer>

