---
date: '2015-12-28'
id: G2018-171215-0002
page: 48736
number: 246
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 16 de decembro de 2015 pola que se aproban e se fan públicas as
  listaxes definitivas de persoas admitidas e excluídas e se convocan as persoas
  aspirantes pola quenda de promoción interna á realización do segundo exercicio
  do proceso selectivo para cubrir unha praza da categoría profesional analista
  informático, grupo I, desta universidade.
range: Resolución
url: >-
  https://www.xunta.gal/dog/Publicados/2015/20151228/AnuncioG2018-171215-0002_gl.html
---
<p>Por Resolución reitoral do 27 de novembro de 2013 (DOG do 11 de decembro e BOE do 21 de decembro) convocáronse probas selectivas para cubrir unha praza da categoría profesional analista informático, grupo I, pola quenda de promoción interna e pola quenda de acceso libre.</p>
    <p>Por Resolución reitoral do 14 de febreiro de 2014 (DOG do 28 de febreiro) aprobouse a relación provisional de persoas aspirantes admitidas e excluídas nas mencionadas probas selectivas e fixouse un prazo para emendar os defectos que motivasen a exclusión ou omisión.</p>
    <p>Rematado o dito prazo, e consonte o establecido na base 4.4 da convocatoria, </p>
    <h2>RESOLVO: </h2>
    <p>Primeiro. Declarar aprobadas e facer públicas as listaxes definitivas de persoas admitidas e excluídas polas quendas de promoción interna e de acceso libre ás citadas probas.</p>
    <p>Segundo. Indicar que as listaxes definitivas de persoas aspirantes admitidas e excluídas están expostas nos taboleiros de anuncios da Reitoría, da Casa da Balconada, do edificio de Servizos Administrativos e Biblioteca Intercentros e na web:</p>
    <p> http://www.usc.es/gl/servizos/plan_pas/convocatorias.html </p>
    <p>Terceiro. Todas as persoas aspirantes admitidas pola quenda de promoción interna están exentas de realizar o primeiro exercicio por aplicación do previsto no punto 3.1 da convocatoria. </p>
    <p>Cuarto. Convocar as persoas aspirantes admitidas pola quenda de promoción interna para a realización do segundo exercicio da fase de oposición, o día 29 de febreiro, ás 10.00 horas, na aula número 5 da Facultade de Matemáticas, Campus Vida, Santiago de Compostela. </p>
    <p>A publicación dos sucesivos anuncios de realización dos demais exercicios será efectuada polo tribunal nos locais onde se realizase o primeiro deles, na Reitoría da universidade e na páxina web http://www.usc.es/gl/servizos/plan_pas/convocatorias.html .</p>
    <p>De non cubrirse a vacante por promoción interna, as persoas aspirantes admitidas pola quenda de acceso libre serán convocadas para a realización do primeiro exercicio da primeira fase mediante resolución reitoral, na cal se indicarán o día, a hora e o lugar, e que se publicará no DOG e na web http://www.usc.es/gl/servizos/plan_pas/convocatorias.html .</p>
    <p>Contra esta resolución, que esgota a vía administrativa, poderase interpoñer un recurso contencioso-administrativo, ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán interpoñer un recurso potestativo de reposición, no prazo dun mes, perante o órgano que a ditou. Neste caso, non se poderá interpoñer o recurso contencioso-administrativo dito mentres non recaia resolución expresa ou presunta do recurso administrativo de reposición, ao abeiro do artigo 116 e seguintes da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
    <p>Santiago de Compostela, 16 de decembro de 2015</p>
    <footer><p>Juan M. Viaño Rey<br>Reitor da Universidade de Santiago de Compostela</p></footer>

