---
date: '2015-06-19'
id: G0164-120615-0001
page: 24619
number: 115
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  RESOLUCIÓN do 22 de maio de 2015, da Secretaría Xeral de Cultura, pola que se
  inscribe a Federación Andaluza de Amigos del Camino de Santiago no Rexistro de
  Entidades de Promoción do Camiño de Santiago.
range: Resolución
url: >-
  https://www.xunta.gal/dog/Publicados/2015/20150619/AnuncioG0164-120615-0001_gl.html
---
<p>Feitos.</p>
    <p>A Federación Andaluza de Amigos del Camino de Santiago presenta una solicitude de inscrición no Rexistro de Entidades de Promoción do Camiño de Santiago o día 11 de maio de 2015.</p>
    <p>A solicitude foi presentada segundo o modelo que figura como anexo I do Decreto 45/2001, de refundición da normativa en materia do Camiño de Santiago (DOG núm. 36, do 20 de febreiro), modificado polo Decreto 209/2002, do 13 de xuño (DOG núm. 121, do 25 de xuño), e xunto con ela foi presentada a documentación pertinente segundo o artigo 26 do citado decreto.</p>
    <p>Fundamentos de dereito.</p>
    <p>É de aplicación especificamente ao procedemento a seguinte normativa:</p>
    <p>Decreto 4/2013, do 10 de xaneiro, polo que se establece a estrutura orgánica da Consellería de Cultura, Educación e Ordenación Universitaria.</p>
    <p>Decreto 45/2001, do 1 de febreiro, de refundición da normativa en materia do Camiño de Santiago, modificado polo Decreto 209/2002, do 13 de xuño.</p>
    <p>O artigo 23 deste último decreto regula que para a súa inscrición no rexistro as entidades solicitantes deberán ter como finalidade, expresa e prioritariamente reflectida nos seus estatutos, a recuperación, conservación e promoción do Camiño de Santiago, así como a difusión da cultura derivada deste.</p>
    <p>O xefe do Servizo de Protección e Fomento da Dirección Xeral do Patrimonio Cultural emite un informe o día 21 de maio de 2015 sobre a solicitude, en que se constata que a Federación Andaluza de Amigos del Camino de Santiago persegue os obxectivos fixados no decreto.</p>
    <p>A solicitude presentada cumpre as normas establecidas no citado Decreto 45/2001, do 1 de febreiro. Por iso,</p>
    <h2>RESOLVO:</h2>
    <p>Que a Federación Andaluza de Amigos del Camino de Santiago quede inscrita no Rexistro de Entidades de Promoción do Camiño de Santiago co número 208.</p>
    <p>Santiago de Compostela, 22 de maio de 2015</p>
    <footer><p>Anxo Manuel Lorenzo Suárez<br>Secretario xeral de Cultura</p></footer>

