---
date: '2015-04-06'
id: G0003-190315-0002
page: 13107
number: 63
agency: Servizo Galego de Saúde
section: VI. Anuncios. a) Administración autonómica.
title: >-
  CÉDULA do 4 de marzo de 2015, da Xerencia Executiva de Monforte de Lemos, pola
  que se lles notifica ás persoas relacionadas a facturación ao seu nome de
  servizos sanitarios prestados no Hospital Comarcal de Monforte de Lemos, no
  caso de non achegar os datos necesarios para facturar ao terceiro obrigado ao
  pagamento.
range: Cédula
url: >-
  https://www.xunta.gal/dog/Publicados/2015/20150406/AnuncioG0003-190315-0002_gl.html
---
<p>Por esta cédula, e debido a que os abaixo relacionados non se atoparon nos domicilios que figuran nos rexistros deste centro, ou que se alegaron distintas causas para non recibir as notificacións as persoas que a lexislación autoriza para facerse cargo delas, comunícaselles ás persoas incluídas na relación que se insire que:</p>
    <p>Segundo o recollido no anexo IX do Real decreto 1030/2006, do 15 de setembro, polo que se establece a carteira de servizos do Sistema nacional de saúde e o procedemento para a súa actualización, así como no artigo 83 da Lei xeral de sanidade, e na disposición adicional 22 do texto refundido da Lei xeral da seguridade social, aprobado polo Real decreto lexislativo 1/1994, do 20 de xuño, de non presentar no prazo de dez (10) días os datos e a documentación necesaria para poder facturar ao terceiro obrigado ao pagamento a asistencia sanitaria que lle foi prestada neste centro sanitario, os gastos asistenciais serán pola súa conta, tal e como se recolle no artigo 1 polo que se establecen as tarifas dos servizos sanitarios prestados nos centros dependentes do Servizo Galego de Saúde, polo que se emitirá factura de gastos sanitarios ao seu nome.</p>
    <p>Para todo tipo de consulta ou aclaración sobre a documentación que cómpre presentar, deberán poñerse en contacto co Servizo de Facturación deste centro sanitario; teléfono 982 41 77 67.</p>
    <p>Para que conste, sirva de notificación ao interesado, e en cumprimento do disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, expido, asino e selo esta cédula.</p>
    <p>Monforte de Lemos, 4 de marzo de 2015</p>
    <footer><p>Antonio Acevedo Prado<br>Xerente executivo de Monforte de Lemos</p></footer>
    <h2>ANEXO</h2>
    <table>
     <tbody>
      <tr>
       <td>Nome do paciente</td>
       <td>DNI/NIF</td>
      </tr>
      <tr>
       <td>Escribano Marín Eugenio</td>
       <td>003379834F</td>
      </tr>
     </tbody>
    </table>

