---
date: '2015-04-06'
id: G0003-270315-0003
page: 12958
number: 63
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 25 de marzo de 2015, da Xerencia de Xestión Integrada de
  Santiago de Compostela, pola que se resolve a convocatoria pública para a
  provisión de diversas prazas de supervisor/a de unidade da dita xerencia.
range: Resolución
url: >-
  https://www.xunta.gal/dog/Publicados/2015/20150406/AnuncioG0003-270315-0003_gl.html
---
<p>Convocada por Resolución do 9 de xuño de 2014 (DOG núm. 121, do 7 de xuño), a provisión de diversas prazas de supervisor/a de unidade da Xerencia de Xestión de Integrada de Santiago de Compostela, e en virtude do establecido no Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, e a Orde do 24 de maio de 2006 (DOG núm. 106, do 5 de xuño), pola que se establecen as bases do procedemento para o provisión dos postos de xefatura e coordinación das institucións sanitarias do Servizo Galego de Saúde, en virtude das competencias atribuídas polo Decreto 43/2013, do 21 de febreiro (DOG núm. 47, do 7 de marzo), polo que se establece a estrutura orgánica do Servizo Galego de Saúde e, a Orde do 5 de xullo de 2012 (DOG núm. 139, do 20 de xullo), sobre delegación de competencias en órganos centrais e periféricos do Servizo Galego de Saúde, e o Decreto 168/2010, do 7 de outubro, polo que se regula a estrutura organizativa de Xestión Integrada do Servizo Galego de Saúde, o xerente de Xestión Integrada de Santiago de Compostela</p>
    <h2>DISPÓN:</h2>
    <p>Primeiro. Resolver a convocatoria pública para a provisión de diversas prazas de supervisor/a de unidade da Xerencia de Xestión Integrada de Santiago de Compostela, convocada por Resolución do 9 de xuño de 2014 (DOG núm. 121, do 7 de xuño).</p>
    <p>Segundo. Nomear, para os postos que se indican, as persoas citadas no anexo desta resolución.</p>
    <p>Terceiro. De conformidade coa base décima da convocatoria, o candidato nomeado será avaliado, antes de que transcorran catro (4) anos desde o seu nomeamento, para os efectos de prorrogar o desempeño da xefatura, por idéntico período, ou proceder á súa remoción.</p>
    <p>Cuarto. O aspirante seleccionado deberá cesar na praza que desempeñe dentro dos tres (3) días hábiles seguintes a aquel en que se publique a resolución do Diario Oficial de Galicia.</p>
    <p>A toma de posesión do posto de traballo adxudicado deberá efectuarse dentro dos tres (3) días hábiles seguintes ao do cesamento. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrito ou destino provisional ou comisión de servizos.</p>
    <p>Se así o permiten as necesidades do servizo, e por petición motivada do interesado, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a condición de servizo activo, e os correspondentes haberes percibiranse de conformidade co que estableza a orde sobre confección de nóminas do persoal ao servizo da Administración autonómica.</p>
    <p>Entenderase que solicita excedencia voluntaria por interese particular, e será declarado nesa situación polo órgano competente, quen non se incorpore ao posto adxudicado no prazo establecido.</p>
    <p>Quinto. Contra esta resolución poderá interpoñerse, nos termos previstos na Lei 30/1992, do 26 de novembro, de réxime xurídico das administracións públicas e do procedemento administrativo común, recurso de alzada, perante a Dirección Xeral de Recursos Humanos do Servizo Galego de Saúde, no prazo dun mes contado desde o día seguinte ao da súa publicación.</p>
    <p>Santiago de Compostela, 26 de marzo de 2015</p>
    <footer><p>Luis Verde Remeseiro<br>Xerente de Xestión Integrada de Santiago de Compostela</p></footer>
    <h2>ANEXO</h2>
    <p>Posto: supervisora de Unidade Recursos Humanos-Xerencia Xestión Integrada de Santiago de Compostela.</p>
    <p>Apelidos e nome: Pérez de Llano, Myriam.</p>
    <p>DNI: 33274683P.</p>
    <p>Posto: supervisora de Unidade de Urxencias Adultos do Hospital Clínico.</p>
    <p>Apelidos e nome: Pérez Martínez, Laura.</p>
    <p>DNI: 52455975J.</p>
    <p>Posto: supervisor de Unidade de Urxencias-UCI Pediatría do Hospital Clínico.</p>
    <p>Apelidos e nome: Leboráns Iglesias, María Pilar.</p>
    <p>DNI: 33265031Q.</p>
    <p>Posto: supervisor de Unidade de Hospital de Día Oncohematolóxico do Hospital Clínico.</p>
    <p>Apelidos e nome: Mayo Bazarra, María de las Nieves.</p>
    <p>DNI: 78792090R.</p>
    <p>Posto: supervisor de Unidade de Cirurxía Xeral-Hospital de Conxo.</p>
    <p>Apelidos e nome: Vilas Gey, Sara.</p>
    <p>DNI: 33268486K.</p>
    <p>Posto: supervisor de Unidade de UME-Paliativos-Hospitalización a Domicilio-Hospital Gil Casares.</p>
    <p>Apelidos e nome: Reñones Crego, María Concepción.</p>
    <p>DNI: 33239397G.</p>

