---
date: '2015-03-02'
id: G0244-250215-0004
page: 8502
number: 41
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 25 de febreiro de 2015, da Secretaría Xeral da Emigración, pola
  que se amplía o prazo de presentación de solicitudes da Resolución do 26 de
  xaneiro de 2015 pola que se regula e se convoca para o ano 2015 o programa de
  axudas para a participación no programa Conecta con Galicia, dirixido a mozos
  e mozas de orixe galega ou descendentes de persoas emigrantes galegas e que
  residan no exterior.
range: Resolución
url: >-
  https://www.xunta.gal/dog/Publicados/2015/20150302/AnuncioG0244-250215-0004_gl.html
---
<p>Mediante a Resolución do 26 de xaneiro de 2015 (DOG nº 21, do 2 de febreiro) regulouse e convocouse para o ano 2015 o programa de axudas para a participación no programa Conecta con Galicia, dirixido a mozos e mozas de orixe galega ou descendentes de persoas emigrantes galegas e que residan no exterior.</p>
    <p>No artigo 6 da dita resolución establécese un prazo dun mes, contado desde o día seguinte ao da publicación da resolución no Diario Oficial de Galicia, para a presentación de solicitudes, prazo que remata o vindeiro día 2 de marzo.</p>
    <p>A coincidencia do prazo de presentación de solicitudes co período estival nos países de Hispanoamérica determinou que, estando próximo a rematar o dito prazo, o número de solicitudes presentadas non cubra o número de prazas ofertadas no programa, polo que se considera conveniente proceder á súa ampliación.</p>
    <p> En consecuencia, de conformidade co disposto no artigo 49 da Lei 30/1992, do 26 de novembro, de réxime xurídico das administracións públicas e do procedemento administrativo común,</p>
    <h2>RESOLVO:</h2>
    <p>Artigo único. Ampliación do prazo de presentación de solicitudes</p>
    <p>Ampliar ata o 13 de marzo de 2014, inclusive, o prazo de presentación de solicitudes previsto no artigo 6 da Resolución do 26 de xaneiro de 2015 pola que se regula e se convoca para o ano 2015 o programa de axudas para a participación no programa Conecta con Galicia, dirixido a mozos e mozas de orixe galega ou descendentes de persoas emigrantes galegas e que residan no exterior.</p>
    <p>Santiago de Compostela, 25 de febreiro de 2015</p>
    <footer><p>Antonio Rodríguez Miranda<br>Secretario xeral da Emigración</p></footer>

