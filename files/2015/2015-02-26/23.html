---
date: '2015-02-26'
id: CA04-060215-0003
page: 8264
number: 39
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 30 de xaneiro de 2015, da Xefatura Territorial da Coruña, pola
  que se somete a información pública a petición de autorización administrativa
  previa e declaración de utilidade pública dunha instalación eléctrica no
  concello de Ferrol (expediente IN407A 2015/010-1).
range: Resolución
url: >-
  https://www.xunta.gal/dog/Publicados/2015/20150226/AnuncioCA04-060215-0003_gl.html
---
<p>Para os efectos previstos na Lei 24/2013, do 26 de decembro, do sector eléctrico (BOE núm. 310, do 27 de decembro), e no título VII do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa previa e declaración de utilidade pública, en concreto, da instalación eléctrica que se describe:</p>
    <p>Expediente: IN407A 2015/010-1.</p>
    <p>Solicitante: Unión Fenosa Distribución, S.A.</p>
    <p>Domicilio social: avenida de Arteixo, 171, 15007 A Coruña.</p>
    <p>Denominación: LMTS, CTC e RBT Vila de Area II.</p>
    <p>Situación: concello de Ferrol.</p>
    <p>Características técnicas:</p>
    <p>LMT subterránea a CT Vila de Area II a 15/20 kV cunha lonxitude de 817 m, coa orixe no paso aéreo-subterráneo proxectado que se realizará na fachada do CT Vila de Area (expte. 7.506), condutor tipo RHZ1-2OL-12/20 kV-3(1×240 Al) e final no CT Vila de Area II (proxectado).</p>
    <p>CT prefabricado Vila de Area II, cunha potencia de 250 kVA e unha relación de transformación de 15.000/400-230 V.</p>
    <p>A relación concreta e individualizada dos bens e dereitos afectados que se considera de necesaria expropiación figuran no anexo que se insire xunto a esta resolución.</p>
    <p>A declaración de utilidade pública, segundo o artigo 56 da Lei 24/2013, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación para os efectos do artigo 52 da Lei do 16 de decembro de 1959, de expropiación forzosa.</p>
    <p>Esta publicación faise igualmente para os efectos do artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos terreos propostos sexan descoñecidos, se ignore o lugar de notificación, ou ben, intentada a notificación, non se tería podido realizar, e deste xeito dirixir ao Ministerio Fiscal as dilixencias que se produzan sobre estes, de conformidade co artigo 5 da Lei do 16 de decembro de 1954 sobre expropiación forzosa.</p>
    <p>Todas aquelas persoas ou entidades que se consideren afectadas poderán examinar o expediente e presentar as súas alegacións nesta xefatura territorial, sita na rúa Vicente Ferrer, 2, 2º andar, 15071 A Coruña no prazo de vinte días, a partir da última publicación ou notificación individual.</p>
    <p>A Coruña, 30 de xaneiro de 2015</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>Anexo</h2>
    <p>Número de expediente: IN407A 2015/010-1.</p>
    <p>Proxecto: LMTS, CTC e RBT Vila de Area II.</p>
    <p>Concello de Ferrol.</p>
    <p>Relación de propietarios, bens e dereitos afectados:</p>
    <table>
     <tbody>
      <tr>
       <td>Nº de predio</td>
       <td>Lugar</td>
       <td>Cultivo</td>
       <td>Nome e apelidos</td>
       <td>Apoio</td>
      </tr>
      <tr>
       <td>1</td>
       <td>Bouzoa</td>
       <td>Prado</td>
       <td>José Antonio López Díaz</td>
       <td>CTC m2: 17.0</td>
      </tr>
     </tbody>
    </table>

