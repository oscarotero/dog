---
date: '2015-02-26'
id: G0244-200215-0002
page: 8170
number: 39
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 20 de febreiro de 2015, da Secretaría Xeral da Emigración, pola
  que se modifica a Resolución do 22 de xaneiro de 2015 pola que se establecen
  as bases reguladoras e se convocan as subvencións correspondentes a programas
  de actuación a prol das entidades galegas no exterior para o exercicio 2015.
range: Resolución
url: >-
  https://www.xunta.gal/dog/Publicados/2015/20150226/AnuncioG0244-200215-0002_gl.html
---
<p>A Resolución do 22 de xaneiro de 2015 pola que se establecen as bases reguladoras e se convocan as subvencións correspondentes a programas de actuación a prol das entidades galegas no exterior para o exercicio 2015 (DOG núm. 18, do 28 de xaneiro), no seu artigo 12.1 establece que «Os gastos ou proxectos subvencionados a través da presente convocatoria deberán ser executados e xustificados antes do 30 de setembro de 2015». </p>
    <p>Segundo establece o Decreto 88/2013, do 30 de maio, de estrutura orgánica dos órganos superiores e de dirección dependentes da Presidencia da Xunta de Galicia, a Secretaría Xeral da Emigración ten entre as súas funcións a incentivación de cantas accións se orienten á potenciación e difusión da galeguidade en calquera parte do mundo, en especial nos lugares onde estean radicadas as comunidades galegas e procurará buscar liñas de cooperación coas distintas entidades que teñan estes mesmos fins, como é a programación de seminarios, mostras, exposicións, encontros e outras actividades dirixidas á promoción e difusión da cultura galega así como ao coñecemento da realidade actual de Galicia no exterior.</p>
    <p>Ao estar prevista a celebración, para o vindeiro mes de outubro, de eventos de especial relevancia para a promoción e difusión da cultura galega e a potenciación do coñecemento da realidade actual de Galicia no exterior, e co obxecto de posibilitar a participación da colectividade galega a través das súas entidades representativas, faise preciso modificar o devandito prazo de execución e xustificación para as accións do programa 3 «Accións de especial relevancia promovidas por comunidades galegas».</p>
    <p>En consecuencia e de conformidade coas facultades que teño atribuídas, </p>
    <p class="dog-centrado-sin-cursiva-c-a">RESOLVO:</p>
    <p>Artigo único. <em>Modificación da Resolución do 22 de xaneiro de 2015 pola que se establecen as bases reguladoras e se convocan as subvencións correspondentes a programas de actuación a prol das entidades galegas no exterior para o exercicio 2015</em></p>
    <p>Modifícase o parágrafo primeiro do artigo 12.1 da Resolución do 22 de xaneiro de 2015 pola que se establecen as bases reguladoras e se convocan as subvencións correspondentes a programas de actuación a prol das entidades galegas no exterior para o exercicio 2015, que queda redactado como segue:</p>
    <p>«Os gastos ou proxectos subvencionados a través da presente convocatoria relativos aos programas 1 e 2 deberán ser executados e xustificados antes do 30 de setembro de 2015, e os relativos ao programa 3 deberán ser executados e xustificados antes do 30 de outubro de 2015».</p>
    <p>Disposición derradeira única. <em>Entrada en vigo</em>r</p>
    <p>Esta resolución entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 20 de febreiro de 2015</p>
    <footer><p>Antonio Rodríguez Miranda<br>Secretario xeral da Emigración</p></footer>

