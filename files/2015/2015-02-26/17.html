---
date: '2015-02-26'
id: G2410-050215-0003
page: 8253
number: 39
agency: Xulgado do Social número 1 de Santiago de Compostela
section: V. Administración de xustiza.
title: EDICTO (903/2014).
range: Edicto
url: >-
  https://www.xunta.gal/dog/Publicados/2015/20150226/AnuncioG2410-050215-0003_gl.html
---
<p>Despido obxectivo individual 903/2014</p>
    <p>Sobre: despedimento</p>
    <p>Demandante: María Rosario Sobrido Pando</p>
    <p>Avogado: Pedro Naveira Couceiro</p>
    <p>Demandados: Limpiezas Secope, S.A., Trabajos, Obras y Servicios Urbanos, S.L., Fogasa (Fondo de Garantía Salarial) </p>
    <p>María Teresa Vázquez Abades, secretaria xudicial do Xulgado do Social número 1 de Santiago de Compostela, fago saber que no procedemento de despedimento obxectivo individual 903/2014 deste xulgado do social, seguido por instancia de María Rosario Sobrido Pando contra Limpiezas Secope, S.A., Trabajos, Obras y Servicios Urbanos, S.L., Fogasa (Fondo de Garantía Salarial), sobre despedimento, se ditou a seguinte resolución (sentenza):</p>
    <p>«Que debo estimar e estimo a demanda sobre despedimento formulada por instancia de María del Rosario Sobrido Pando, asistida polo letrado Sr. Naveira Couceiro, contra a entidade Limpiezas Secope, S.A. e a entidade Trabajos, Obras y Servicios Urbanos, S.L., e contra o Fogasa, que non comparecen malia estaren debidamente citados, sobre despedimento obxectivo individual e, en consecuencia, declaro a improcedencia do despedimento efectuado pola demandada Limpiezas Secope, S.A. extinguindo a relación laboral na data da sentenza, e condeno as demandadas solidariamente ao aboamento da cantidade de 17.040,72 euros en concepto de indemnización (ao non ser posible a readmisión por peche da empresa).</p>
    <p>Condeno as empresas demandas solidariamente a que lle aboen á traballadora os salarios de tramitación desde a data do despedimento á data da extinción da relación laboral no día de hoxe a razón de 38,38 €/día, o que dá a cantidade de 4.605,6 euros.</p>
    <p>Condeno as empresas demandadas solidariamente a que lle aboen á traballadora a suma de 4.719,72 euros en concepto de salarios debidos, máis os xuros previstos no artigo 29.3 do ET sobre a dita cantidade.</p>
    <p>Debo absolver e absolvo o Fogasa sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
    <p>Notifíqueselles ás partes a presente resolución facéndolles saber que fronte a esta poderán interpor recurso de suplicación para ante a Sala do Social do Tribunal Superior de Xustiza de Galicia, no prazo de cinco días contados desde o seguinte ao da súa notificación».</p>
    <p>E para que lle sirva de notificación en legal forma a Limpiezas Secope, S.A. e Trabajos, Obras y Servicios Urbanos, S.L., en ignorado paradoiro, expido o presente edicto para a súa inserción no <em>Diario Oficial de Galicia</em>.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan autos ou sentenzas, ou cando se trate de emprazamento.</p>
    <p>Santiago de Compostela, 5 de febreiro de 2015</p>
    <footer><p>A secretaria xudicial</p></footer>

