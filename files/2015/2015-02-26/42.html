---
date: '2015-02-26'
id: G0165-130215-0001
page: 8311
number: 39
agency: Consellería do Medio Rural e do Mar
section: VI. Anuncios. a) Administración autonómica.
title: >-
  RESOLUCIÓN do 9 de febreiro de 2015, da Xefatura Territorial de Ourense, pola
  que se emprazan os interesados no recurso contencioso-administrativo P.O.
  493/2014-C, interposto pola Sociedade de Cazadores de Vilamartín, no concello
  de Vilamartín de Valdeorras (Ourense).
range: Resolución
url: >-
  https://www.xunta.gal/dog/Publicados/2015/20150226/AnuncioG0165-130215-0001_gl.html
---
<p>Nesta xefatura territorial recibiuse escrito do Xulgado Contencioso-Administrativo número 2 de Ourense, en relación co recurso contencioso-administrativo P.O. 493/2014-C interposto pola Sociedade de Cazadores de Vilamartín contra a Resolución do 24 de xullo de 2014, do Xurado Provincial de Montes en Man Común, pola que se resolve a clasificación como veciñal en man común do monte denominado ampliación do Monte Armada, a favor dos veciños da parroquia de Correxais (San Pedro), no concello de Vilamartín de Valdeorras, Ourense (DOG do 11 de agosto de 2014).</p>
    <p>En consecuencia, esta xefatura territorial acordou nesta data, e de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo á referida sala, o que se notifica para xeral coñecemento de todas as persoas interesadas no procedemento e se emprazan para que poidan comparecer como parte nos autos seguidos no Xulgado do Contencioso-Administrativo número 2 de Ourense no prazo de nove (9) días, contados desde o seguinte ao da publicación desta resolución no Diario Oficial de Galicia.</p>
    <p>Ourense, 9 de febreiro de 2015</p>
    <footer><p>Yago Borrajo Sánchez<br>Xefe territorial de Ourense</p></footer>

