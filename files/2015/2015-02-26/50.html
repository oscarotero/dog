---
date: '2015-02-26'
id: L173-060215-0001
page: 8325
number: 39
agency: Concello de Ribeira
section: VI. Anuncios. b) Administración local.
title: >-
  DECRETO  do  4  de  febreiro  de  2015  polo  que  se  resolve  emprazar  as 
  persoas  interesadas  no  recurso  contencioso-administrativo  (procedemento
  abreviado)  532/2014, interposto polo Colexio Oficial de Diplomados en
  Traballo Social e Asistentes Sociais de Galicia, Marta Capeáns Outeiro e Mª
  José Tembra Peneireira.
range: Anuncio
url: >-
  https://www.xunta.gal/dog/Publicados/2015/20150226/AnuncioL173-060215-0001_gl.html
---
<p>O Xulgado do Contencioso-Administrativo número 1 de Santiago de Compostela remitiu ao Concello de Ribeira un oficio polo que lle ordenaba que se remitise o expediente administrativo e que efectuase o emprazamento para que poidan comparecer como demandadas cantas persoas aparezan como interesadas no procedemento abreviado 532/2014, correspondente ao recurso contencioso-administrativo interposto polo Colexio Oficial de Diplomados en Traballo Social e Asistentes Sociais de Galicia, Marta Capeáns Outeiro e Mª José Tembra Peneireira, contra a Resolución da Alcaldía do 30.9.2014, pola que se acorda o nomeamento de María Villar Loureiro como traballadora social en substitución da empregada municipal en situación de incapacidade temporal.</p>
    <p>En consecuencia, esta alcaldía acordou, na data do 4.2.2015, de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo ao xulgado, o que se notifica para xeral coñecemento de todas as persoas interesadas no procedemento, do cal a realización da vista será sinalada pola quenda que lle corresponda, e se emprazan para que poidan comparecer como parte no prazo de 9 (nove) días, contados desde o seguinte ao da publicación desta resolución no <em>Boletín Oficial</em> da provincia e no <em>Diario Oficial de Galicia</em>; facéndolles saber que, de comparecer fóra do prazo indicado, serán parte para os trámites non precluídos e que, de non comparecer oportunamente, continuará a tramitación do procedemento sen a obriga de practicarlles ningunha notificación (artigos 49 e 50 da Lei 29/1998, do 13 de xullo, reguladora da xurisdición contencioso-administrativa).</p>
    <p>Ribeira, 5 de febreiro de 2015</p>
    <footer><p>Manuel Ruiz Rivas<br>Alcalde</p></footer>

