---
date: '2015-03-11'
id: G1440-060315-0001
page: 10046
number: 48
agency: Deputación Provincial de Ourense
section: VI. Anuncios. b) Administración local.
title: >-
  ANUNCIO de licitación, por procedemento aberto, para a contratación do servizo
  do seguro de riscos patrimoniais, persoais e de responsabilidade civil
  derivados do uso dos vehículos de motor.
range: Anuncio
url: >-
  https://www.xunta.gal/dog/Publicados/2015/20150311/AnuncioG1440-060315-0001_gl.html
---
<p>No perfil do contratante publícanse íntegros os pregos de condicións para a contratación do seguro de riscos patrimoniais, persoais e de responsabilidade civil derivados do uso dos vehículos de motor da Deputación Provincial de Ourense, que se cifra nunha prima anual máxima de 105.000,00 € (IVE e demáis tributos incluídos) e do que resulta unha contía total máxima do contrato en atención ao seu prazo de vixencia de 210.000,00 € (impostos incluídos). As proposicións presentaranse ata as 14.00 horas do décimo quinto (15) día natural contado desde o seguinte ao da publicación do anuncio de licitación no DOG, no rexistro da Deputación Provincial de Ourense ou por correo. A apertura de proposicións terá lugar de conformidade co disposto na cláusula XII do prego de condicións. A documentación necesaria e demais datos figuran no prego de condicións a que poderá accederse gratuitamente a través do perfil do contratante na web da Deputación www.depourense.es. As solicitudes de información poderán formularse telefonicamente 988 31 75 40 ou perante o Servizo de Contratación. </p>
    <p>Sen prexuízo de calquera outro recurso que se considere procedente, o prego de condicións, os anuncios de licitación e os demais documentos contractuais que establezan as condicións que teñan que rexer a licitación serán susceptibles de recurso potestativo de reposición ante a Presidencia da Deputación no prazo dun mes e, alternativamente, de recurso contencioso-administrativo ante o Xulgado do Contencioso-Administrativo de Ourense no prazo de dous meses, contados ambos os dous prazos desde o día seguinte ao da publicación dos anuncios de licitación ou, de ser o caso, da última publicación (se non foren simultáneos).</p>
    <p>Ourense, 2 de marzo de 2015</p>
    <footer><p>José Manuel Baltar Blanco<br>Presidente da Deputación Provincial de Ourense</p></footer>

