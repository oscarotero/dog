---
date: '2015-12-23'
id: G0164-161215-0003
page: 47980
number: 244
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 3 de decembro de 2015 pola que se resolve a integración da Biblioteca
  Pública Municipal de Portonovo na Rede de bibliotecas de Galicia.
range: Orde
url: >-
  https://www.xunta.gal/dog/Publicados/2015/20151223/AnuncioG0164-161215-0003_gl.html
---
<p>Vista a proposta do secretario xeral de Cultura e en conformidade co establecido no artigo 38 do Decreto 41/2001, do 1 de febreiro, de refundición da normativa en materia de bibliotecas,</p>
    <h2>RESOLVO:</h2>
    <p>Primeiro. Integrar na Rede de bibliotecas de Galicia a Biblioteca Pública Municipal de Portonovo.</p>
    <p>Segundo. A resolución favorable de integración estará condicionada á sinatura dun convenio onde se recolla a obriga por parte do centro bibliotecario de prestar un servizo público que deberá axustarse ao estipulado no Decreto 41/2001, do 1 de febreiro, e que poderá responder nos restantes termos ás especiais características de cada tipo de centros.</p>
    <p>Terceiro. O prazo de sinatura deste convenio non deberá ser superior aos tres meses. De non cumprirse este prazo deixarase sen efecto a posible resolución favorable e suporá o arquivamento definitivo da solicitude.</p>
    <p>Cuarto. O posterior incumprimento do dito convenio poderá ser motivo de exclusión temporal ou definitiva do centro bibliotecario de que se trate da Rede de bibliotecas de Galicia.</p>
    <p>Santiago de Compostela, 3 de decembro de 2015</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

