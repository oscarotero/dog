---
date: '2015-12-23'
id: G0244-181215-0006
page: 48058
number: 244
agency: >-
  Vicepresidencia e Consellería de Presidencia, Administracións Públicas e
  Xustiza
section: VI. Anuncios. a) Administración autonómica.
title: >-
  ANUNCIO do 16 de decembro de 2015, da Secretaría Xeral Técnica da Consellería
  de Presidencia, Administracións Públicas e Xustiza, polo que se acorda someter
  a información pública o anteproxecto da Lei de creación dos colexios
  provinciais de economistas por fusión dos colexios de titulares mercantís e de
  economistas existentes na Comunidade Autónoma de Galicia.
range: Anuncio
url: >-
  https://www.xunta.gal/dog/Publicados/2015/20151223/AnuncioG0244-181215-0006_gl.html
---
<p>A Consellería de Presidencia, Administracións Públicas e Xustiza está a tramitar o anteproxecto da Lei de creación dos colexios provinciais de economistas por fusión dos colexios de titulares mercantís e de economistas existentes na Comunidade Autónoma de Galicia, que ten por obxecto regular a fusión dos colexios de titulares mercantís e de economistas existentes no ámbito territorial da Comunidade Autónoma de Galicia, mediante as creacións de catro colexios provinciais de economistas, mantendo o Consello Galego de Economistas a súa personalidade xurídica e asumindo as funcións de representación dos colexios resultantes da fusión.</p>
    <p>En virtude do exposto no artigo 7.4 do Decreto 111/1984, do 25 de maio, polo que se aproba o Regulamento de réxime interior da Xunta de Galicia, modificado polo Decreto 57/1994, do 25 de marzo, e co fin de garantir unha maior participación da cidadanía neste trámite administrativo,</p>
    <h2>ACORDO:</h2>
    <p>Someter a información pública, por un prazo de quince días hábiles que se contarán desde o día seguinte ao da publicación deste anuncio, o anteproxecto da Lei de creación dos colexios provinciais de economistas por fusión dos colexios de titulares mercantís e de economistas existentes na Comunidade Autónoma de Galicia.</p>
    <p>O texto do anteproxecto de lei poderá consultarse no seguinte enderezo electrónico: http://cpapx.xunta.es/normativa-en-tramitacion/</p>
    <p>As persoas interesadas, dentro do prazo sinalado, poderán enviar as súas alegacións preferentemente mediante correo electrónico ao seguinte enderezo electrónico:<br>colexios.profesionais@xunta.es ou, alternativamente, mediante a presentación dun escrito dirixido á Secretaría Xeral Técnica da Consellería de Presidencia, Administracións Públicas e Xustiza, en calquera dos lugares previstos no artigo 38.4 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 16 de decembro de 2015</p>
    <footer><p>Beatriz Cuiña Barja<br>Secretaria xeral técnica da Consellería de Presidencia, Administracións<br>Públicas e Xustiza</p></footer>

