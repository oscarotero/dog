---
date: '2015-12-23'
id: G2410-021215-0001
page: 48052
number: 244
agency: Xulgado do Social número 1 de Santiago de Compostela
section: V. Administración de xustiza.
title: EDICTO (ETX 305/2014).
range: Edicto
url: >-
  https://www.xunta.gal/dog/Publicados/2015/20151223/AnuncioG2410-021215-0001_gl.html
---
<p>Execución de títulos xudiciais (ETX) 305/2014</p>
    <p>Procedemento de orixe: despedimento/cesamentos en xeral 485/2014</p>
    <p>Sobre: despedimento</p>
    <p>Demandante: Jessica Paz Santamaría</p>
    <p>Avogada: Rita Giráldez Méndez</p>
    <p>Demandados: Fondo de Garantía Salarial, María Fernández Garrido </p>
    <p>Eu, María Teresa Vázquez Abades, secretaria xudicial do Xulgado do Social número 1 de Santiago de Compostela, fago saber que no procedemento de execución de títulos xudiciais 305/2014 deste xulgado do social, seguido por instancia de Jessica Paz Santamaría contra o Fondo de Garantía Salarial (Fogasa), María Fernández Garrido, sobre despedimento, se ditou a seguinte resolución:</p>
    <p>Decreto 558/2015.</p>
    <p>Secretaria xudicial: María Teresa Vázquez Abades.</p>
    <p>Santiago de Compostela, 9 de outubro de 2015</p>
    <p>Antecedentes de feito.</p>
    <p>Primeiro. Jessica Paz Santamaría presentou demanda de execución fronte ao Fondo de Garantía Salarial (Fogasa), María Fernández Garrido.</p>
    <p>Segundo. Ditouse auto en que se despachaba execución en data 10.12.2014 e en data 4.2.2015 ditouse auto de extinción da relación laboral que establecía que a execución continuaría polos importes de 23.172,02 euros de principal (7.235,62 euros en concepto de indemnización + 11.942,5 euros en concepto de salarios de tramitación + 1.125,15 euros en concepto de liquidación + 2.868,75 euros en concepto de indemnización adicional), máis outros 2.317,202 euros que se fixan provisionalmente en concepto de xuros e custas que poidan derivar da execución, sen prexuízo da súa posterior liquidación.</p>
    <p>Terceiro. Do embargo de contas bancarias trabado e das actuacións de indagación patrimonial practicadas por instancia da parte executante non se obtivo cantidade ningunha, e deuse a preceptiva audiencia ao Fondo de Garantía Salarial.</p>
    <p>Fundamentos de dereito.</p>
    <p>Único. Dispoñen os artigos 250 e 276 da LXS que, de non se ter coñecemento da existencia de bens suficientes do executado nos cales facer traba e embargo, practicaranse as indagacións procedentes e, de seren infrutuosas, total ou parcialmente, a secretaria xudicial da execución ditará decreto de insolvencia tras oír o Fondo de Garantía Salarial e a parte demandante.</p>
    <p>Vistos os preceptos legais citados e demais de xeral e pertinente aplicación,</p>
    <p>Parte dispositiva.</p>
    <p>Acordo:</p>
    <p>a) Declarar a executada María Fernández Garrido en situación de insolvencia total por importe de 23.172,02 euros de principal (7.235,62 euros en concepto de indemnización + 11.942,5 euros en concepto de salarios de tramitación + 1.125,15 euros en concepto de liquidación + 2.868,75 euros en concepto de indemnización adicional), máis outros 2.317,202 euros que se fixan provisionalmente en concepto de xuros e custas que poidan derivar da execución, sen prexuízo da súa posterior liquidación, insolvencia que se entenderá para todos os efectos como provisional.</p>
    <p>b) Arquivar as actuacións logo de anotación no libro correspondente, sen prexuízo de reaperturar a execución se a partir deste momento se coñecen novos bens do executado.</p>
    <p>c) Unha vez que sexa firme a presente resolución, procédase á súa inscrición no rexistro correspondente.</p>
    <p>Notifíqueselles ás partes, facéndolles saber que, en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial as partes ou interesados e, de ser o caso, os profesionais designados sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, e será carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co Tribunal.</p>
    <p>Modo de impugnación: contra a presente resolución cabe recurso directo de revisión, que deberá interporse ante quen dita a resolución no prazo de tres días hábiles seguintes á notificación desta, con expresión da infracción cometida nela a xuízo do recorrente (artigo 188 da LXS). O recorrente que non teña a condición de traballador ou beneficiario do réxime público da Seguridade Social deberá facer un depósito para recorrer de 25 euros, na conta número 0049 3569 9200 0500 1274 no Banco Santander, S.A. e deberá indicar no campo concepto «recurso», seguido do código «31 Social-revisión de resolucións secretario xudicial». Se o ingreso se fai mediante transferencia bancaria deberá incluír tras a conta referida, separados por un espazo coa indicación «recurso», seguido do «31 Social-revisión de resolucións secretario xudicial». Se efectuar diversos pagamentos na mesma conta deberá especificar un ingreso por cada concepto, mesmo se obedecen a outros recursos da mesma ou distinta clase, con indicación no campo de observacións da data da resolución contra a que se recorre utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>E para que lle sirva de notificación en legal forma a María Fernandez Garrido, expido o presente edicto para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, dous de decembro de dous mil quince</p>
    <footer><p>A secretaria xudicial</p></footer>

