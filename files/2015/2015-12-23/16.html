---
date: '2015-12-23'
id: G0073-021215-0001
page: 48040
number: 244
agency: Xulgado de Primeira Instancia número 5 de Ferrol
section: V. Administración de xustiza.
title: EDICTO (256/2015).
range: Edicto
url: >-
  https://www.xunta.gal/dog/Publicados/2015/20151223/AnuncioG0073-021215-0001_gl.html
---
<p>María del Carmen Fernández Matas, letrada da Administración de xustiza do Xulgado de Primeira Instancia número 5 de Ferrol, por medio do presente</p>
    <p>Anuncio:</p>
    <p>No procedemento de garda, custodia e alimentos número 256/2015, seguido por instancia de Rosa Ana Álvarez Silvar fronte a Roberto Ramil Basoa ditouse sentenza, cuxo teor literal é o seguinte:</p>
    <p>«Sentenza 227/2015</p>
    <p>Ferrol, sete de outubro de dous mil quince</p>
    <p>Ana Barral Picado, maxistrada xuíza do Xulgado de Primeira Instancia número 5 de Ferrol, despois de ver os autos correspondentes ao xuízo de garda, custodia e alimentos de fillo menor de idade, promovido polo procurador sr. Manivesa Pantín, na representación de Rosa Ana Álvarez Silvar, baixo a dirección letrada de Cristina Vázquez Miragaya contra Roberto Ramil Basoa, en rebeldía procesual, dita a presente sobre a base dos seguintes</p>
    <p>Antecedentes de feito</p>
    <p>Primeiro. Ante este xulgado correspondeu por quenda a demanda de divorcio promovida por Rosa Ana Álvarez Silvar contra Roberto Ramil Basoa, na cal interesaba, logo de recibimento do preito a proba, o ditado dunha sentenza que con estimación da demanda adoptase as medidas que se conteñen no corpo do seu escrito en relación co fillo común menor de idade Diego Ramil Álvarez.</p>
    <p>Segundo. Admitida a trámite déuselle traslado ao demandado e ao Ministerio Fiscal, emprazándoos para contestar, e declarouse a rebeldía procesual do demandado.</p>
    <p>Terceiro. Citadas as partes ao acto de xuízo, e practicada a proba proposta, o Ministerio Fiscal interesou a estimación íntegra da demanda.</p>
    <p>Cuarto. Na tramitación deste xuízo observáronse as prescricións legais.</p>
    <p>Fundamentos de dereito </p>
    <p>Primeiro. A proba practicada en autos veu pór de manifesto o absoluto desinterese que veu mostrar o demandado en relación co seu fillo, que expresamente preguntado, e con doce anos na actualidade, refire non ter visto o seu proxenitor desde hai sete anos, sen que desde esa data contactase sequera telefonicamente con el. É a súa nai a que sempre coidou del en todos os planos e facetas da vida sen que, tal e como se desprende do anterior, o pai contribuíse nin de forma material ao seu sustento.</p>
    <p>Ningún pronunciamento procede en canto á obriga de alimentos a favor do menor, e é que nos autos de xuízo verbal que se seguiron ante o antigo Xulgado de Primeira Instancia e Instrución número 5 de Ferrol, co número 285/2007, se fixou a obriga con cargo ao pai de contribuír á súa manutención na contía de 300€/mensuais, co deber de actualización anual segundo a variación porcentual do IPC.</p>
    <p>Procede polo demais e sobre a base do arriba argumentado concederlle á nai a garda e custodia do menor, e a non imposición dun réxime de vistas, toda vez que, non obstante a petición expresa que interesa o ministerio Fiscal, se considera en autos que, primeiro, non mediou en ningún caso prohibición da nai co fillo, segundo, ten este suficiente idade como para poder canalizar e materializar un eventual desexo de permanecer tempo co seu pai, e por último, resultar este, segundo a proba practicada, o único responsable desta situación.</p>
    <p>Segundo. Sobre a base do exposto, o establecido nos artigos 92, 93 e 142 CC en relación co artigo 770.6 LAC e demais dereito invocado, admítese integramente a demanda sen condena en custas (artigo 394.2 da LAC).</p>
    <p>Decisión</p>
    <p>Que debo estimar e estimo integramente a demanda promovida polo procurador, sr. Manivesa Pantín, na representación de Rosa Ana Álvarez Silvar, contra Roberto Ramil Basoa, e fixar as medidas que se relacionan no corpo deste escrito en relación co menor Diego Ramil Álvarez.</p>
    <p>Procede a condena en custas da parte demandada.</p>
    <p>Notifíqueselles ás partes con advertencia de que non é firme e de que contra ésta cabe recurso de apelación.</p>
    <p>Así, por esta sentenza, pronúncioo, mándoo e asínoo».</p>
    <p>Publicación. Lida e publicada foi a anterior sentenza pola xuíza que a subscribe, despois de realizarse audiencia pública no día da súa data. Dou fe.</p>
    <p>E encontrándose o dito demandado, Roberto Ramil Basoa, en paradoiro descoñecido, expídese o presente co fin de que lle sirva de notificación en forma a este.</p>
    <p>Ferrol, dous de decembro de dous mil quince</p>
    <footer><p> A letrada da Administración de xustiza</p></footer>

