---
date: '2015-11-18'
id: G2188-281015-0001
page: 43586
number: 220
agency: Xulgado de Primeira Instancia número 5 de Vigo
section: V. Administración de xustiza.
title: EDICTO (355/2014-A).
range: Edicto
url: >-
  https://www.xunta.gal/dog/Publicados/2015/20151118/AnuncioG2188-281015-0001_gl.html
---
<p>Sarai Paniagua Acera, secretaria do Xulgado de Primeira Instancia número 5 de Vigo, certifico que no procedemento de more uxorio 355/2014 se ditou a seguinte:</p>
    <p>Sentenza 52.</p>
    <p>Vigo, 30 de xaneiro de 2015.</p>
    <p>Teresa A. Fernández Molinos, xuíza de reforzo dos xulgados de Primeira Instancia número 5 e número 12 de Vigo e do seu partido xudicial, viu e oíu os autos de procedemento more uxorio número 355/2014, seguidos por instancia de Vanesa Rivas Ferradáns, representada procesualmente pola procuradora Sra. Martínez Domínguez e asistida do letrado Sr. de Oca Cancela, fronte a José Simón Varela Camiña, en situación de rebeldía procesual, con intervención da representante do Ministerio Fiscal ante a concorrencia dunha filla menor de idade.</p>
    <p>(Seguen antecedentes de feito e fundamentos de dereito).</p>
    <p>Decisión.</p>
    <p>Que, admitindo parcialmente a demanda de xuízo verbal interposta pola procuradora Sra. Martínez Domínguez, en nome e representación de Vanesa Rivas Ferradáns, fronte a José Simón Varela Camiña, procede:</p>
    <p>1. Atribuír á demandante a garda e custodia da filla menor común, Noa Varela Rivas, sen prexuízo de que o exercicio das funcións inherentes á patria potestade sexa compartido para ambos os dous proxenitores.</p>
    <p>2. Non establecer ningún réxime de visitas, comunicación e estadía en favor do demandado.</p>
    <p>3. Fixar a cargo do demandado unha pensión de alimentos a favor da súa filla menor por importe de 150 euros mensuais, que deberá ingresar por meses anticipados e durante os cinco primeiros días de cada mes na conta bancaria que designe a demandante para tal efecto.</p>
    <p>Esta cantidade será revisada anualmente en proporción ás variacións do índice de prezos de consumo que publique o Instituto Nacional de Estatística ou calquera outro organismo público que no futuro puidese cumprir análoga función.</p>
    <p>4. Establecer a cargo do demandado a obriga de sufragar a metade dos gastos extraordinarios.</p>
    <p>Merecerán a consideración de gastos extraordinarios, entre outros, os derivados da atención do dito fillo menor de idade na sanidade privada por enfermidades, o custo pola adquisición ou uso de prótese, o custo doutras actividades médicas ou cirúrxicas non cubertas pola Seguridade Social e os gastos farmacéuticos inherentes a estas, o custo de actividades extraescolares ou calquera outro similar, incluída a matricula, de ser o caso, e nun futuro en universidades privadas, e calquera outro, en definitiva, de análoga natureza aos antes enunciados.</p>
    <p>Calquera incidente en sede de gastos extraordinarios se tramitará nos termos do artigo 776.4 da Lei de axuizamento civil, ben que os gastos antes enunciados e os de análoga natureza serán susceptibles de execución de título xudicial de forma inmediata.</p>
    <p>Ademais, a falta de oposición expresa á comunicación de calquera outros gastos extraordinarios nun prazo de dez días por calquera medio fidedigno (sms, correo electrónico, telefax, etcétera) equivalerá ao seu consentimento tácito e eximirá a parte que efectuou tales gastos do incidente previo do artigo 776.4 da Lei de axuizamento civil.</p>
    <p>Non procede efectuar especial pronunciamento sobre as custas deste procedemento.</p>
    <p>Notifíqueselles esta resolución ás partes e ao Ministerio Fiscal, con apercibimento de que esta non é firme e contra ela cabe interpor recurso de apelación, nos prazos e termos previstos nos artigos 458 e seguintes da Lei de axuizamento civil, para a súa resolución pola Audiencia Provincial de Pontevedra, logo de consignación do depósito previsto na disposición adicional 15ª da Lei orgánica do poder xudicial.</p>
    <p>Así, por esta a miña sentenza, da cal se unirá certificación aos autos da súa razón, e definitivamente xulgando nesta instancia, pronúncioo, mándoo e asínoo.</p>
    <footer><p>A secretaria xudicial</p></footer>

