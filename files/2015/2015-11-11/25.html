---
date: '2015-11-11'
id: G0424-211015-0003
page: 42851
number: 215
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN  do  20  de  outubro  de  2015,  da  Xefatura  Territorial  de 
  Lugo,  pola  que  se concede a autorización administrativa previa e de
  construción dunha instalación eléctrica no concello de Samos (expediente
  IN407A 2013/6-2, 8089 AT).
range: Resolución
url: >-
  https://www.xunta.gal/dog/Publicados/2015/20151111/AnuncioG0424-211015-0003_gl.html
---
<p>Visto o expediente para outorgamento de autorización administrativa previa e de construción da instalación eléctrica que a seguir se describe:</p>
    <p>Solicitante: Unión Fenosa Distribución, S.A.</p>
    <p>Domicilio social: A Batundeira, 2, Velle, Ourense.</p>
    <p>Denominación: LMT, CT e RBT Santalla de Abaixo, Santalla de Arriba e o seu anexo.</p>
    <p>Situación: concello de Samos.</p>
    <p>Características técnicas: </p>
    <p>1. Liña de media tensión aeréa a 20 kV con orixe no apoio existente nº D64-69 situado entre os CT existentes Telefónica Castro de Moura (27PH53) e Vilela (27C869) e final no CT intemperie proxectado Santalla de Abaixo, cunha lonxitude de 2.210 metros, en condutor LA-56.</p>
    <p>2. Liña de media tensión aeréa a 20 kV con orixe no apoio nº 11 da LMTA proxectada no punto anterior e final no CT intemperie proxectado Santalla de Arriba, cunha lonxitude de 61 metros, en condutor LA-56.</p>
    <p>3. CTI Santalla de Abaixo, cunha potencia proxectada de 100 kVA e unha relación de transformación de 20.000/400-230 V.</p>
    <p>4. CTI Santalla de Arriba, cunha potencia proxectada de 50 kVA e unha relación de transformación de 20.000/400-230 V.</p>
    <p>5. Autotransformador elevador no lugar de Santalla de Abaixo, cunha potencia de 50 kVA e unha relación de transformación de 400/230 V-960 V.</p>
    <p>6. Transformador redutor no lugar de Gamiz, cunha potencia de 50 kVA e unha relación de transformación de 960 V-400/230 V.</p>
    <p>7. Liña de baixa tensión aérea con orixe no CTI de Santalla de Abaixo, pasa polo autotransformador elevador de Santalla de Abaixo, e polo transformador redutor de Gamiz, cunha lonxitude de 298 metros, en condutor RZ tensado sobre apoios de formigón e de madeira.</p>
    <p>8. Rede soterrada de baixa tensión do CTI de Santalla de Abaixo, con orixe nun paso aéreo a soterrado sobre apoio de formigón, cunha lonxitude de 322 metros en condutor tipo XZ1.</p>
    <p>9. Liña de baixa tensión aérea con orixe no CTI de Santalla de Arriba, cunha lonxitude de 134 metros, en condutor RZ tensado sobre apoios de formigón.</p>
    <p>Durante o trámite de información pública Imelda Vergara Vilariño e José Antonio García Jurjo presentaron alegacións, contestadas pola empresa o 28 de maio de 2013.</p>
    <p>Con data do 13 de xullo de 2015 a empresa beneficiaria presenta o anexo nº 1 ao proxecto.</p>
    <p>As alegacións presentadas non impiden continuar o procedemento ao quedar desvirtuadas pola contestación da empresa beneficiaria e pola presentación do anexo nº 1, para o soterramento da rede de baixa tensión desde o CTI de Santalla de Abaixo.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310) do sector eléctrico e no título VII, capítulo II do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54, do 19 de marzo), esta xefatura territorial, de acordo coas competencias que resultan do Decreto 129/2015, do 8 de outubro, e do Decreto 110/2013, do 4 de xullo (modificado polo Decreto 116/2014, do 11 de setembro) polos que se establece a estrutura orgánica da consellería e tendo en conta o Decreto 36/2001, sobre órganos competentes para autorización de instalacións eléctricas na Comunidade Autónoma de Galicia, resolve:</p>
    <p>Conceder a autorización administrativa previa e a autorización administrativa de construción das ditas instalacións, cuxas características se axustarán en todas as súas partes ás que figuran no seu proxecto e anexo nº 1 e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial e outros necesarios para a realización das obras das instalacións autorizadas.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución cabe interpor recurso de alzada ante o conselleiro de Economía, Emprego e Industria no prazo dun mes, a partir do día seguinte ao da notificación ou publicación desta resolución; tamén poderá interpoñer calquera outro recurso que xulgue pertinente ao seu dereito.</p>
    <p>Lugo, 20 de outubro de 2015</p>
    <footer><p>Pilar Fernández López<br>Xefa territorial de Lugo</p></footer>

