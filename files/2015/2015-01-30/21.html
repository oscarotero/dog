---
date: '2015-01-30'
id: G1077-130115-0001
page: 4583
number: 20
agency: Audiencia Provincial de Pontevedra (Sección Terceira)
section: V. Administración de xustiza.
title: EDICTO (191/2014).
range: Edicto
url: >-
  https://www.xunta.gal/dog/Publicados/2015/20150130/AnuncioG1077-130115-0001_gl.html
---
<p>Manuel Rubido de la Torre, secretario da Sección Terceira da Audiencia Provincial de Pontevedra,</p>
    <p>Certifico: que nos autos de execución hipotecaria número 77/2012, do Xulgado de Primeira Instancia número 1 de Pontevedra, actualmente en apelación co número de peza 191/2014, en que é parte apelante a entidade NCG Banco, S.A., e como partes apeladas Sergio Blasi Santoro e Matilde Moledo Martínez, estes dous en situación de rebeldía procesual, se ditou o auto número 170/2014 nesta segunda instancia, que literalmente dei:</p>
    <p>«Pontevedra, cinco de novembro de dous mil catorce.</p>
    <p>Vistos en grao de apelación ante esta Sección Terceira da Audiencia Provincial de Pontevedra os autos de execución hipotecaria 77/2012, procedentes do Xulgado de Primeira Instancia número 1 de Pontevedra, aos cales correspondeu a peza de recurso de apelación-E (LECN) 191/2014, nos cales aparece como parte apelante NCG Banco, S.A., representada polo procurador dos tribunais Pedro Sanjuán Fernández, asistida polo letrado José Manuel Jiménez López, e como parte apelada Sergio Blasi Santoro e Matilde Moledo Martínez, ambos os dous en situación procesual de rebeldía, sobre reclamación de cantidade.</p>
    <p>(Seguen os antecedentes de feito e os fundamentos de dereito).</p>
    <p>Parte dispositiva: estimar parcialmente o recurso de apelación interposto polo procurador Pedro Sanjuán Fernández, en nome de NCG Banco, S.A., e revogar en parte o auto impugnado, ditado en data 13 de xaneiro de 2014 polo Xulgado de Primeira Instancia número 1 de Pontevedra, e confirmar a declaración de nulidade de ambas as dúas cláusulas controvertidas –3ª bis, e) (cláusula chan) e 6ª (xuros de demora do 18 %)–, e concretando os efectos da dita dobre nulidade, precisando que respecto á primeira cláusula chan non procederá a devolución das cantidades que por este concepto fosen pagadas, e en relación á cláusula de xuros moratorios o capital prestado devindicará o xuro legal do diñeiro, e requirirase a parte executante para que reliquide a débeda conforme o que se vén acordando no prazo sinalado no auto impugnado.</p>
    <p> Non se efectúa pronunciamento en custas do incidente en ambas as dúas instancias.</p>
    <p>Notifíqueselles esta resolución ás partes que compareceron na forma establecida no artigo 248.4 da LOPX.</p>
    <p>Unha vez firme esta resolución, expídase testemuño desta e remítase xunto cos autos ao xulgado de procedencia, tomando as oportunas notas nos libros de rexistro desta sección.</p>
    <p>Así, por esta a nosa resolución, da cal se unirá certificación á peza de sala, sendo relator o maxistrado deste tribunal Jaime Esain Manresa, acordámolo, mandámolo e asinámolo».</p>
    <p>Encontrándose os apelados Sergio Blasi Santoro e Matilde Moledo Martínez en situación de rebeldía procesual, expídese o presente edicto para a súa inserción no <em>Diario Oficial de Galicia</em> (DOG) co fin de que lles sirva de notificación en forma a ambos os dous apelados, tal e como recolle o artigo 497 da LAC.</p>
    <p>Pontevedra, 3 de decembro de 2014</p>
    <footer><p>O secretario xudicial</p></footer>

