---
date: '2015-01-30'
id: G0164-220115-0002
page: 4534
number: 20
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 19 de xaneiro de 2015 pola que se autoriza o bacharelato no centro
  privado Casa de la Virgen, do concello de Cangas.
range: Orde
url: >-
  https://www.xunta.gal/dog/Publicados/2015/20150130/AnuncioG0164-220115-0002_gl.html
---
<p>A representante da titularidade do centro privado Casa de la Virgen, do concello de Cangas (Pontevedra), solicita autorización para impartir dúas unidades de bacharelato da modalidade de Ciencias e Tecnoloxía e dúas unidades de bacharelato da modalidade de Humanidades e Ciencias Sociais.</p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Primeiro. Autorizar catro unidades de bacharelato no centro privado que se sinala a seguir:</p>
    <p>Denominación xenérica: centro privado.</p>
    <p>Denominación específica: Casa de la Virgen.</p>
    <p>Código do centro: 36000910.</p>
    <p>Domicilio: Rodeira, 12.</p>
    <p>Localidade: Cangas.</p>
    <p>Concello: Cangas.</p>
    <p>Provincia: Pontevedra.</p>
    <p>Titular: Fundación Benéfico Docente Casa de la Virgen.</p>
    <p>Composición resultante:</p>
    <p>• Tres unidades do segundo ciclo de educación infantil.</p>
    <p>• Seis unidades de educación primaria.</p>
    <p>• Catro unidades de educación secundaria obrigatoria.</p>
    <p>• Bacharelato:</p>
    <p>– Dúas unidades da modalidade de Ciencias e Tecnoloxía.</p>
    <p>– Dúas unidades da modalidade de Humanidades e Ciencias Sociais.</p>
    <p>Segundo. Para a posta en funcionamento das ensinanzas que se autorizan, a Xefatura Territorial da Consellería de Cultura, Educación e Ordenación Universitaria de Pontevedra, logo do informe do Servizo Territorial de Inspección Educativa, aprobará expresamente a relación de persoal que impartirá docencia no devandito centro, así como o equipamento adecuado.</p>
    <p>Terceiro. Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Cuarto. O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 19 de xaneiro de 2015</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

