---
date: '2015-01-30'
id: L130-270115-0001
page: 4631
number: 20
agency: Concello da Coruña
section: VI. Anuncios. b) Administración local.
title: >-
  ANUNCIO de acordo de aprobación definitiva do estudo detalle no colexio Santa
  María do Mar (expediente 631/158/2014).
range: Anuncio
url: >-
  https://www.xunta.gal/dog/Publicados/2015/20150130/AnuncioL130-270115-0001_gl.html
---
<p>O Pleno municipal, en sesión realizada o 22 de decembro de 2014, adoptou, entre outros, o seguinte acordo:</p>
    <p>«Primeiro. Aprobar definitivamente o estudo de detalle para a ordenación de volumes para a construción dunha cuberta sobre a pista de hóckey existente no colexio Santa María do Mar, sito na avenida da Pasaxe, 69, A Coruña, promovido polo colexio Santa María do Mar.</p>
    <p>Segundo. Ordenar a dilixencia do documento, así como o cumprimento dos trámites administrativos recollidos nos artigos 92.2 e 92.3 da Lei 9/2002, do 30 de decembro, de ordenación urbanística e protección del medio rural de Galicia (LOUG), para procurar a entrada en vigor do estudo de detalle.</p>
    <p>Terceiro. Notificar este acordo aos titulares catastrais, ás áreas municipais de Infraestruturas, Servizos Sociais, Cultura, Deportes e Educación, aos departamentos municipais de Licenzas e Disciplina Urbanística, Xestión do Solo, Sección de Patrimonio Urbanístico, Oficina do SIX de Planeamento e ao promotor, a quen se requirirá, ademais, para que no prazo de 10 días presente en soporte informático a documentación aprobada para a súa incorporación ao sistema de información xeográfico municipal».</p>
    <p>A documentación exixida polo artigo 92.3 da LOUG tivo entrada na Consellería de Medio Ambiente, Territorio e Infraestruturas o día 22 de xaneiro de 2015.</p>
    <p>Contra este acordo, que pon fin á vía administrativa, cabe interpor recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses, contados a partir do día seguinte ao da publicación deste anuncio, de conformidade cos artigos 10 e 46 da Lei 29/1998, do 13 de xullo, da xurisdición contencioso-administrativa, sen prexuízo de calquera outro que se considere pertinente.</p>
    <p>A Coruña, 22 de xaneiro de 2015</p>
    <footer><p>César de Jesús Otero Grille<br>Director de Urbanismo</p></footer>

