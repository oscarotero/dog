---
date: '2015-06-26'
id: CA05-220615-0010
page: 25345
number: 119
agency: Consellería de Traballo e Benestar
section: III. Outras disposicións.
title: >-
  ORDE do 9 de xuño de 2015 pola que se modifica a Orde do 15 de decembro de
  2011, pola que se regulan os ficheiros de datos de carácter persoal existentes
  nesta consellería.
range: Orde
url: >-
  https://www.xunta.gal/dog/Publicados/2015/20150626/AnuncioCA05-220615-0010_gl.html
---
<p>Ao abeiro do disposto na Lei orgánica 15/1999, do 13 de decembro, de protección de datos de carácter persoal, publicouse o 27 de decembro de 2011 a Orde do 15 de decembro de 2011, pola que se regulan os ficheiros de datos de carácter persoal existentes na Consellería de Traballo e Benestar.</p>
    <p>O artigo 20 da dita lei dispón que a creación, modificación ou supresión dos ficheiros das administracións públicas só se poderá facer por medio de disposición xeral publicada no Boletín Oficial del Estado ou diario oficial correspondente e establece, no seu ordinal segundo, o contido que debe constar nas súas disposicións de creación e modificación.</p>
    <p>A través da presente orde modifícase o ficheiro Persoas físicas (Servizo Público de Emprego), completando o procedemento de recollida do dato e a estrutura do ficheiro.</p>
    <p>En consecuencia, en virtude das facultades que me confire o artigo 34.6 da Lei 1/1983, do 22 de febreiro, de normas reguladoras da Xunta e da súa Presidencia,</p>
    <h2>RESOLVO:</h2>
    <p>Artigo único. Modificación da Orde do 15 de decembro de 2011 pola que se regulan os ficheiros de carácter persoal existentes nesta consellería</p>
    <p>O ficheiro denominado Persoas físicas (Servizo Público de Emprego), no punto 2. Ficheiros baixo a responsabilidade do Servizo Público de Emprego de Galicia da Consellería de Traballo e Benestar, anexo I. Ficheiros de nova creación, queda modificado nos seguintes termos:</p>
    <table>
     <thead>
      <tr>
       <td>Denominación do ficheiro</td>
       <td>Persoas físicas (Servizo Público de Emprego)</td>
      </tr>
     </thead>
     <tbody>
      <tr>
       <td>Descrición da súa finalidade e usos previstos</td>
       <td>Identificación, xestión e comunicación coas persoas demandantes do servizo no ámbito das políticas de emprego dentro das competencias do Servizo Público de Emprego de Galicia.</td>
      </tr>
      <tr>
       <td>Colectivos sobre os cales se pretende obter datos ou que resulten obrigados a subministralos</td>
       <td>Persoas demandantes de emprego.
        Persoas traballadoras contratadas.
        Persoas desempregadas e perceptoras de prestación.
        Alumnado de formación ocupacional e de escolas obradoiro, casas de oficios e obradoiros de emprego.</td>
      </tr>
      <tr>
       <td>Procedemento de recolla de datos</td>
       <td>Formularios en papel e electrónicos; lector de impresión dixital.</td>
      </tr>
      <tr>
       <td>Procedencia dos datos</td>
       <td>A propia persoa interesada ou quen a represente legalmente.
        Outras&amp;nbsp;administracións públicas.
        Entidades privadas.</td>
      </tr>
      <tr>
       <td>Estrutura básica do ficheiro
        Tipos de datos de carácter persoal (categorías de datos)</td>
       <td>Datos especialmente protexidos: saúde, vida sexual, afiliación sindical, violencia de xénero.
        Datos de carácter identificativo (DNI/NIF, nome e apelidos, teléfono, enderezo, sinatura, imaxe, nº de rexistro, impresión dixital, enderezo electrónico).
        Datos de características persoais.
        Datos económicos financeiros e de seguros.
        Datos de circunstancias sociais.
        Datos académicos e profesionais.
        Datos de detalle de emprego.</td>
      </tr>
      <tr>
       <td>Sistema de tratamento</td>
       <td>Mixto.</td>
      </tr>
      <tr>
       <td>Comunicacións ou cesións de datos</td>
       <td>Outros órganos da Administración do Estado.
        Servizo Público de Emprego Estatal e das comunidades autónomas con políticas de emprego transferidas.
        Organismos da Seguridade Social.
        Outros órganos da Comunidade Autónoma.
        Ofertantes de emprego.</td>
      </tr>
      <tr>
       <td>Transferencias internacionais de datos a países terceiros</td>
       <td>Non están previstas.</td>
      </tr>
      <tr>
       <td>Órgano responsable do ficheiro</td>
       <td>Consellería de Traballo e Benestar/ Servizo Público de Emprego de Galicia.</td>
      </tr>
      <tr>
       <td>Servizos ou unidades ante os cales poden exercer os dereitos de acceso, rectificación, cancelación e oposición</td>
       <td>Consellería de Traballo e Benestar/ Servizo Público de Emprego de Galicia.
        Edificio Administrativo de San Caetano.
        15781 Santiago de Compostela (A Coruña).</td>
      </tr>
      <tr>
       <td>Nivel do ficheiro</td>
       <td>Alto.</td>
      </tr>
     </tbody>
    </table>
    <p>Disposición derradeira única. Entrada en vigor</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 9 de xuño de 2015</p>
    <footer><p>Beatriz Mato Otero<br>Conselleira de Traballo e Benestar</p></footer>

