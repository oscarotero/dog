---
date: '2015-11-20'
id: G0424-231015-0001
page: 44007
number: 222
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 13 de outubro de 2015, da Dirección Xeral de Enerxía e Minas,
  pola que se somete a información pública a solicitude de aprobación do
  proxecto de execución e o recoñecemento, en concreto, da utilidade pública da
  infraestrutura gasista denominada Rede de distribución para subministración de
  gas natural en MOP 0,4 bar a Arzúa (A Coruña), promovida pola empresa Gas
  Galicia SDG, S.A. (expediente IN627A 2015/20-0).
range: Resolución
url: >-
  https://www.xunta.gal/dog/Publicados/2015/20151120/AnuncioG0424-231015-0001_gl.html
---
<p>Para os efectos previstos nos artigos 73 e 104 da Lei 34/1998, do 7 de outubro, do sector de hidrocarburos, nos artigos 78 e 96 do Real decreto 1434/2002, do 27 de decembro, polo que se regulan as actividades de transporte, distribución, comercialización, subministración e procedementos de autorización de instalacións de gas natural, e nos artigos 18 da Lei de expropiación forzosa e 17 do seu regulamento, sométese ao trámite de información pública a solicitude de aprobación do proxecto de execución e recoñecemento, en concreto, da utilidade pública da infraestrutura gasista denominada Rede de distribución para subministración de gas natural en MOP 0,4 bar a Arzúa (A Coruña), que promove a empresa Gas Galicia SDG, S.A. e que está declarada de utilidade pública polo artigo 103 da citada Lei 34/1998.</p>
    <p>Peticionario:</p>
    <p>Gas Galicia SDG, S.A., con CIF nº A15383284 e con enderezo para os efectos de notificación na rúa Lisboa, s/n, Edificio Área Central, local 31-HIJ, 15707 Santiago de Compostela (A Coruña).</p>
    <p>Antecedentes:</p>
    <p>O 16.4.2013 a Dirección Xeral de Industria, Enerxía e Minas ditou resolución pola que se outorgou a Gas Galicia SDG, S.A. a autorización administrativa para a distribución de gas natural canalizado no termo municipal de Arzúa (A Coruña), que se publicou no Diario Oficial de Galicia (11.7.2013) e no Boletín Oficial da provincia (30.5.2013). Segundo consta neste proxecto de autorización administrativa, a subministración de gas natural proxéctase a través dunha planta de gas natural licuado (GNL) situada ao oeste do núcleo urbano de Arzúa, e desde a cal partirá a rede de distribución cara a este núcleo urbano, que acadará unha lonxitude de 8.028 m.</p>
    <p>Obxecto da petición:</p>
    <p>O obxecto da petición é a aprobación do proxecto de execución e o recoñecemento, en concreto, da utilidade pública da infraestrutura gasista, cuxo proxecto leva por título Rede de distribución para subministración de gas natural en MOP 0,4 bar a Arzúa (A Coruña), que inclúe a instalación da rede de distribución pero non a da planta de GNL, a cal é obxecto doutro proxecto de execución que se está a tramitar baixo outro número de expediente (IN627A 2015/21-0).</p>
    <p>Descrición das instalacións: </p>
    <p>A planta de GNL, obxecto doutro proxecto de execución, instalarase na parcela de referencia catastral número 15006A5140060400000K (polígono 514, parcela 604), situada na rúa Río Vello, no Polígono Empresarial de Arzúa e que se corresponde coa parcela elixida no proxecto que serviu de base para o outorgamento da autorización administrativa.</p>
    <p>A rede de distribución obxecto do presente proxecto terá o seu inicio na válvula de saída da planta de GNL, discorrerá soterrada, dimensionarase para unha presión relativa de cálculo de 0,4 bar e construirase en polietileno de calidade PE-100 SDR 17,6 en distintos diámetros (160, 110, 90 e 63 mm), e acadará unha lonxitude de 8.489 m.</p>
    <p>Termo municipal:</p>
    <p>A solicitude afecta o termo municipal de Arzúa, na provincia da Coruña.</p>
    <p>Orzamento:</p>
    <p>Cincocentos catro mil nove euros con trece céntimos (504.009,13 €).</p>
    <p>Afección a predios particulares:</p>
    <p>A afección a predios particulares derivada da execución do proxecto titulado Rede de distribución para subministración de gas natural en MOP 0,4 bar a Arzúa (A Coruña) concrétase na seguinte forma:</p>
    <p>1. Expropiación forzosa en pleno dominio dos terreos sobre os cales se construirán as instalacións fixas en superficie.</p>
    <p>2. Para as canalizacións:</p>
    <p>A) Imposición de servidume permanente de paso de gas ao longo do trazado da condución, cunha anchura de tres (3) metros, un e medio (1,5) a cada lado do eixe, por onde discorrerá soterrada a tubaxe e cable de comunicación e telemando que se requiran para a condución do gas. Esta servidume que se establece estará suxeita ás seguintes limitacións de dominio:</p>
    <p>– Prohibición de efectuar traballos de labra, cavado ou similares a unha profundidade superior a cincuenta (50) centímetros, así como de plantar árbores ou arbustos de talo alto.</p>
    <p>– Prohibición de realizar calquera tipo de obra, construción, edificación, movemento de terras ou efectuar algún acto que rebaixe a cota do terreo ou poida danar ou perturbar o bo funcionamento das instalacións.</p>
    <p>– Libre acceso do persoal e equipos necesarios para a vixilancia e para manter, reparar ou renovar as instalacións, co pagamento, se é o caso, dos danos que se ocasionen.</p>
    <p>– Posibilidade de instalar os fitos de sinalización ou delimitación e os tubos de ventilación, así como de realizar as obras superficiais ou subterráneas que sexan necesarias para isto.</p>
    <p>B) Contigua á zona de servidume permanente antes detallada existe unha zona de seguridade, definida na norma UNE 60.305.83 (que se adopta para as canalizacións de polietileno, de desenvolvemento posterior, por requirir a mesma protección que as tubaxes de aceiro), que se estende ata cinco (5) metros a cada lado do eixe da canalización, na cal a execución de escavacións ou obras pode representar un cambio nas condicións de seguridade da canalización e na cal non se dan as limitacións anteriores nin se prohiben as obras incluídas como prohibidas na zona de servidume de paso, sempre que sexa informado previamente o titular da instalación para a adopción das accións oportunas que eviten os riscos potenciais para a canalización.</p>
    <p>C) Ocupación temporal dos terreos necesarios para a execución das obras, da franxa que se reflicte para cada parcela nos planos parcelarios de expropiación. Nesta zona farase desaparecer temporalmente todo obstáculo e realizaranse os traballos ou operacións necesarias para o tendido e instalación da canalización e elementos anexos.</p>
    <p>O que se fai público para coñecemento xeral e especialmente dos propietarios de terreos e demais titulares afectados polo proxecto titulado Rede de distribución para subministración de gas natural en MOP 0,4 bar a Arzúa (A Coruña), na relación que se insire como anexo a esta resolución, para que poidan examinalo na Dirección Xeral de Enerxía e Minas da Consellería de Economía e Industria, Edificio Administrativo San Caetano, bloque 5, 4º andar, 15781 Santiago de Compostela, ou na Xefatura Territorial da Coruña da Consellería de Economía e Industria, rúa Vicente Ferrer, 2, 15071 A Coruña, e presentar nos ditos centros as alegacións que consideren oportunas no prazo de 20 días a partir do seguinte á publicación deste anuncio. Os planos parcelarios poderán ser igualmente consultados no Concello de Arzúa.</p>
    <p>Santiago de Compostela, 13 de outubro de 2015</p>
    <footer><p>Ángel Bernardo Tahoces<br>Director xeral de Enerxía e Minas</p></footer>
    <h2>ANEXO<br>Relación de predios afectados polo proxecto titulado Rede de distribución<br>para subministración de gas natural en MOP 0,4 bar a Arzúa (A Coruña)</h2>
    <p>Abreviaturas utilizadas: SE: expropiación en pleno dominio; SP: servidume permanente de paso; OT: ocupación temporal; POL: polígono; PAR: parcela; CO: A Coruña; AR: Arzúa.</p>
    <p>Termo municipal: Arzúa (A Coruña).</p>
    <table>
     <thead>
      <tr>
       <td rowspan="2">Nº de predio</td>
       <td rowspan="2">Titular e enderezo</td>
       <td colspan="4">Afección</td>
       <td colspan="2">Catastro</td>
       <td rowspan="2">Lugar</td>
       <td rowspan="2">Natureza</td>
      </tr>
      <tr>
       <td>SE</td>
       <td colspan="2">SP</td>
       <td>OT</td>
       <td rowspan="2">POL</td>
       <td rowspan="2">PAR</td>
      </tr>
      <tr>
       <td>m2</td>
       <td>ml</td>
       <td>m2</td>
       <td>m2</td>
      </tr>
     </thead>
     <tbody>
      <tr>
       <td>CO-AR-01</td>
       <td>Herdeiros de Elena Álvarez Gil
        R/ Ramón Franco, 74, 15810 Arzúa (A Coruña)</td>
       <td>4,00</td>
       <td>106,00</td>
       <td>319,00</td>
       <td>859,00</td>
       <td>15</td>
       <td>78</td>
       <td>Río Vello</td>
       <td>Rústico</td>
      </tr>
     </tbody>
    </table>

