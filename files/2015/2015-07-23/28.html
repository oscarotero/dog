---
date: '2015-07-23'
id: CA04-260615-0002
page: 30860
number: 138
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 19 de xuño de 2015, da Xefatura Territorial da Coruña, pola que
  se somete a información pública a petición de autorización administrativa
  previa e de construción dunha instalación eléctrica no concello de Mesía
  (expediente IN407A 2015/147-1).
range: Resolución
url: >-
  https://www.xunta.gal/dog/Publicados/2015/20150723/AnuncioCA04-260615-0002_gl.html
---
<p>Número de expediente: IN407A 2015/147-1.</p>
    <p>Solicitante: Udesa, S.A.</p>
    <p>Denominación: reforma liña aérea de alta tensión (LAAT) Lanzá (entre apoios AP1-AP 8-N).</p>
    <p>Concello: Mesía.</p>
    <p>Características técnicas:</p>
    <p>Reforma da actual liña aérea de alta tensión 20 kV derivada a CT Lanzá (expediente 10.001) entre os apoios AP1 e AP8, de 690 metros de lonxitude, sen modificación de trazado, mediante a substitución do actual condutor de aluminio-aceiro tipo LA-30, por novo condutor de aluminio reforzado con aceiro, designado como 47-AL1/8-ST1A (LA-56) segundo a UNE-EN 50182, con orixe no apoio AP1 existente métalico tipo C-300/20 e final no novo apoio que se instalará AP8 de formigón tipo HV-13/360.</p>
    <p>Lexislación de aplicación:</p>
    <p>– Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 1 de decembro).</p>
    <p>– Resolución do 19 de febreiro de 2014 pola que se aproba o procedemento de autorización administrativa de construción, de acordo co previsto na Lei 24/2013, do 26 de decembro, do sector eléctrico (DOG núm. 54, do 19 de marzo).</p>
    <p>Todas aquelas persoas ou entidades que se consideren afectadas poderán examinar o expediente e presentar alegacións na Xefatura Territorial de Economía e Industria, sita na rúa Vicente Ferrer, 2-2ª planta, 15071 A Coruña, no prazo de vinte (20) días a partir do día seguinte ao da última publicación desta resolución.</p>
    <p>A Coruña, 19 de xuño de 2015</p>
    <footer><p>Isidoro Martínez Arca<br>Xefe territorial da Coruña</p></footer>

