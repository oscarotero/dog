---
date: '2015-12-29'
id: G2347-091215-0002
page: 49652
number: 247
agency: Xulgado do Social número 4 da Coruña
section: V. Administración de xustiza.
title: EDICTO (815/2015).
range: Edicto
url: >-
  https://www.xunta.gal/dog/Publicados/2015/20151229/AnuncioG2347-091215-0002_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos número 815/2015 por instancia de José Antonio Castro Mariño contra a empresa Ingeniería Constructiva Ponferrada, S.L. e o Fondo de Garantía Salarial, sobre despedimento, nos cales se ditou sentenza o 26.11.2015 que, copiada nos particulares necesarios, di así:</p>
    <p>«Resolución</p>
    <p>Estímase a demanda formulada por José Antonio Castro Mariño fronte á empresa Ingeniería Constructiva Ponferrada, S.L., con intervención do Fondo de Garantía Salarial e, en consecuencia:</p>
    <p>– Declárase improcedente o despedimento de José Antonio Castro Mariño efectuado pola empresa Ingeniería Constructiva Ponferrada, S.L.</p>
    <p>– Condénase a empresa Ingeniería Constructiva Ponferrada, S.L. a que, no prazo de cinco días desde a notificación da sentenza, opte entre a readmisión do demandante ou o aboamento dunha indemnización de 404,58 euros, determinando o aboamento da devandita indemnización a extinción do contrato de traballo; no caso de optar pola readmisión deberá aboar os salarios de tramitación que son de 2.880,16 euros, aos que se deberán engadir os que se devindiquen ata a súa notificación, a razón de 27,42 euros diarios.</p>
    <p>Notifíquese a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, abondando a manifestación da parte ou do seu avogado, graduado social ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, o tempo de anunciar o recurso, ter consignado a cantidade obxecto de condena, así como o depósito de 300 euros, na conta de depósitos e consignacións que ten aberta este xulgado, e facer constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña».</p>
    <p>E para que conste, para os efectos da súa publicación no Diario Oficial de Galicia co fin de que sirva de notificación en forma á empresa Ingeniería Constructiva Ponferrada, S.L. expido e asino a presente.</p>
    <p>A Coruña, 9 de decembro de 2015</p>
    <footer><p>A secretaria xudicial</p></footer>

