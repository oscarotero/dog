---
date: '2015-12-29'
id: C3K1-231215-0002
page: 49068
number: 247
agency: Consellería de Sanidade
section: III. Outras disposicións.
title: >-
  RESOLUCIÓN do 21 de decembro de 2015 pola que se publica a data da posta en
  funcionamento da Axencia Galega de Sangue, Órganos e Tecidos.
range: Resolución
url: >-
  https://www.xunta.gal/dog/Publicados/2015/20151229/AnuncioC3K1-231215-0002_gl.html
---
<p>O Decreto 142/2015, do 17 de setembro, polo que se crea a Axencia Galega de Sangue, Órganos e Tecidos e se aproban os seus estatutos (DOG nº 197, do 15 de outubro), establece na disposición adicional primeira, ordinal primeiro, que a constitución da Axencia Galega de Sangue, Órganos e Tecidos se producirá coa realización da sesión constitutiva do seu Consello Reitor, que terá lugar no prazo de tres meses desde a entrada en vigor deste decreto. A partir da constitución da Axencia realizaranse todas as actuacións conducentes á súa adaptación organizativa e de funcionamento.</p>
    <p>Sen prexuízo do anterior, a posta en funcionamento efectiva da Axencia terá lugar coa entrada en vigor dos orzamentos xerais da Comunidade Autónoma de Galicia que inclúan as dotacións necesarias precisas para o normal funcionamento da Axencia como ente instrumental.</p>
    <p>Na súa virtude,</p>
    <h2>RESOLVO:</h2>
    <p>Facer público que a data da posta en funcionamento da Axencia Galega de Sangue, Órganos e Tecidos será o 1 de xaneiro de 2016.</p>
    <p>Santiago de Compostela, 21 de decembro de 2015</p>
    <footer><p>Jesús Vázquez Almuíña<br>Conselleiro de Sanidade</p></footer>

