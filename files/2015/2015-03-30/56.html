---
date: '2015-03-30'
id: G1639-180315-0001
page: 12468
number: 60
agency: Instituto Galego da Calidade Alimentaria
section: VI. Anuncios. a) Administración autonómica.
title: >-
  ANUNCIO do 9 de marzo de 2015 de alleamento, polo procedemento de poxa
  pública, dun lote de madeira de eucalipto tronzada e amoreada, resultante da
  execución das accións do Plan de mellora e innovación forestal de Galicia no
  Centro de Investigación Forestal de Lourizán.
range: Anuncio
url: >-
  https://www.xunta.gal/dog/Publicados/2015/20150330/AnuncioG1639-180315-0001_gl.html
---
<p>Ás 10.00 horas do día 21 de abril de 2015 terá lugar, no salón de actos do Centro de Investigación de Lourizán, na rúa Igrexa, 19, 36153 Lourizán-Pontevedra, ante a mesa presidida polo secretario técnico do Ingacal ou persoal en quen delegue, coa asistencia dun/dunha letrado/a da Asesoría Xurídica da Xunta de Galicia, dun/dunha representante da Intervención Xeral da Comunidade Autónoma e dun/dunha técnico/a I da área de xestión do Ingacal, que actuará como secretario/a, a primeira, segunda e terceira poxa á alza do seguinte ben moble, cuxo alleamento foi acordado pola Resolución do 5 de marzo de 2015:</p>
    <p>Lote único: 500 m3 de madeira de eucalipto tronzada e amoreada.</p>
    <p>Tipo de licitación: 24.000 euros.</p>
    <p>Tramo de licitación: 100 euros.</p>
    <p>Para tomar parte na poxa será requisito necesario consignar o 20 % da cantidade sinalada como tipo de licitación do lote ante a mesa, ou acreditar que se depositou a referida cantidade na Tesouraría Xeral da Xunta de Galicia á disposición do Ingacal.</p>
    <p>Serán por conta do adxudicatario os custos dos anuncios, así como os orixinados pola adxudicación e formalización da escritura pública de venda, de ser o caso. Os demais gastos e impostos derivados da transmisión serán de aplicación conforme o disposto na lei.</p>
    <p>O prego de condicións que rexe este alleamento está ao dispor dos interesados, na páxina web do Ingacal:</p>
    <p>http://www.medioruralemar.xunta.es/nc/areas/investigacion_e_formacion/instituto_galego_da_calidade_alimentaria/documentacion/contratacion/ </p>
    <p>Ou nas dependencias do Centro de Investigación Forestal de Lourizán, na rúa Igrexa, 19, (apartado de correos Lourizán 127), 36153 Lourizán, Pontevedra, e na sede do Instituto Galego da Calidade Alimentaria, Pazo de Quián, s/n, 15881 Boqueixón, A Coruña.</p>
    <p>Para poder ver a madeira será preciso concertar unha cita previa.</p>
    <p>Teléfonos de información: 986 80 50 00 e 881 99 72 76.</p>
    <p>Santiago de Compostela, 9 de marzo de 2015</p>
    <footer><p>Tomás Fernández-Couto Juanas<br>Director do Instituto Galego da Calidade Alimentaria</p></footer>

