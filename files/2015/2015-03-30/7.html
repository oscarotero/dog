---
date: '2015-03-30'
id: CA01-250315-0004
page: 12367
number: 60
agency: Consellería de Facenda
section: IV. Oposicións e concursos.
title: >-
  ORDE  do  23  de  marzo  de  2015  pola  que  se  convocan  para  a  elección 
  de  destino  definitivo  os/as  aspirantes  que  superaron  o  proceso 
  selectivo  para o ingreso no corpo superior da Xunta de Galicia, subgrupo A1,
  escala superior de estatísticos/as, convocado pola Orde do 16 de xullo de
  2013.
range: Orde
url: >-
  https://www.xunta.gal/dog/Publicados/2015/20150330/AnuncioCA01-250315-0004_gl.html
---
<p>En virtude da Orde do 16 de xullo de 2013 (DOG núm. 140, do 24 de xullo) convocouse o proceso selectivo para o ingreso no corpo superior da Xunta de Galicia, subgrupo A1, escala superior de estatísticos/as.</p>
    <p>O tribunal designado para cualificar o dito proceso acordou facer pública e elevar á Dirección Xeral da Función Pública a relación de aspirantes que o superaron na súa Resolución do 16 de febreiro de 2015 (DOG núm. 37, do 24 de febreiro). </p>
    <p>Co obxecto de que os/as aspirantes que superaron o dito proceso selectivo poidan ser nomeados/as funcionarios/as de carreira do corpo superior da Xunta de Galicia, subgrupo A1, escala superior de estatísticos/as, e segundo o disposto na Lei 7/2007, do 12 de abril, do Estatuto básico do empregado público, no Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e demais normativa concordante, esta consellería</p>
    <h2>DISPÓN:</h2>
    <p>Primeiro. Convocar os/as aspirantes que superaron o proceso selectivo para o ingreso no corpo superior da Xunta de Galicia, subgrupo A1, escala superior de estatísticos/as, ao acto de elección de destino definitivo que terá lugar no salón de actos número 2 (pequeno) da Vicepresidencia e Consellería de Presidencia, Administracións Públicas e Xustiza (Edificio Administrativo San Caetano, s/n, Santiago de Compostela) o día 7 de abril de 2015 ás 10.30 horas.</p>
    <p>Segundo. Os/as aspirantes convocados/as poderán elixir entre os postos que se relacionan no anexo desta orde segundo a orde acadada no proceso selectivo, sempre que reúnan as condicións exixidas nel.</p>
    <p>De conformidade coa base IV.7, a aspirante da quenda de promoción interna terá preferencia sobre os/as aspirantes da quenda de acceso libre para cubrir as vacantes correspondentes.</p>
    <p>Terceiro. Os/as aspirantes deberán ir provistos/as de DNI ou outro documento que acredite fidedignamente a súa identidade; no caso de non comparecer persoalmente, poderán ser representados/as por terceiras persoas con poder notarial suficiente.</p>
    <p>Cuarto. Aos/ás aspirantes que non comparezan persoalmente ou por medio de representantes seranlles adxudicadas en destino definitivo as prazas que lles correspondan atendendo á orde de publicación destas e ao número obtido no proceso selectivo, unha vez concluído o proceso de adxudicación das prazas aos/ás aspirantes presentes ou representados/as entre as que quedasen sen adxudicar.</p>
    <p>Quinto. Exceptúase do disposto no punto anterior a aspirante da quenda de promoción interna que, de acordo co establecido na base IV.7 da convocatoria, poderá tomar posesión da praza que estivese a desempeñar con carácter definitivo cando esta, de conformidade cos requisitos exixidos nas relacións de postos de traballo, poida ser desempeñada por funcionarios/as pertencentes aos corpos ou escalas a que accedan, de acordo co disposto no artigo 63 do TRLFPG. Neste caso a incomparecencia ao acto implicará a opción por permanecer nese posto.</p>
    <p>Sexto. Os/as aspirantes poderán solicitar ser declarados/as en excedencia voluntaria por prestación de servizos no sector público ou por interese particular reguladas no artigo 57.1 do Decreto lexislativo 1/2008, do 13 de marzo, en redacción dada polo artigo 25 da Lei 15/2010, do 28 de decembro (DOG núm. 250, do 30 de decembro). Nestes supostos deberán presentarse ao chamamento cun certificado do/da responsable da súa unidade de persoal en que conste a condición con que prestan servizos na actualidade. </p>
    <p>Sétimo. Contra esta orde, que pon fin á vía administrativa, poderase presentar recurso potestativo de reposición ante o conselleiro de Facenda no prazo dun mes contado desde o día seguinte ao da publicación desta orde no <em>Diario Oficial de Galicia</em>, ou directamente recurso contencioso-administrativo, no prazo de dous meses, contados desde esa mesma data, ante a Sala do Contencioso-Administrativo do Tribunal Superior de Xustiza de Galicia, conforme o disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 23 de marzo de 2015</p>
    <footer><p>Valeriano Martínez García<br>Conselleiro de Facenda</p></footer>
    <h2>Anexo </h2>
    <table>
     <thead>
      <tr>
       <td>Nº</td>
       <td>Código do posto</td>
       <td>Cons.</td>
       <td>Denominación</td>
       <td>Nivel</td>
       <td>Subgrupo</td>
       <td>Centro de destino</td>
       <td>Centro directivo</td>
       <td>Concello</td>
      </tr>
     </thead>
     <tbody>
      <tr>
       <td>1</td>
       <td>FCA010000015770002</td>
       <td>FC</td>
       <td>Posto base grupo A</td>
       <td>20</td>
       <td>A1</td>
       <td>Instituto Galego de Estatística</td>
       <td>Instituto Galego de Estatística</td>
       <td>Santiago de Compostela</td>
      </tr>
      <tr>
       <td>2</td>
       <td>FCA010000015770003</td>
       <td>FC</td>
       <td>Posto base grupo A</td>
       <td>20</td>
       <td>A1</td>
       <td>Instituto Galego de Estatística</td>
       <td>Instituto Galego de Estatística</td>
       <td>Santiago de Compostela</td>
      </tr>
      <tr>
       <td>3</td>
       <td>FCA010000015770004</td>
       <td>FC</td>
       <td>Posto base grupo A</td>
       <td>20</td>
       <td>A1</td>
       <td>Instituto Galego de Estatística</td>
       <td>Instituto Galego de Estatística</td>
       <td>Santiago de Compostela</td>
      </tr>
      <tr>
       <td>4</td>
       <td>FCA010000015770006</td>
       <td>FC</td>
       <td>Posto base grupo A</td>
       <td>20</td>
       <td>A1</td>
       <td>Instituto Galego de Estatística</td>
       <td>Instituto Galego de Estatística</td>
       <td>Santiago de Compostela</td>
      </tr>
      <tr>
       <td>5</td>
       <td>FCA010000015770007</td>
       <td>FC</td>
       <td>Posto base grupo A</td>
       <td>20</td>
       <td>A1</td>
       <td>Instituto Galego de Estatística</td>
       <td>Instituto Galego de Estatística</td>
       <td>Santiago de Compostela</td>
      </tr>
      <tr>
       <td>6</td>
       <td>FCA010000015770008</td>
       <td>FC</td>
       <td>Posto base grupo A</td>
       <td>20</td>
       <td>A1</td>
       <td>Instituto Galego de Estatística</td>
       <td>Instituto Galego de Estatística</td>
       <td>Santiago de Compostela</td>
      </tr>
     </tbody>
    </table>

