---
date: '2015-03-30'
id: CA04-190215-0001
page: 12434
number: 60
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 13 de febreiro de 2015, da Xefatura Territorial da Coruña, pola
  que se concede a autorización administrativa previa e de construción dunha
  instalación de distribución eléctrica no concello de Vimianzo (expediente
  IN407A 2014/115-1).
range: Resolución
url: >-
  https://www.xunta.gal/dog/Publicados/2015/20150330/AnuncioCA04-190215-0001_gl.html
---
<p>Expediente: IN407A 2014/115-1.</p>
    <p>Promotor: Electra do Foxo, S.L.</p>
    <p>Denominación da instalación: desmantelamento parcial LMTA (expediente 51.019), desmontaxe da caseta CT existente (antigo CT Castromil) e desmontaxe de 47 m RBTA.</p>
    <p>Concello: Vimianzo.</p>
    <p>Feitos:</p>
    <p>1. O 30 de xullo de 2014 Electra do Foxo, S.L. solicitou a autorización administrativa previa e a autorización administrativa de construción do proxecto de execución da instalación de distribución eléctrica indicada.</p>
    <p>2. O proxecto someteuse ao trámite de información pública mediante a súa inserción no DOG núm. 220, do 17 de novembro de 2014 e no BOP núm. 202, do 22 de outubro de 2014.</p>
    <p>3. Solicitouse o preceptivo informe ás distintas administracións, organismos ou, se é o caso, empresas de servizo público ou de servizos de interese xeral afectados. O promotor manifestou a súa conformidade cos condicionados establecidos.</p>
    <p>4. Os servizos técnicos da xefatura territorial emitiron un informe favorable sobre a dita solicitude. </p>
    <p>Consideracións legais e técnicas:</p>
    <p>1. A Lei 24/2013, do 26 de decembro, do sector eléctrico.</p>
    <p>2. O Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>3. O Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>4. O Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>5. O Real decreto 842/2002, do 2 de agosto, polo que se aproba o Regulamento electrotécnico para baixa tensión.</p>
    <p>6. As características técnicas da instalación son as seguintes:</p>
    <p>• Desmantelamento da cruceta e illadores do apoio de formigón nº 1 (HV-1000/11) da LMT aérea existente O Careixo-Castromil-Torelo (expediente 51.019), manténdose instalado o apoio na súa condición de apoio común coa LMT aérea Reboredo-Castro (expediente 51.271).</p>
    <p>• Desmontaxe e retirada dos apoios de formigón nº 2 (HV-630/13), nº 3 (HV-250/13), nº 4 (HV-400/11), nº 5 (HV-1000/13) e nº 6 (HV-1000/13) pertencentes á LMT aérea existente O Careixo-Castromil-Torelo (expediente 51.019). Demolición e retirada por xestor de residuos autorizado das cepas de formigón dos citados apoios.</p>
    <p>O orzamento da instalación segundo proxecto é de 5.155,69 €.</p>
    <p>7. No expediente consta un informe favorable dos servizos técnicos desta xefatura territorial.</p>
    <p>De acordo con todo o indicado, resolvo:</p>
    <p>1. Conceder a autorización administrativa previa e a autorización administrativa de construción á instalación eléctrica denominada «desmantelamento parcial LMTA (expediente 51.019), desmontaxe da caseta CT existente (antigo CT Castromil) e desmontaxe de 47 m RBTA».</p>
    <p>2. A instalación executarase no prazo dun ano, contado a partir do día seguinte ao da publicación da presente resolución no <em>Diario Oficial de Galicia</em>.</p>
    <p>3. Para a posta en funcionamento da instalación autorizada, deberá presentar perante esta xefatura territorial unha solicitude que se acompañará da seguinte documentación:</p>
    <p>• As declaracións de conformidade relativas ao material ou equipamento, e as certificacións ou homologacións, se procede.</p>
    <p>• Un certificado do director da montaxe no cal se garantirá o cumprimento das especificacións do proxecto e prescricións complementarias, se as houber, así coma das regulamentacións e normas oportunas, na montaxe da instalación e posta a punto.</p>
    <p>4. Esta aprobación outórgase sen prexuízo doutras que fosen de aplicación segundo a lexislación vixente, en especial a relativa á ordenación do territorio e o ambiente.</p>
    <p>Contra esta resolución, que non é definitiva en vía administrativa, poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da súa notificación ou publicación nos termos establecidos nos artigos 107, 100, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1000, do 13 de xaneiro), sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 13 de febreiro de 2015</p>
    <footer><p>Isidoro Martínez Arca<br>Xefe territorial da Coruña</p></footer>

