---
date: '2015-10-05'
id: G0181-210915-0001
page: 38853
number: 190
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 21 de setembro de 2015 polo que se somete a información pública a
  delimitación provisional da liña límite de edificación da estrada autonómica
  AC-566, no seu treito situado entre os puntos quilométricos 10+750 e 11+430.
range: Anuncio
url: >-
  https://www.xunta.gal/dog/Publicados/2015/20151005/AnuncioG0181-210915-0001_gl.html
---
<p>Aprobada provisionalmente, pola Resolución da dirección da Axencia Galega de Infraestruturas do 17 de setembro de 2015, a delimitación da liña límite de edificación da estrada de titularidade autonómica AC-566, no seu treito situado entre os p.q. 10+750 e 11+430, e de conformidade co disposto no artigo 41.3 da Lei 8/2013, do 28 de xuño, de estradas de Galicia, e no artigo 85 do Regulamento xeral de estradas, aprobado polo Real decreto 1812/1994, do 2 de setembro, sométese a antedita delimitación a información pública por un período de trinta (30) días hábiles, contados a partir do seguinte ao de publicación do presente anuncio no Diario Oficial de Galicia, co fin de que calquera persoa física ou xurídica poida formular as alegacións que estime pertinentes.</p>
    <p>Os documentos que se someten a información pública son o informe da Área de Planificación e Programación do 16 de setembro de 2015, a antedita Resolución da dirección da Axencia Galega de Infraestruturas do 17 de setembro de 2015 e o plano en que se establece a delimitación provisional da liña límite de edificación da estrada autonómica AC-566, no seu treito situado entre os p.q. 10+750 e 11+430.</p>
    <p>O expediente estará exposto ao público, en días e horas hábiles de oficina, nos locais da Axencia Galega de Infraestruturas en Santiago de Compostela (Edificio Administrativo San Caetano, s/n), na Delegación da Axencia Galega de Infraestruturas na Coruña (r/ Vicente Ferrer, 2) e na Casa do Concello de Valdoviño (Porta do Sol, s/n).</p>
    <p>Así mesmo, na páxina web da Consellería de Medio Ambiente, Territorio e Infraestruturas (http://www.cmati.xunta.es/tema/c/Infraestruturas_Estradas) atópanse á disposición dos interesados o informe e a resolución de aprobación provisional, así como o plano da referenciada redución excepcional da liña límite de edificación.</p>
    <p>Santiago de Compostela, 21 de setembro de 2015</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>

