---
date: '2015-10-05'
id: G2209-150915-0007
page: 38804
number: 190
agency: Xulgado de Primeira Instancia e Instrución número 2 de Betanzos
section: V. Administración de xustiza.
title: EDICTO (809/2010)
range: Edicto
url: >-
  https://www.xunta.gal/dog/Publicados/2015/20151005/AnuncioG2209-150915-0007_gl.html
---
<p>María Susana Gamonal Lombardero, secretaria xudicial do Xulgado de Primeira Instancia e Instrución número 2 de Betanzos, fai saber que no presente procedemento ordinario seguido por instancia de Remedios Gayoso Mandián fronte a Juan Cortés Naveira e José Cortés Naveira se ditou sentenza, cuxo encabezamento e resolución son do teor literal seguinte:</p>
    <p>Sentenza.</p>
    <p>Betanzos, 1 de setembro de 2014</p>
    <p>Vistos por min, Mónica Ferreiro Quintas, xuíza de apoio ao XAT A Coruña en funcións de reforzo do Xulgado de Primeira Instancia e Instrución número 2 dos desta localidade, os presentes autos de xuízo ordinario nº 809/2010, seguidos por iniciativa de Remedios Gayoso Mandián, representada polo procurador Sr. Aba Veiga e asistida polo letrado Sr. Porto Vázquez, fronte a Juan Cortés Naveira e José Cortés Naveira, ambos en rebeldía.</p>
    <p>Resolución:</p>
    <p>Estímase a demanda interposta por Remedios Gayoso Mandián, representada polo procurador Sr. Aba Veiga, fronte a Juan Cortés Naveira e José Cortés Naveira e, en consecuencia: </p>
    <p>1. Declaro que Remedios Gayoso Mandián é propietaria con carácter privativo, en virtude de usucapión extraordinaria, dos seguintes predios:</p>
    <p>– Predio número 8.703, inscrito no Rexistro da Propiedade de Betanzos, tomo 1.068, libro 96, folio 187.</p>
    <p>– Predio número 8.910, inscrito no Rexistro da Propiedade de Betanzos, tomo 1.079, libro 97, folio 144.</p>
    <p>– Predio número 8.909, inscrito no Rexistro da Propiedade de Betanzos, tomo 1.079, libro 97, folio 143.</p>
    <p>– Predio número 14.341, inscrito no Rexistro da Propiedade de Betanzos, tomo 1.097, libro 153, folio 189.</p>
    <p>– Predio número 14.376, inscrito no Rexistro da Propiedade de Betanzos, tomo 1.097, libro 153, folio 224.</p>
    <p>2. En consonancia con iso, ordeno proceder á rectificación das discordancias existentes no Rexistro da Propiedade de Betanzos.</p>
    <p>Condénanse os demandados ao pagamento das custas procesuais. </p>
    <p>Esta resolución non é firme e contra ela cabe interpor recurso de apelación no prazo de 20 días, por escrito e expresando os motivos polos que se recorre, nos termos dispostos nos artigos 455 e seguintes da Lei de axuizamento civil. Para isto, deberase ter en conta o establecido en canto ao depósito de determinada cantidade de diñeiro, na disposición adicional décimo quinta da Lei orgánica 6/1985, do 1 de xullo, do poder xudicial, a cal foi engadida mediante a reforma operada pola Lei orgánica 1/2009, do 3 de novembro, complementaria da lei de reforma da lexislación procesual para a implantación da nova oficina xudicial.</p>
    <p>Notifíquese esta sentenza ás partes, lévese ao libro da súa clase e déixese testemuño suficiente nos autos.</p>
    <p>Así, por esta miña sentenza, pronúncioa, mándoa e asínoa.</p>
    <p>E ao estaren os ditos demandados, Juan Cortés Naveira e José Cortés Naveira, en paradoiro descoñecido, expídese este edicto co fin de que lles sirva de notificación en forma.</p>
    <p>Betanzos, 19 de setembro de 2014</p>
    <footer><p>A secretaria xudicial</p></footer>

