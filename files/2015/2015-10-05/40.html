---
date: '2015-10-05'
id: CA04-160915-0001
page: 38831
number: 190
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 15 de setembro de 2015, da Xefatura Territorial de Lugo, pola
  que se concede a autorización administrativa previa e de construción dunha
  instalación eléctrica no concello de Monforte de Lemos (expediente IN407A
  2015/52-2, 8246 AT).
range: Resolución
url: >-
  https://www.xunta.gal/dog/Publicados/2015/20151005/AnuncioCA04-160915-0001_gl.html
---
<p>Visto o expediente para outorgamento da autorización administrativa previa e de construción da instalación eléctrica que a seguir se describe:</p>
    <p>Solicitante: Unión Fenosa Distribución, S.A.</p>
    <p>Domicilio social: A Batundeira 2, Velle, Ourense.</p>
    <p>Denominación: LMT Camiño Guntín-Reboredo.</p>
    <p>Situación: concello de Monforte de Lemos.</p>
    <p>Características técnicas: </p>
    <p>1. Desmontaxe das instalacións existentes aéreas a 20kV. MOF805 Peares 5 e MOF808 Saviñao 8, por ser estas antirregulamentarias, entre os pasos aéreos a soterrados proxectados.</p>
    <p>2. LMT soterrada a 20 kV debido á desmontaxe da LMT aérea con orixe nos pasos aéreos a soterrados proxectados e final nos pasos aéreos a soterrados proxectados en condutor tipo RHZ1-240.</p>
    <p>3. Centro de transformación estrada de Reboredo (27CM04) no cal se instalan dúas celas de liña e unha de protección.</p>
    <p>4. Centro de transformación camiño Guntín-Reboredo (27CH67), no cal se instalan dúas celas de liña.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no título VII, capítulo II do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54, do 19 de marzo).</p>
    <p>Esta xefatura territorial resolve, de acordo coas competencias atribuídas no Decreto 110/2013, do 4 de xullo, polo que se establece a estrutura orgánica da Consellería de Economía e Industria (modificado polo Decreto 116/2014, do 11 de setembro), e no Decreto 36/2001, sobre órganos competentes para autorización de instalacións eléctricas na Comunidade Autónoma de Galicia,</p>
    <p>Conceder a autorización administrativa previa e a autorización administrativa de construción das ditas instalacións, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial e outros necesarios para a realización das obras das instalacións autorizadas.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución cabe interpor recurso de alzada ante o conselleiro de Economía e Industria no prazo dun mes, a partir do día seguinte ao da notificación ou publicación desta resolución; tamén poderá interpoñer calquera outro recurso que xulgue pertinente ao seu dereito.</p>
    <p>Lugo, 15 de setembro de 2015</p>
    <footer><p>Pilar Fernández López<br>Xefa territorial de Lugo</p></footer>

