---
date: '2015-05-18'
id: G2347-240415-0001
page: 19416
number: 91
agency: Xulgado do Social número 4 da Coruña
section: V. Administración de xustiza.
title: EDICTO (816/2012).
range: Edicto
url: >-
  https://www.xunta.gal/dog/Publicados/2015/20150518/AnuncioG2347-240415-0001_gl.html
---
<p>Eu, Encarnación Mercedes Tubío Lariño, secretaria xudicial do Xulgado do Social número 4 da Coruña, dou fe e certifico que neste xulgado se seguen autos 816/2012 por instancia de Fidel Ramos Pérez e Víctor Batista González contra Aislamientos Pemos, S.L., sobre reclamación de cantidade, nos cales se ditou sentenza o 22 de abril de 2015 que, copiada nos particulares necesarios, di así:</p>
    <p>«Resolución:</p>
    <p>Estimo integramente a demanda formulada por Fidel Ramos Pérez e Víctor Batista González contra a empresa Aislamientos Pemos, S.L. e, en consecuencia, condeno a empresa Aislamientos Pemos, S.L. a aboar as seguintes cantidades:</p>
    <p>A Fidel Ramos Pérez, a cantidade de mil trescentos sesenta e nove euros con corenta e catro céntimos (1.369,44 euros), devindicando os conceptos salariais os xuros moratorios previstos no artigo 29.3 do ET.</p>
    <p>A Víctor Batista González, a cantidade de tres mil novecentos trinta e sete euros con vinte e tres céntimos (3.937,23 euros), devindicando os conceptos salariais os xuros moratorios previstos no artigo 29.3 do ET.</p>
    <p>Con intervención do Fondo de Garantía Salarial.</p>
    <p>Notifíquese a resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, abondando a manifestación da parte ou do seu avogado, graduado social colexiado ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros, na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina, María Marta Guillemet García, xuíza por substitución do Xulgado do Social número 4 da Coruña».</p>
    <p>E para que conste, para os efectos da súa publicación no <em>Diario Oficial de Galicia</em> co fin de que sirva de notificación en forma á empresa Aislamientos Pemos, S.L. expido e asino o presente edicto.</p>
    <p>A Coruña, 24 de abril de 2015</p>
    <footer><p>A secretaria xudicial</p></footer>

