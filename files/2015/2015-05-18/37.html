---
date: '2015-05-18'
id: G0181-290415-0001
page: 19467
number: 91
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 24 de abril de 2015 polo que se fai pública a Resolución do 23 de
  abril de 2015, da Consellería de Medio Ambiente, Territorio e Infraestruturas,
  pola que se aproba definitivamente a delimitación da liña límite de
  edificación da estrada autonómica OU-154, no seu treito situado entre os
  puntos quilométricos 1+440 e 2+100.
range: Anuncio
url: >-
  https://www.xunta.gal/dog/Publicados/2015/20150518/AnuncioG0181-290415-0001_gl.html
---
<p>Con data do 23 de abril de 2015, a conselleira de Medio Ambiente, Territorio e Infraestruturas emitiu resolución de aprobación definitiva da delimitación da liña límite de edificación da estrada autonómica OU-154, no seu treito situado entre os puntos quilométricos 1+440 e 2+100, co seguinte contido:</p>
    <p>«Antecedentes:</p>
    <p>1. O 13 de xaneiro de 2015 asínase o informe da Área de Planificación e Programación para iniciar a tramitación do expediente de redución extraordinaria da liña límite de edificación, ao cal se fai referencia no encabezamento deste informe, segundo o previsto no artigo 41.3 da Lei 8/2013, do 28 de xuño, de estradas de Galicia.</p>
    <p>2. Mediante Resolución do 15 de xaneiro de 2015, a dirección da Axencia Galega de Infraestruturas aprobou, ao abeiro do establecido no artigo 41.3 da Lei 8/2013, do 28 de xuño, de estradas de Galicia, con carácter provisorio a delimitación anterior, e resolveu tramitala segundo o procedemento establecido no artigo 85 do Regulamento xeral de estradas, aprobado por Real decreto 1812/1994, do 2 de setembro.</p>
    <p>3. A delimitación provisoria foi sometida a información pública, polo prazo de trinta días hábiles, mediante Anuncio do 19 de xaneiro de 2015, publicado no <em>Diario Oficial de Galicia</em> núm. 26, do luns 9 de febreiro de 2015, e no taboleiro de anuncios do Concello de Piñor, a fin de que calquera persoa física ou xurídica formulase as alegacións que estimase pertinentes.</p>
    <p>4. O expediente estivo exposto ao público en días e horas hábiles de oficina nos locais da Axencia Galega de Infraestruturas en Santiago de Compostela e na Casa do Concello de Piñor.</p>
    <p>5. Mediante Informe do 25 de marzo de 2015, a Área de Planificación e Programación indicou que non se presentaron alegacións durante o período de información pública da delimitación provisoria e que tampouco foi emitido informe ningún ao respecto, por parte das entidades locais consultadas.</p>
    <p>Consideracións legais:</p>
    <p>A conselleira de Medio Ambiente, Territorio e Infraestruturas é competente para resolver o expediente de delimitación da liña límite de edificación previsto no artigo 41.3 da Lei 8/2013, do 28 de xuño, de estradas de Galicia, ao abeiro do indicado no artigo 85.4 do Regulamento xeral de estradas, aprobado polo Real decreto 1812/1994, do 2 de setembro, por analoxía coa estrutura da Administración xeral do Estado.</p>
    <p>Visto todo o que antecede e, en particular, o informe de resposta da Área de Planificación e Programación, </p>
    <h2>RESOLVO:</h2>
    <p>Aprobar, ao abeiro do establecido no artigo 41.3 da Lei 8/2013, do 28 de xuño, de estradas de Galicia, con carácter definitivo, a delimitación da liña límite de edificación da estrada autonómica OU-154, no seu treito situado entre os puntos quilométricos 1+440 e 2+100, segundo o plano que se xunta, que supón as seguintes reducións, con respecto á establecida con carácter xeral na antedita lei:</p>
    <p>1. Pola marxe dereita redúcese a liña límite de edificación de 15 metros.</p>
    <p>a) A 13 metros desde o eixe da estrada, entre os puntos quilométricos 1+440 e 1+530. </p>
    <p>b) A 8 metros desde o eixe da estrada, entre os puntos quilométricos 1+530 e 1+580. </p>
    <p>c) A 11 metros desde o eixe da estrada, entre os puntos quilométricos 1+580 e 1+800. </p>
    <p>d) a 8 metros desde o eixe da estrada, entre os puntos quilométricos 1+800 e 2+040. </p>
    <p>2. Pola marxe esquerda redúcese a liña límite de edificación de 15 metros.</p>
    <p>a) A 7,5 metros desde o eixe da estrada, entre os puntos quilométricos 1+510 e 1+570. </p>
    <p>b) A 11 metros desde o eixe da estrada, entre os puntos quilométricos 1+570 e 1+660. </p>
    <p>c) A 6 metros desde o eixe da estrada, entre os puntos quilométricos 1+660 e 1+840. </p>
    <p>d) A 7 metros desde o eixe da estrada, entre os puntos quilométricos 1+840 e 2+040. </p>
    <p>e) A 6,5 metros desde o eixe da estrada, entre los puntos quilométricos 2+040 e 2+100. </p>
    <p>Contra esta resolución de aprobación, con carácter definitivo en vía administrativa, cabe interpoñer potestativamente o recurso de reposición ante o mesmo órgano que o ditou no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo establecen os artigos 116.1º e 117 da Lei 30/1992, do 26 de novembro.</p>
    <p>Porén, poderase impugnar directamente o acto que se notifica ante a orde xurisdicional contencioso-administrativa (artigo 116.1º da Lei 30/1992, do 26 de novembro). Para tal efecto, poderase interpoñer recurso contencioso-administrativo, no prazo de dous meses contados desde o día seguinte ao desta publicación, ante o Tribunal Superior de Xustiza de Galicia.</p>
    <p>No caso de que se interpoña o recurso de reposición, non se poderá interpoñer o recurso contencioso-administrativo ata que sexa resolto expresamente ou se teña producido a desestimación presunta do recurso de reposición interposto».</p>
    <p>O que se fai público para o seu xeral coñecemento.</p>
    <p>Santiago de Compostela, 24 de abril de 2015</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>

