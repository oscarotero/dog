---
date: '2015-05-27'
id: G0201-060515-0001
page: 20761
number: 98
agency: Xulgado de Primeira Instancia número 1 de Corcubión
section: V. Administración de xustiza.
title: EDICTO (62/2015).
range: Edicto
url: >-
  https://www.xunta.gal/dog/Publicados/2015/20150527/AnuncioG0201-060515-0001_gl.html
---
<p>Cédula de notificación.</p>
    <p>No procedemento de referencia ditouse resolución, cuxos antecedentes de feito e parte dispositiva son do teor literal seguinte:</p>
    <p>«Auto nº 62/2015.</p>
    <p>Xuíz/maxistrado xuíz.</p>
    <p>Sr. Iván Barallobre Sánchez.</p>
    <p>En Corcubión, sete de abril de dous mil quince.</p>
    <p>Antecedentes de feito.</p>
    <p>Primeiro. O día 5 de xullo de 2013 o procurador Sr. Leis Espasandín presentou, en nome e representación de Manuel Amigo Blanco, escrito de solicitude de recoñecemento e execución en España da sentenza de divorcio ditada o día 31 de agosto de 1988, polo 2º Xulgado de Familia da Bisbarra de Niteroi (Río de Janeiro-Brasil) e no que foron partes Solainer de Assis e Manuel Amigo Blanco.</p>
    <p>A esta solicitude acompañaba a documentación na que fundaba a súa petición, así como a tradución correspondente.</p>
    <p>Segundo. Conferido o oportuno traslado ao representante do Ministerio Fiscal, este informou non opoñerse ao recoñecemento xudicial e execución daquela sentenza toda vez que se cumpran os requisitos exixidos pola LAC ao respecto, quedando os autos pendentes de ditar a presente resolución.</p>
    <p>Da devandita solicitude deuse igualmente traslado á parte contraria, ás que se emprazou a través de comunicación edictal, tras o fracaso dos diferentes intentos de comunicación persoal.</p>
    <p>Parte dispositiva.</p>
    <p>Que, outorgando o exequátor solicitado, debo declarar e declaro a plena eficacia no ordenamento español e validez como firme e executoria da sentenza estranxeira de divorcio ditada o día 31 de agosto de 1988, polo 2º Xulgado de Familia da Bisbarra de Niteroi (Río de Janeiro-Brasil) e no que foron partes Solainer de Assis e Manuel Amigo Blanco.</p>
    <p>Notifíquese esta resolución ás partes e ao Ministerio Fiscal, con indicación de que esta non é firme, senón que contra ela cabe interpoñer recurso de apelación ante este xulgado, dentro dos vinte días seguintes á súa notificación, para a súa resolución pola Audiencia Provincial da Coruña.</p>
    <p>Líbrese testemuño da resolución ao Rexistro Civil Central para os efectos oportunos.</p>
    <p>Así o acorda, manda e asina,</p>
    <p>Iván Barallobre Sánchez, xuíz do Xulgado de Primera Instancia e Instrución número 1 de Corcubión e o seu partido xudicial». (Asinado).</p>
    <p>E como consecuencia do ignorado paradoiro de Solainer de Assis, esténdese este edicto para que sirva de cédula de notificación.</p>
    <p>Corcubión, 24 de abril de 2015</p>
    <footer><p>A secretaria xudicial</p></footer>

