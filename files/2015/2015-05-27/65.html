---
date: '2015-05-27'
id: G1061-210515-1
page: 20858
number: 98
agency: Asomega
section: VI. Anuncios. c) Outros anuncios.
title: ANUNCIO polo que se convoca a XIX edición do Premio Novoa Santos.
range: Anuncio
url: >-
  https://www.xunta.gal/dog/Publicados/2015/20150527/AnuncioG1061-210515-1_gl.html
---
<p>Presentación.</p>
    <p>1. A Asociación de Médicos Gallegos, Asomega, organiza o Premio Novoa Santos, convocando a XIX edición do mesmo. </p>
    <p>2. Colabora con Asomega nesta convocatoria a Fundación Uniteco. </p>
    <p>– Bases do premio: </p>
    <p>1. Poderán tomar parte neste premio persoas relevantes galegas, ou directamente vinculadas a Galicia, da medicina-sanidade, cuxo labor profesional ou científico fose de repercusión nacional ou internacional e especificamente de proxección cara a Galicia. </p>
    <p>2. As propostas dos candidatos deberán ser realizadas por: universidades, reais academias ou colexios profesionales da medicina, farmacia ou veterinaria, sociedades científicas, hospitais, fundacións, etc., ou un grupo mínimo de oito profesionais médico-sanitarios. </p>
    <p>3. As solicitudes irán acompañadas da seguinte documentación: </p>
    <p>a) Un resumo do <em>curriculum vitae</em> do candidato en formato electrónico (PDF).</p>
    <p>b) Unha memoria en que se expoñan os méritos do candidato nun máximo de cinco follas (PDF). </p>
    <p>4. O galardoado aceptará o compromiso de pronunciar unha conferencia do tema médico-sanitario, que considere foi motivo do Premio Novoa Santos. </p>
    <p>5. Non poderán concorrer os membros da Xunta Directiva de Asomega. </p>
    <p>6. As solicitudes e documentación, cuxo prazo límite de presentación rematará o día 15 de xuño de 2015, serán dirixidas ao secretario de Asomega, r/ Santa Cruz de Marcenado, 31, 7º-22. Madrid 28015. Tel. 677 04 60 72. Correo electrónico asomegasecretaria@gmail.com .</p>
    <p>– Premio:</p>
    <p>1. O Premio Novoa Santos será outorgado por un xurado constituído pola Xunta Directiva de Asomega. Para tal fin, celebrarase unha reunión da Xunta Directiva, e a súa decisión, ante o cal non caberá reclamación nin recurso, darase a coñecer a continuación. </p>
    <p>2. O galardón consistirá en 12.000 euros, diploma e medalla conmemorativa do Premio Novoa Santos. O premio é indivisible. </p>
    <p>3. No mesmo ano 2015, a Xunta Directiva de Asomega fará entrega do Premio Novoa Santos ao galardoado, o cal pronunciará unha conferencia do tema médico-sanitario que considere que foi o motivo de tal mérito </p>
    <p>Madrid, 4 de maio de 2015</p>
    <footer><p>Melchor Álvarez de Mon Soto<br>Presidente da Asociación de Médicos Gallegos</p></footer>

