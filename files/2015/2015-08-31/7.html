---
date: '2015-08-31'
id: G2410-120815-0001
page: 35247
number: 165
agency: Xulgado do Social número 1 de Santiago de Compostela
section: V. Administración de xustiza.
title: EDICTO (190/2015).
range: Edicto
url: >-
  https://www.xunta.gal/dog/Publicados/2015/20150831/AnuncioG2410-120815-0001_gl.html
---
<p>Susana Varela Amboage, secretaria xudicial do Xulgado do Social número 1 de Santiago de Compostela, fago saber que no procedemento de despedimento obxectivo individual 190/2015 deste xulgado do social, seguido por instancia de Juan Ramón Vilasuso Fernández contra a empresa Hipescar, S.L., Fondo de Garantía Salarial (Fogasa), sobre despedimento, se ditou a seguinte resolución, cuxa parte dispositiva se xunta:</p>
    <p>Decisión:</p>
    <p>Que estimando parcialmente a demanda interposta por Juan Ramón Vilasuso Fernández contra Hipescar, S.L. efectúo os pronunciamentos seguintes:</p>
    <p>1. Debo declarar e declaro a improcedencia do despedimento do demandante efectuado pola mercantil demandada con efectos do 24 de xaneiro de 2015, e debo condenar e condeno a Hipescar, S.L. a que readmita inmediatamente o traballador demandante nas mesmas condicións que rexían antes de producirse o despedimento, con aboamento dos salarios deixados de percibir desde a data efectiva do despedimento ata a notificación desta sentenza a razón de 50,5 euros diarios, ou ben, á elección do empresario, á extinción da relación laboral con aboamento ao demandante dunha indemnización de 10.700,68 euros por despedimento improcedente.</p>
    <p>A opción polo empresario entre a readmisión do traballador e a indemnización por despedimento improcedente deberá exercerse no prazo de 5 días, contados a partir da notificación da presente sentenza, mediante escrito ou comparecencia ante este xulgado. Transcorrido o dito termo sen que o empresario tivese optado entenderase que procede a readmisión.</p>
    <p>2. Debo condenar e condeno a Hipescar, S.L. a que lle aboe ao demandante a suma de 10.445,60 euros en concepto de salarios debidos ata a data de efectos do despedimento, coa desagregación indicada no feito probado quinto desta resolución, máis os xuros do artigo 29.3 do ET sobre a dita cantidade, devindicados desde a data de presentación da papeleta de conciliación ata a presente sentenza, e os do artigo 576 da LAC a partir da data desta resolución; coa obriga de aboamento dos honorarios do letrado da parte demandante ata o límite máximo de 600 euros.</p>
    <p>3. No que atinxe á responsabilidade do Fogasa, deberá observarse o que resulte da aplicación do artigo 33 do ET.</p>
    <p>Notifíqueselles ás partes e ao Fogasa a presente resolución, facéndolles saber que fronte a esta poderán interpor recurso de suplicación ante a Sala do Social do Tribunal Superior de Xustiza de Galicia, no prazo de cinco días contados desde o seguinte ao da súa notificación.</p>
    <p>A anterior resolución entregarase ao secretario para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mándoo e asínoo.</p>
    <p>E para que lle sirva de notificación en legal forma a Hipescar, S.L., en ignorado paradoiro, expido a presente para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 12 de agosto de 2015</p>
    <footer><p>A secretaria xudicial</p></footer>

