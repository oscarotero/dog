---
date: '2015-08-31'
id: L410-070815-0001
page: 35287
number: 165
agency: Concello de Castro de Rei
section: VI. Anuncios. b) Administración local.
title: ANUNCIO de nomeamento de funcionario interino.
range: Anuncio
url: >-
  https://www.xunta.gal/dog/Publicados/2015/20150831/AnuncioL410-070815-0001_gl.html
---
<p>Decreto da Alcaldía 257/2015.</p>
    <p>Nomeamento de funcionario interino administrativo do Concello de Castro de Rei.</p>
    <p>Francisco Javier Balado Teijeiro, alcalde do Concello de Castro de Rei (Lugo).</p>
    <p>Vista a proposta de nomeamento do tribunal cualificador en relación coas probas de selección para prover en réxime de interinidade a seguinte praza:</p>
    <p>– Grupo: C1; escala: Administración xeral; subescala: administrativa; clase: funcionario interino; número de vacantes: unha; denominación: administrativo. </p>
    <p>Cumpridos os requisitos e as condicións exixidos nas bases da convocatoria, de acordo co disposto no artigo 62 da Lei 7/2007, do 12 de abril, do Estatuto básico do empregado público. </p>
    <p>De conformidade co artigo 21 da Lei 7/1985, do 2 de abril, reguladora das bases do réxime local; co artigo 136 do Real decreto lexislativo 781/1986, do 18 de abril, polo que se aproba o texto refundido das disposicións legais vixentes en materia de réxime local; co artigo 7 do Real decreto 896/1991, do 7 de xuño, polo que se establecen as regras básicas e os programas mínimos a que se debe axustar o procedemento de selección dos funcionarios da Administración local,</p>
    <h2>RESOLVO:</h2>
    <p>Primeiro. Realizar o nomeamento de funcionaria interina á aspirante seguinte: </p>
    <p>Eva María Pérez Pita, con DNI 76576283Z.</p>
    <p>Segundo. O nomeamento terá vixencia ata que se cubra a vacante mediante funcionario de carreira. Poderá cesar, así mesmo, cando o concello considere que xa non existen razón de necesidade ou urxencia que motivaron o nomeamento, ou ben cando por causas sobrevidas a praza sexa amortizada.</p>
    <p>Terceiro. Notificar esta resolución á funcionaria nomeada, comunicándolle que deberá tomar posesión e incorporarse no prazo dun mes a partir da publicación do nomeamento, logo de certificación do cumprimento de todos os requisitos da praza especificados nas bases da convocatoria. </p>
    <p>Cuarto. Unha vez tomada posesión, publicar o nomeamento no Diario Oficial de Galicia e no Boletín Oficial da provincia e no taboleiro de edictos deste concello, de acordo co disposto nos artigos 60 e 81 da Lei 2/2015, do 29 de abril, do emprego público de Galicia.</p>
    <p>Quinto. Contra esta resolución, que pon fin á vía administrativa, pódese interpor alternativamente o recurso de reposición potestativo, no prazo dun mes contado desde o día seguinte ao da publicación deste anuncio, ante o alcalde do Concello de Castro de Rei, de conformidade cos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou recurso contencioso-administrativo, segundo o establecido no artigo 14 da Lei 29/1998, do 13 de xullo, da xurisdición contencioso-administrativa, no prazo de dous meses contados desde o día seguinte ao da publicación deste anuncio, de conformidade co artigo 46 da citada Lei 29/1998. No caso de optar por interpor o recurso de reposición potestativo, non poderá interpor recurso contencioso-administrativo ata que aquel sexa resolto expresamente ou se produza a súa desestimación por silencio.</p>
    <p>Todo isto sen prexuízo de que poida exercer calquera outro recurso que xulgue pertinente. </p>
    <p>Castro de Rei, 14 de xullo de 2015</p>
    <footer><p>Francisco Javier Balado Teijeiro<br>Alcalde</p></footer>

