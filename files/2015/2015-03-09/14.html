---
date: '2015-03-09'
id: G2348-180215-0001
page: 9571
number: 46
agency: Xulgado do Social número 5 da Coruña
section: V. Administración de xustiza.
title: EDICTO (1256/2013).
range: Edicto
url: >-
  https://www.xunta.gal/dog/Publicados/2015/20150309/AnuncioG2348-180215-0001_gl.html
---
<p>María Jesús Hernando Arenas, secretaria xudicial do Xulgado do Social número 5 da Coruña, fai saber que con data do 5 de decembro de 2014 se ditou sentenza, cuxo encabezamento e resolución son do teor literal seguinte:</p>
    <p>«Sentenza número 649/2014.</p>
    <p>A Coruña, 5 de decembro de 2014.</p>
    <p>Vistos por Pilar Carreira Vidal, maxistrada xuíza do Xulgado do Social número 5 da Coruña e o seu partido, os presentes autos de xuízo número 1256/2013 seguidos por instancia de Elena María Eiroa Pallas e Beatriz Casal Fernández, asistidas pola letrada María José Núñez Santos, contra a entidade Singla Ingeniería, S.L. e a súa administración concursal, que non comparecen, e o Fondo de Garantía Salarial, representado pola letrada Rosa Prosper Montalvo, sobre reclamación de cantidade –salarios e indemnización–.</p>
    <p>Que debo desestimar e desestimo a demanda que en materia de cantidade interpuxeron Elena María Eiroa Pallas e Beatriz Casal Fernández, contra o Fondo de Garantía Salarial e, en consecuencia, debo absolvelo de todo o solicitado na súa contra, ao concorrer excepción de prescrición respecto aos salarios, e estar comprometido o pagamento das indemnizacións reclamadas por despedimento.</p>
    <p>Que debo estimar e estimo a demanda que en materia de cantidade interpuxeron Elena María Eiroa Pallas e Beatriz Casal Fernández, contra a entidade Singla Ingeniería, S.L. e a súa administración concursal e, en consecuencia, debo condenar e condeno a Singla Ingeniería, S.L. a que lles aboe ás demandantes as seguintes cantidades:</p>
    <p>– A Beatriz Casal Fernández, a cantidade de 1.397,02 euros líquidos, polos salarios devindicados en setembro e outubro de 2012, incluíndo parte proporcional de paga extra de Nadal, incrementada no xuro do 10 % por mora e aplicable aos conceptos salariais, e a cantidade de 293,6 euros como indemnización por despedimento obxectivo non aboada polo Fogasa.</p>
    <p>– A Elena María Eiroa Pallas, a cantidade de 279,42 euros como indemnización por despedimento obxectivo non aboada polo Fogasa.</p>
    <p>Notifíquese a presente resolución ás partes e fágaselles saber o seu dereito a interpor contra ela recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco (5) días a partir da súa notificación. </p>
    <p>Advírtase o recorrente que non sexa traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros do depósito especial indicado no artigo 229.1.a) da Lei reguladora da xurisdición social, na conta aberta na entidade Banesto, a nome deste xulgado co número 47570000, código 36 e número de expediente, acreditando mediante a presentación do xustificante de ingreso no período comprendido ata a formalización do recurso así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado, a cantidade obxecto de condena, ou formalizar aval bancario pola dita cantidade en que se faga constar a responsabilidade solidaria do avalista, e incorporalos a este xulgado co anuncio de recurso. </p>
    <p>En todo caso, o recorrente deberá designar letrado para a tramitación do recurso, no momento de anuncialo.</p>
    <p>Dedúzase testemuño literal desta sentenza, que quedará nestas actuacións, con inclusión da orixinal no libro de sentenzas.</p>
    <p>Así, por esta miña sentenza, pronúncioo, mándoo e asínoo». </p>
    <p>Para que conste e para a súa inserción no <em>Diario Oficial de Galicia</em>, co fin de que sirva de notificación a Singla Ingeniería, S.L., co apercibimento de que as sucesivas notificacións se realizarán nas dependencias do xulgado, salvo as que sexan emprazamento, sentenzas e autos. </p>
    <p>A Coruña, 13 de febreiro de 2015</p>
    <footer><p>A secretaria xudicial</p></footer>

