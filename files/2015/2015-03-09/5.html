---
date: '2015-03-09'
id: CA02-030315-0005
page: 9538
number: 46
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  RESOLUCIÓN do 5 de marzo de 2015, da Dirección Xeral de Conservación da
  Natureza, pola que se modifica o couto de Parga, nos ríos Parga e Ladroil.
range: Resolución
url: >-
  https://www.xunta.gal/dog/Publicados/2015/20150309/AnuncioCA02-030315-0005_gl.html
---
<p>Antecedentes.</p>
    <p>De conformidade co disposto no artigo 68 do Regulamento de ordenación da pesca fluvial e dos ecosistemas acuáticos continentais, aprobado polo Decreto 130/1997, do 14 de maio, a Consellería de Medio Ambiente, Territorio e Infraestruturas aprobou o Plan de xestión da pesca fluvial do couto de Parga.</p>
    <p>De conformidade co disposto no artigo 15 do Regulamento de ordenación da pesca fluvial e dos ecosistemas acuáticos continentais (Decreto 130/1997, do 14 de maio), o Servizo Provincial de Conservación da Natureza de Lugo iniciou o expediente de modificación do couto de Parga, nos ríos Parga e Ladroil.</p>
    <p>O expediente de modificación do couto de pesca de Parga, nos ríos Parga e Ladroil, foi sometido a información pública mediante Resolución do 24 de outubro de 2014<br>(DOG núm. 219, do 14 de novembro). Recibíronse tres alegacións, nunha delas solicitábase o mantemento dun tramo de aproximadamente cinco quilómetros como zona libre ou non acoutada, sen incluír dentro do couto proposto, e nas outras dúas pedíase unha ampliación dos tramos na modalidade de pesca sen morte.</p>
    <p>Como consecuencia das alegacións presentadas, o Servizo Provincial de Conservación da Natureza de Lugo, tras o seu estudo, acordou non atender as solicitudes formuladas. No caso da petición do mantemento da zona libre ou non acoutada non se considera conveniente ter en conta esta solicitude debido á excesiva presión de pesca que mantería o río. No caso das dúas alegacións referentes á ampliación dos tramos na modalidade de pesca sen morte non se considera conveniente ter en conta estas alegacións por entender que esta modalidade non ten, de momento, excesiva demanda, e queda xa representada no plan de xestión cun tramo dentro do propio couto e cun tramo libre sen morte nun afluente directo do couto proposto.</p>
    <p>No expediente de modificación do couto de pesca de Parga, nos ríos Parga e Ladroil, consta o informe favorable do Comité Provincial de Pesca Fluvial de Lugo, en sesión do 1 de outubro de 2014.</p>
    <p>Consideracións legais.</p>
    <p>O expediente de modificación do couto de Parga, nos ríos Parga e Ladroil, cumpre os requisitos establecidos na Lei 7/1992, do 24 de xullo, de pesca fluvial, no Decreto 130/1997, do 14 de maio, polo que se aproba o Regulamento de ordenación da pesca fluvial e dos ecosistemas acuáticos continentais, e demais normativa de aplicación.</p>
    <p>A Dirección Xeral de Conservación da Natureza é competente para resolver o expediente segundo o disposto na Lei 7/1992, do 24 de xullo, de pesca fluvial, no Decreto 130/1997, do 14 de maio, polo que se aproba o Regulamento de ordenación da pesca fluvial e dos ecosistemas acuáticos continentais, e mais no Decreto 44/2012, do 19 de xaneiro, polo que se establece a estrutura orgánica da Consellería de Medio Ambiente, Territorio e Infraestruturas.</p>
    <p>Resolución.</p>
    <p>De conformidade con todo o anterior, resolvo modificar o couto de pesca de Parga, nos ríos Parga e Ladroil, cos límites e a normativa que a seguir se establecen:</p>
    <p>Concello: Guitiriz.</p>
    <p>Ríos: Parga e Ladroil.</p>
    <p>Tramos:</p>
    <p>Tramo I:</p>
    <p>Límite superior no río Parga: ponte de Román.</p>
    <p>Límite superior no río Ladroil: ponte Moeiro.</p>
    <p>Límite inferior: presa de Parga.</p>
    <p>Tramo II:</p>
    <p>Límite superior: presa de Parga.</p>
    <p>Límite inferior: presa do Club Fluvial.</p>
    <p>Tramo III:</p>
    <p>Limite superior: presa do club Fluvial.</p>
    <p>Límite inferior: ponte de Santo Alberto.</p>
    <p>Lonxitude total tramo I e III: 10,8 km.</p>
    <p>Lonxitude total tramo II: 0,5 km.</p>
    <p>Permisos diarios tramos I e III: 14.</p>
    <p>Permisos diarios tramo II: 2.</p>
    <p>Xornadas inhábiles do couto: segundo a orde anual de pesca continental.</p>
    <p>Réximes de pesca: couto de troita os tramos I e III, e de pesca sen morte o tramo II.</p>
    <p>Tamaños mínimos tramos I e III: 21 cm.</p>
    <p>Cotas de captura tramos I e III: segundo a orde anual de pesca continental.</p>
    <p>Xornadas inhábiles: segundo a orden anual de pesca continental.</p>
    <p>De conformidade co disposto no artigo 15 do Regulamento de ordenación da pesca fluvial e dos ecosistemas acuáticos continentais (Decreto 130/1997, do 14 de maio), inclúense nos coutos de pesca os 100 m finais de todos os afluentes existentes nos tramos acoutados.</p>
    <p>Contra esta resolución caberá, de conformidade cos artigos 107.1, 114 e 115 da<br>Lei 4/1999, de modificación da Lei 30/1992, do 26 de novembro, de réxime xurídico das<br>administracións públicas e do procedemento administrativo común, a interposición do recurso de alzada perante a conselleira de Medio Ambiente, Territorio e Infraestruturas no prazo dun mes, contado desde o día seguinte ao da publicación no Diario Oficial de Galicia.</p>
    <p>Santiago de Compostela, 5 de marzo de 2015</p>
    <footer><p>Verónica Tellado Barcia<br>Directora xeral de Conservación da Natureza</p></footer>

