---
date: '2015-05-28'
id: G1643-070515-0002
page: 21003
number: 99
agency: Instituto Municipal Coruña Espectáculos
section: VI. Anuncios. b) Administración local.
title: >-
  ANUNCIO de contratación dos servizos de xestión integral da execución dos
  servizos complementarios precisos para a execución da programación cultural e
  de actividades.
range: Anuncio
url: >-
  https://www.xunta.gal/dog/Publicados/2015/20150528/AnuncioG1643-070515-0002_gl.html
---
<p>1. Entidade organizadora: Instituto Municipal Coruña Espectáculos (IMCE).</p>
    <p>2. Obxecto do contrato: prestación da xestión integral dos servizos que requira o IMCE para o desenvolvemento da programación cultural, de actividades e de festas nas distintas instalacións que xestiona o IMCE (Teatro Rosalía Castro, Coliseum, algunhas dependencias do Fórum Metropolitano e do Ágora) e noutros espazos, como a vía pública ou o Pazo da Ópera (neste espazo de forma ocasional, en todo caso cun tope máximo anual de 54 días) (véxanse pregos reguladores do contrato).</p>
    <p>3. Prezo do contrato: contía máxima anual: 780.108,18 €, IVE incluído. Valor estimado do contrato: 3.094.644,00 € (IVE non incluído), tendo en conta a súa duración, as posibles prórrogas e as modificacións deste.</p>
    <p>4. Duración do contrato: dous anos desde a data da súa formalización, prorrogables antes da súa finalización por períodos máximos dun ano, para cada prórroga, ata un máximo de catro anos, incluído o período inicial e as prórrogas, por mutuo acordo entre o IMCE e o contratista.</p>
    <p>5. Tramitación: ordinaria.</p>
    <p>6. Procedemento: aberto.</p>
    <p>7. Garantía provisional: non se exixe.</p>
    <p>8. Garantía definitiva: 5 % do importe de adxudicación (IVE excluído).</p>
    <p>9. Obtención de documentación e información: oficinas do IMCE, sitas na avda. A Mariña 18 (edificio Casa Paredes), 15001 A Coruña. Perfil do contratante: www.coruna.es. Enderezo de correo electrónico: imce@coruna.es.</p>
    <p>10. Solvencia: véxase prego de cláusulas administrativas particulares.</p>
    <p>11. Criterios de adxudicación: véxase prego de cláusulas administrativas particulares.</p>
    <p>12. Presentación de proposicións: prazo de 20 días hábiles desde o seguinte ao da publicación do anuncio no <em>Diario Oficial de Galicia</em> ou no<em> Boletín Oficial </em>da provincia da Coruña; finaliza ás 13.30 horas. No suposto de resultar sábado ou festivo o día de finalización do prazo, prorrogarase automaticamente ao día hábil seguinte.</p>
    <p>Documentación que deben presentar: véxase o prego de cláusulas administrativas particulares.</p>
    <p>Lugar de presentación: Rexistro do IMCE, avda. A Mariña 18 (edificio Casa Paredes), 15001 A Coruña.</p>
    <p>13. Apertura de ofertas económicas: lugar e día que se sinale no perfil do contratante: www.coruna.es.</p>
    <p>14. Outras informacións: véxase o prego de cláusulas administrativas particulares.</p>
    <p>A Coruña, 27 de abril de 2015</p>
    <footer><p>P.D. (Decreto 20.6.2011)<br>Ana María Fernández Gómez<br>Vicepresidenta do Instituto Municipal Coruña Espectáculos</p></footer>

