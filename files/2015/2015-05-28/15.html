---
date: '2015-05-28'
id: G2345-070515-0001
page: 20925
number: 99
agency: Xulgado do Social número 2 da Coruña
section: V. Administración de xustiza.
title: EDICTO (1385/2012).
range: Edicto
url: >-
  https://www.xunta.gal/dog/Publicados/2015/20150528/AnuncioG2345-070515-0001_gl.html
---
<p>María Adelaida Egurbide Margañón, secretaria xudicial do Xulgado do Social número 2 da Coruña, fago saber:</p>
    <p>Que no procedemento ordinario 1385/2012 deste xulgado do social, seguidos por instancia de Fundación Laboral da Construción contra a empresa Nostian, S.L., Fondo de Garantía Salarial (Fogasa), sobre ordinario, se ditou a seguinte resolución, cuxa parte dispositiva se achega:</p>
    <p>«Antecedentes de feito:</p>
    <p>Único. Que a representación da entidade demandante presentou escrito de aclaración-rectificación de erro fronte á sentenza con data do 18.9.2014, pasando os autos a SSª para acordar o procedente.</p>
    <p>Fundamentos de dereito:</p>
    <p>Primeiro. O artigo 267 da LOPX permite aos órganos xudicial aclarar algún concepto escuro, suplir calquera omisión ou corrixir algún erro material declarado nas súas resolucións pero sen chegar a alteralas, en aplicación do principio de inmodificabilidade do substancial das resolucións xudiciais, integrante do dereito á tutela xudicial efectiva. O Tribunal constitucional veu establecendo que a vía do artigo 267 da LOPX non pode utilizarse como remedio da falta de fundamentación da resolución aclarada (STC 138/85), nin para corrixir erros xudiciais de cualificación xurídica (SSTC 119/88 e 16/91). Non obstante, o Tribunal Supremo vén admitindo a admisión da aclaración cando o erro material consistente en mero desaxuste ou contradición patente e independente de calquera xuízo de valor ou apreciación xurídica entre a doutrina establecida nos fundamentos xurídicos e a decisión da resolución xudicial, o que supón non descartar esta vía se se mostra evidente, por deducirse do propio texto da sentenza, sen necesidade de hipótese, deducións ou interpretacións, que o órgano xudicial simplemente se equivocou ao trasladar o resultado da fundamentación xurídica á decisión.</p>
    <p>Segundo. Sentado o anterior, procede rectificar o simple erro material sufrida na decisión da sentenza posto que, por erro, se indica que a demanda se dirixe fronte á entidade Inversora Obelisco, S.A., cando en realidade o é a empresa Nostian, S.L., tal e como se deduce do propio encabezamento da sentenza e da demanda. </p>
    <p>Parte dispositiva:</p>
    <p>Accédese á rectificación do erro material sufrida na decisión da sentenza, debendo recollerse na decisión que a entidade fronte á que se dirixe a demanda é Nostian, S.L. e non a entidade Inversora Obelisco, S.A.</p>
    <p>Contra este auto non cabe recurso ningún salvo aquel que conforme a lei poida ser interposto contra a resolución que se pretende aclarar.</p>
    <p>Así por este auto o acorda e asina o maxistrado xuíz deste xulgado.</p>
    <p>Dilixencia. Seguidamente cúmprese o ordenado. Dou fe».</p>
    <p>E para que sirva de notificación en legal forma a Nostian, S.L., en ignorado paradoiro, expido a presente para a súa inserción no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de localización.</p>
    <p>A Coruña, 7 de maio de 2015</p>
    <footer><p>Adelaida Egurbide Margañón<br>Secretaria xudicial</p></footer>

