---
date: '2015-05-11'
id: G0244-240415-0006
page: 18575
number: 87
agency: >-
  Vicepresidencia e Consellería de Presidencia, Administracións Públicas e
  Xustiza
section: VI. Anuncios. a) Administración autonómica.
title: >-
  RESOLUCIÓN do 22 de abril de 2015, da Secretaría Xeral para o Deporte, pola
  que se resolve o recurso de reposición interposto por José Fernández Rey
  contra a Resolución do 4 de marzo de 2015.
range: Resolución
url: >-
  https://www.xunta.gal/dog/Publicados/2015/20150511/AnuncioG0244-240415-0006_gl.html
---
<p>Antecedentes de feito:</p>
    <p>Primeiro. O día 4 de marzo de 2015 ditouse resolución pola que se fai pública a lista de deportistas recoñecidos/as como deportistas galegos/as de alto nivel polo procedemento iniciado en novembro de 2014, así como as solicitudes desestimadas e a causa.</p>
    <p>Segundo. O día 14 de abril de 2015 José Fernández Rey interpón dentro do prazo conferido para o efecto recurso de reposición contra a indicada resolución que tivo entrada no Rexistro da Secretaría Xeral para o Deporte o día 20 de abril de 2015. </p>
    <p>Fundamentos de dereito:</p>
    <p>No recurso presentado, o recorrente manifesta a súa desconformidade coa Resolución do 4 de marzo de 2015 publicada no DOG do 12 de marzo de 2015 por denegárselle a condición de deportista galego de alto nivel a José Fernández Rey polo mérito presentado no procedemento de novembro de 2014, un 2º posto acadado no Campionato de Europa por clubs en categoría absoluta.</p>
    <p>Único. Os criterios marcados no anexo I da Orde do 30 de maio de 2005 para o recoñecemento dos deportistas galegos de alto nivel, en desenvolvemento do Decreto 6/2004, do 8 de xaneiro, din que nunha proba olímpica, en categoría absoluta nun campionato de Europa se debe acadar ata un décimo segundo posto.</p>
    <p>José Fernández Rey obtivo un segundo posto no Campionato de Europa de clubs de taekwondo na categoría absoluta.</p>
    <p>Polo exposto, vistos os preceptos legais citados e demais normas de xeral e pertinente aplicación, </p>
    <h2>RESOLVO:</h2>
    <p>Estimar o recurso de reposición presentado por José Fernández Rey contra a Resolución do 4 de marzo de 2015 pola que se fai pública a lista de deportistas recoñecidos/as como deportistas galegos/as de alto nivel polo procedemento iniciado en novembro de 2014, así como as solicitudes desestimadas e a causa, dando lugar ao recoñecemento de José Fernández Rey, con DNI 99341177D, como deportista galego de alto nivel polo transcurso de tres anos desde a publicación da resolución no <em>Diario Oficial de Galicia</em>.</p>
    <p>Notifíquese esta resolución ao interesado e fágaselle saber que é firme en vía administrativa e que contra ela poderá interpoñer recurso contencioso-administrativo ante o órgano competente da xurisdición contencioso-administrativa no prazo de dous meses contados desde o día seguinte ao da súa notificación, de conformidade co disposto no artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 22 de abril de 2015</p>
    <footer><p>Por desconcentración (Decreto 88/2013)<br>José Ramón Lete Lasa<br>Secretario xeral para o Deporte</p></footer>

