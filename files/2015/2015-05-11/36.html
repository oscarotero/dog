---
date: '2015-05-11'
id: CA04-210415-0002
page: 18603
number: 87
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN  do  20  de  abril  de  2015,  da  Xefatura  Territorial  de 
  Lugo,  pola  que  se  concede  a  autorización  administrativa  previa e de
  construción dunha instalación eléctrica no concello de Cervo (expediente
  IN407A 2014/54-2, 8190 AT).
range: Resolución
url: >-
  https://www.xunta.gal/dog/Publicados/2015/20150511/AnuncioCA04-210415-0002_gl.html
---
<p>Visto o expediente para outorgamento de autorización administrativa previa e de construción da instalación eléctrica que a seguir se describe:</p>
    <p>Solicitante: Barras Eléctricas Galaico-Asturianas, S.A.</p>
    <p>Domicilio social: polígono As Gándaras, parcela U2, rúa A, 27003 Lugo.</p>
    <p>Denominación: modificado CTC colexio público de Cervo.</p>
    <p>Situación: concello de Cervo.</p>
    <p>Características técnicas: </p>
    <p>1. Liña de media tensión soterrada a 20 kV, consistente en anelar o CT proxectado na LMT Espiñeirido, cunha lonxitude de 69 metros en condutor novo tipo RHZ1-240 mm entre o CTC proxectado e o PA/S situado no apoio B, e condutor recuperado en obra entre o CTC proxectado e o PA/S situado no apoio A. </p>
    <p>2. Centro de transformación en edificio prefabricado tipo PFU-4, cunha potencia proxectada de 630 kVA e unha potencia inicial de 250 kVA, no cal se instalan dúas celas de liña e unha de protección, relación de transformación 20.000/400-230 V.</p>
    <p>3. Rede de baixa tensión soterrada con orixe no CT proxectado e final nas RBT existentes, cunha lonxitude de 54 metros en condutores tipo RV.</p>
    <p>4. Desmontaxe da LMTA ao CTI grupo escolar, o CTI grupo escolar e 155 metros de condutor tipo RZ.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no título VII, capítulo II do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e de acordo coa Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54) esta xefatura territorial resolve: </p>
    <p>Conceder a autorización administrativa previa e a autorización administrativa de construción das ditas instalacións, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial e outros necesarios para a realización das obras das instalacións autorizadas.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución cabe interpor recurso de alzada ante o conselleiro de Economía e Industria no prazo dun mes, a partir do día seguinte ao da notificación ou publicación desta resolución; tamén poderá interpoñer calquera outro recurso que xulgue pertinente ao seu dereito.</p>
    <p>Lugo, 20 de abril de 2015</p>
    <footer><p>Pilar Fernández López<br>Xefa territorial de Lugo</p></footer>

