---
date: '2015-05-11'
id: O3C2-300415-0001
page: 18539
number: 87
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 30 de abril de 2015 pola que se convocan as xornadas Violencia
  de xénero e seguridade pública: avances e retos nunha loita polos dereitos das
  vítimas.
range: Resolución
url: >-
  https://www.xunta.gal/dog/Publicados/2015/20150511/AnuncioO3C2-300415-0001_gl.html
---
<p>Dentro do programa anual de actividades para o ano 2015 da Academia Galega de Seguridade Pública (Agasp), aprobado polo Consello Reitor deste organismo o 23 de decembro de 2014, en colaboración coa Secretaría Xeral de Igualdade da Xunta de Galicia, convócanse unhas xornadas de formación, comunicación, cooperación e colaboración en materia de violencia de xénero, conforme as seguintes bases:</p>
    <p>Primeira. Destinatarios/as</p>
    <p>Estas xornadas están dirixidas ao persoal das forzas e corpos de seguridade pública e emerxencias que traballan en Galicia, así como todos aqueles profesionais vinculados coa materia obxecto de debate e demais interesados en xeral.</p>
    <p>Segunda. Desenvolvemento da actividade</p>
    <p>• Lugar: Academia Galega de Seguridade Pública.</p>
    <p>• Datas: 3, 4 e 5 de xuño de 2015. </p>
    <p>• Horario: das 10.00 ás 19.30 horas, os días 3 e 4 de xuño, e das 10.00 ás 14.00 horas, o día 5 de xuño.</p>
    <p>• Número de prazas: ilimitado.</p>
    <p>• Horas lectivas: 20.</p>
    <p>• Contido: </p>
    <p>1. A Lei orgánica integral contra a violencia de xénero.</p>
    <p>2. Violencia de xénero: unha aproximación multidisciplinar.</p>
    <p>3. A tutela procesual e penal da vítima de violencia de xénero.</p>
    <p>4. Ampliando o concepto de violencia de xénero: violencia sexual, acoso físico (<em>stalking</em>), <em>sexting</em>, trata de seres humanos.</p>
    <p>5. Valoración do risco e actuación das forzas e corpos de seguridade ante a violencia de xénero.</p>
    <p>6. Violencia de xénero en suxeitos especialmente vulnerables: prostitución, discapacidade intelectual, inmigración.</p>
    <p>7. Variables psicosociais e estratexias de intervención en violencia de xénero.</p>
    <p>8. Violencia de xénero e xustiza restaurativa.</p>
    <p>9. Operadores xurídicos ante a violencia de xénero.</p>
    <p>10. Intervención con homes violentos coas súas parellas.</p>
    <p>Terceira. Solicitudes</p>
    <p>1. O persoal que desexe participar nestas xornadas deberá cubrir o formulario de matrícula telemática dispoñible na páxina web da Agasp (htpp://agasp.xunta.es ), non se admitirá ningunha outra forma ou modelo de solicitude.</p>
    <p>2. A falsidade ou ocultación de datos esenciais para a selección das persoas dará lugar á exclusión automática da xornada, así como á imposibilidade de participar en ningún outro curso durante o prazo dun ano computado desde o momento en que se detecte este feito.</p>
    <p>3. O prazo de presentación de solicitudes será de quince (15) días naturais desde a publicación desta resolución no DOG.</p>
    <p>Cuarta. Admisión</p>
    <p>A Agasp publicará na súa páxina web a relación das persoas seleccionadas para participar no curso, cunha antelación mínima de cinco (5) días naturais da data de inicio.</p>
    <p>Quinta. Asistencia </p>
    <p>Obrigatoria.</p>
    <p>A Estrada, 30 de abril de 2015</p>
    <footer><p>Luis Menor Pérez<br>Director xeral da Academia Galega de Seguridade Pública</p></footer>

