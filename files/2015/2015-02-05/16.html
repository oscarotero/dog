---
date: '2015-02-05'
id: G0171-160115-0001
page: 5358
number: 24
agency: Xulgado do Social número 1 de Reforzo da Coruña
section: V. Administración de xustiza.
title: EDICTO (627/2014).
range: Edicto
url: >-
  https://www.xunta.gal/dog/Publicados/2015/20150205/AnuncioG0171-160115-0001_gl.html
---
<p>Marta Yanguas del Valle, secretaria xudicial do Xulgado do Social número 1 reforzo da Coruña, fago saber que no procedemento de despedimento de obxectivo individual 627/2014 deste xulgado do social, seguido por instancia de María Begoña Góñez Góñez contra Belén González García, Fogasa sobre despedimento, se ditou a resolución cuxo encabezamento e parte dispositiva son do teor literal seguinte:</p>
    <p>«Reforzo.</p>
    <p>Sentenza:00008/2015.</p>
    <p>Xuíz: Javier López Cotelo.</p>
    <p>Procedemento: despedimento 627/2014.</p>
    <p>Demandante: María Begoña Góñez Góñez.</p>
    <p>Letrado: Sr. Pedreira Candal.</p>
    <p>Demandado: Belén González García.</p>
    <p>Sentenza nº 8/2015.</p>
    <p>A Coruña, 14 de xaneiro de 2015.</p>
    <p>Decisión:</p>
    <p>1º. Estimo a demanda sobre despedimento formulada por María Begoña Góñez Góñez fronte á empresaria Belén González García e, en consecuencia, declaro a improcedencia do despedimento e condeno a demandada a que readmita inmediatamente o traballador nas mesmas condicións que rexían antes de producirse o despedimento, ou ben, por elección da empresa, a que extinga a relación laboral con aboamento da indemnización detallada no número segundo desta decisión. Todo iso con aboamento, no caso de opción pola readmisión, dos salarios de tramitación que non percibise ata a notificación da presente sentenza.</p>
    <p>A devandita opción deberá exercerse en 5 días a partir da notificación desta sentenza, mediante escrito ou comparecencia ante este xulgado. Transcorrido o devandito termo sen que se tivese optado, entenderase que procede a readmisión.</p>
    <p>2º. A indemnización e os salarios de tramitación que serán aboados pola empresa demandada, segundo o disposto no número anterior, son os seguintes:</p>
    <p>– En concepto de indemnización, e de optar a empresa por ela: a cantidade de 3.186,04 euros.</p>
    <p>– En concepto de salarios de trámite, para o caso de opción pola readmisión, os deixados de percibir desde a data do despedimento e ata a notificación da presente sentenza, calculados a razón de 44,56 euros euros/día.</p>
    <p>3º. Condeno a empresaria demandada a lle aboar á traballadora demandante a suma<br>de 668,40 euros por razón do prazo de aviso previo ao despedimento non concedido.</p>
    <p>4º. O Fogasa deberá de pasar polo resolto na presente resolución.</p>
    <p>Inscríbase a presente resolución no libro de sentenzas deixando testemuño desta no presente procedemento.</p>
    <p>Notifíquese esta sentenza ás partes advertíndolles que contra ela se poderá interpoñer recurso de suplicación ante o Tribunal Superior de Xustiza de Galicia, o cal se deberá anunciar neste xulgado no prazo dos cinco días seguintes ao da notificación desta resolución por comparecencia ou mediante escrito, pasados os cales se declarará firme e se procederá ao seu arquivo.</p>
    <p>Advírtase igualmente ao recorrente que non fose traballador ou beneficiario do réxime público da Seguridade Social, ou habentes-causa seus, ou non teña recoñecido o beneficio da xustiza gratuíta, que deberá depositar a taxa establecida na Lei 10/2012, do 20 de novembro.</p>
    <p>Así o pronuncio, mando e asino, Javier López Cotelo, xuíz social de reforzo».</p>
    <p>Publicación. A anterior sentenza foi lida e publicada polo xuíz que a subscribe no día da súa data, do que eu, a secretaria xudicial, dou fe.</p>
    <p>E para que conste e sirva de notificación a Belén González García en ignorado paradoiro, expídese a presente cédula para a súa publicación no Diario Oficial de Galicia e colocación no taboleiro de anuncios.</p>
    <p>A Coruña, 14 de xaneiro de 2015</p>
    <footer><p>A secretaria xudicial</p></footer>

