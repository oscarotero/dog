---
date: '2015-02-05'
id: CA04-150115-0002
page: 5376
number: 24
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 2 de xaneiro de 2015, da Xefatura Territorial da Coruña, pola
  que se concede a autorización administrativa previa e de construción dunha
  instalación eléctrica no concello de Cesuras (expediente IN407A 2014/64-1).
range: Resolución
url: >-
  https://www.xunta.gal/dog/Publicados/2015/20150205/AnuncioCA04-150115-0002_gl.html
---
<p>Visto o expediente para outorgamento de autorización administrativa previa e de construción da instalación eléctrica que a seguir se cita:</p>
    <p>Expediente: IN407A 2014/64-1.</p>
    <p>Solicitante: Unión Distribuidores de Electricidad, S.A. (UDESA).</p>
    <p>Domicilio social: rúa José Ángel Valente, 17, baixo, local 62, 15706 Santiago de Compostela.</p>
    <p>Denominación: LMTS, CT e RBTS Piñoi.</p>
    <p>Situación: concello de Cesuras.</p>
    <p>Características técnicas: </p>
    <p>Instalación e montaxe do centro de transformación Piñoi, interior en edificio prefabricado de formigón de tipo monobloque, incluído un transformador de 100 kVA e 4 celas de media tensión: tres celas de entrada/saída de liñas motorizadas, e unha cela de protección mediante fusibles do transformador, todas elas con illamento de corte SF6.</p>
    <p>Tramo de liña soterrada de media tensión de interconexión entre o apoio existente tipo HV-1000/13 da LMT Peteiros Velle e Vilar Cesuras-Mesía (expte. 2005/367) e o CT Piñoi en proxecto (denominado circuíto 1), simple circuíto, con condutores unipolares de aluminio e illamento seco tipo RHZ1-20L 12/20 kV 3(1×240 K AL + H16), de 30 metros de lonxitude, tal e como se recolle no plano número TZ-01.</p>
    <p>Tramo de liña soterrada de media tensión de interconexión entre a LMT a CT A Castellana (expte. 51079) no apoio existente de tipo metálico C-2000/3T e o CT Piñoi en proxecto (denominado circuíto 2), simple circuíto, con condutores unipolares de aluminio e illamento seco tipo RHZ1-20L 12/20 kV 3(1×240 K Al + H16), de 96 metros de lonxitude, tal e como se recolle no plano número TZ-01.</p>
    <p>Tramo de liña soterrada de media tensión de interconexión entre a LMT e CT en Pardiñas Cesuras (expte. 2001/149-1) no apoio existente tipo metálico C/200/3T e o CT Piñoi en proxecto (denominado circuíto 3), simple circuíto, con condutores unipolares de aluminio e illamento seco tipo RHZ1-20L 12/20 kV, 3(1×240 K Al + H16), de 96 metros de lonxitude, tal e como se recolle no plano número TZ-01.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no título VII, capítulo II do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica e de acordo coa Resolución do 19 de febreiro de 2014 da Dirección Xeral de Enerxía e Minas pola que se aproba o procedemento de autorización administrativa de construción (DOG núm. 54) esta xefatura territorial resolve:</p>
    <p>Conceder a autorización administrativa previa e a autorización administrativa de construción da dita instalación, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación.</p>
    <p>Esta instalación está previsto que se execute nun prazo dun ano, contado a partir da data da última autorización administrativa necesaria.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>Contra esta resolución, que non é definitiva en vía administrativa, cabe interpor recurso de alzada ante o conselleiro de Economía e Industria no prazo dun mes contado a partir do día seguinte ao da súa notificación ou publicación nos termos establecidos nos artigos 107, 110, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro), sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 2 de xaneiro de 2015</p>
    <footer><p>Isidoro Martínez Arca<br>Xefe territorial da Coruña</p></footer>

