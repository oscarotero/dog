---
date: '2015-09-09'
id: CA02-270815-0012
page: 36324
number: 172
agency: 'Consellería de Medio Ambiente, Territorio e Infraestruturas'
section: IV. Oposicións e concursos.
title: >-
  ORDE do 22 de xullo de 2015 pola que se resolve a convocatoria para a
  provisión, polo sistema de libre designación, dun posto de traballo vacante
  nesta consellería, anunciada pola Orde do 29 de maio de 2015.
range: Orde
url: >-
  https://www.xunta.gal/dog/Publicados/2015/20150909/AnuncioCA02-270815-0012_gl.html
---
<p>Convocada a provisión, polo sistema de libre designación, dun posto de traballo vacante nesta consellería, pola Orde do 29 de maio de 2015 (Diario Oficial de Galicia núm. 111, do 15 de xuño), de conformidade co disposto na base sexta da referida orde, esta consellería</p>
    <h2>DISPÓN:</h2>
    <p>Primeiro. Resolver a convocatoria pública para a provisión, polo sistema de libre designación, dun posto de traballo vacante nesta consellería, anunciada pola Orde do 29 de maio de 2015 (DOG núm. 111, do 15 de xuño).</p>
    <p>Segundo. Adxudicar destino, no posto de traballo que se indica, e seleccionar a persoa que se relaciona no anexo I desta orde.</p>
    <p>Terceiro. O cesamento no destino actual da persoa que obtivo praza deberá efectuarse o día seguinte ao da publicación desta orde no Diario Oficial de Galicia.</p>
    <p>O prazo para a toma de posesión do novo destino será de tres días hábiles se non implica cambio de residencia ou de sete días hábiles se comporta cambio de residencia, de conformidade co establecido no artigo 14 do Decreto 93/1991, do 20 de marzo, na súa nova redacción dada polo Decreto 166/2013, do 14 de novembro, e o disposto na base sétima da convocatoria.</p>
    <p>O cómputo de prazos de posesión iniciarase cando rematen os permisos ou licenzas que, de ser o caso, lle fosen concedidas á dita persoa. Nos supostos de baixa temporal ou transitoria, iniciarase a partir da correspondente alta.</p>
    <p>Cuarto. O xefe/a do centro en que cause baixa a persoa seleccionada, así como o/a daquel en que obteña destino, consignarán no título administrativo, dentro do prazo sinalado no punto anterior, as correspondentes dilixencias de cesamento e toma de posesión.</p>
    <p>Quinto. Contra esta orde, que pon fin á vía administrativa, as persoas interesadas poderán interpoñer recurso potestativo de reposición, ante a conselleira de Medio Ambiente, Territorio e Infraestruturas, no prazo dun mes contado desde o día seguinte ao da súa publicación no Diario Oficial de Galicia, de conformidade co establecido na Lei 30/1992, do 26 de novembro, na súa nova redacción dada pola Lei 4/1999, do 13 de xaneiro, ou poderán impugnala directamente, ante o xulgado do contencioso-administrativo competente, no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 22 de xullo de 2015</p>
    <footer><p>Ethel Mª Vázquez Mourelle<br>Conselleira de Medio Ambiente, Territorio e Infraestruturas</p></footer>
    <h2>ANEXO</h2>
    <p>Apelidos e nome: Lefler Gullón, Carlos.</p>
    <p>NRP: 0975380702 A2062.</p>
    <p>Subgrupo: A1.</p>
    <p>Denominación do posto de traballo: xefatura da Área de Planificación e Programación (Subd. Xeral).</p>
    <p>Código do posto de traballo: MA.X01.00.001.15770.001.</p>
    <p>Centro directivo: Axencia Galega de Infraestruturas.</p>
    <p>Localidade: Santiago de Compostela.</p>
    <p>Corpo/escala: especial.</p>
    <p>Nivel: 30.</p>
    <p>Complemento específico: 18.025,32 euros.</p>
    <p>Tipo de adscrición: adscrición indistinta a funcionarios/as da Xunta de Galicia, Estado e CC.AA.</p>
    <p>Titulación requirida: Enxeñaría de Camiños, Canles e Portos.</p>
    <p>Formación específica: para persoal doutra Administración, curso de perfeccionamento de galego (RI).</p>

