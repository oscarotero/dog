---
date: '2015-09-09'
id: G0164-010915-0006
page: 36285
number: 172
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 31 de agosto de 2015 pola que se fai pública a ampliación da dotación
  orzamentaria para a concesión de premios fin de carreira da Comunidade
  Autónoma de Galicia para o alumnado que rematou os seus estudos universitarios
  no ano 2014 nas universidades do Sistema universitario de Galicia, convocados
  pola Orde do 4 de maio de 2015.
range: Orde
url: >-
  https://www.xunta.gal/dog/Publicados/2015/20150909/AnuncioG0164-010915-0006_gl.html
---
<p>No Diario Oficial de Galicia (DOG) do 18 de maio de 2015 publicouse a Orde do 4 de maio de 2015 pola que se convocan os premios fin de carreira da Comunidade Autónoma de Galicia para o alumnado que rematou os seus estudos universitarios no ano 2014 nas universidades do Sistema universitario de Galicia. O prazo de presentación das solicitudes rematou o 18 de xuño de 2015 e o número de solicitudes presentadas foi de 215; destas solicitudes, 80 son das distintas titulacións universitarias e, á vista da documentación presentada, poderían resultar premiados 77 solicitantes por un importe de 2.500 euros cada un. Polo tanto, é preciso ampliar en 5.000 euros o orzamento inicial de 187.500 dedicado a esta convocatoria.</p>
    <p>O artigo 2 da citada Orde do 4 de maio de 2015 establece que o orzamento poderá ser incrementado de acordo coas dispoñibilidades económicas da consellería, de conformidade cos supostos recollidos na Lei 9/2007, do 13 de xuño, de subvencións de Galicia, e polo Decreto 11/2009, do 8 de xaneiro, polo que se aproba o Regulamento da citada lei. Con base nisto, o secretario xeral de Universidades propón a ampliación de crédito por importe de 5.000 euros na convocatoria de premios fin de carreira, cuxo orzamento total é de 192.500 euros.</p>
    <p>De acordo con todo o indicado,</p>
    <h2>RESOLVO:</h2>
    <p>Aprobar unha ampliación de crédito por importe de 5.000,00 euros para dedicar á ampliación da convocatoria de premios fin de carreira da Comunidade Autónoma de Galicia para o alumnado que rematou os seus estudos universitarios no ano 2014 nas universidades do Sistema universitario de Galicia.</p>
    <p>Esta ampliación de crédito realízase con cargo á aplicación orzamentaria 09.40.422C.480.0 dos orzamentos xerais da Comunidade Autónoma de Galicia para o ano 2015, na cal existe crédito adecuado e suficiente para a dita ampliación.</p>
    <p>Santiago de Compostela, 31 de agosto de 2015</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

