---
date: '2015-11-16'
id: G0164-091115-0002
page: 43239
number: 218
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  RESOLUCIÓN do 29 de outubro de 2015 pola que se inscribe a asociación Amigos
  de los Caminos de Santiago a Caballo Equum Peregrinans no Rexistro de
  Entidades de Promoción do Camiño de Santiago.
range: Resolución
url: >-
  https://www.xunta.gal/dog/Publicados/2015/20151116/AnuncioG0164-091115-0002_gl.html
---
<p>Feitos:</p>
    <p>A asociación Amigos de los Caminos de Santiago a Caballo Equum Peregrinans presenta unha solicitude de inscrición no Rexistro de Entidades de Promoción do Camiño de Santiago o día 26 de outubro de 2015.</p>
    <p>A solicitude foi presentada segundo o modelo que figura como anexo I do Decreto 45/2001, de refundición da normativa en materia do Camiño de Santiago (DOG núm. 36, do 20 de febreiro), modificado polo Decreto 209/2002, do 13 de xuño (DOG núm. 121, do 25 de xuño), e con ela foi presentada a documentación pertinente segundo o artigo 26 do citado decreto.</p>
    <p>Fundamentos de dereito:</p>
    <p>É de aplicación especificamente ao procedemento a seguinte normativa:</p>
    <p>• Decreto 4/2013, do 10 de xaneiro, polo que se establece a estrutura orgánica da Consellería de Cultura, Educación e Ordenación Universitaria.</p>
    <p>• Decreto 45/2001, do 1 de febreiro, de refundición da normativa en materia do Camiño de Santiago, modificado polo Decreto 209/2002, do 13 de xuño.</p>
    <p>O artigo 23 deste último decreto, regula que «para a súa inscrición no rexistro as entidades solicitantes deberán ter como finalidade, expresa e prioritariamente reflectida nos seus estatutos, a recuperación, conservación e promoción do Camiño de Santiago, así como a difusión da cultura derivada deste».</p>
    <p>O xefe do Servizo de Protección e Fomento da Dirección Xeral do Patrimonio Cultural emite un informe o día 28 de outubro de 2015 sobre a solicitude no cal se constata que a asociación Amigos de los Caminos de Santiago a Caballo Equum Peregrinans persegue os obxectivos fixados no decreto.</p>
    <p>A solicitude presentada cumpre as normas establecidas no citado Decreto 45/2001, do 1 de febreiro. Por iso,</p>
    <h2>RESOLVO:</h2>
    <p>Que a asociación Amigos de los Caminos de Santiago a Caballo Equum Peregrinans quede inscrita no Rexistro de Entidades de Promoción do Camiño de Santiago co número 209.</p>
    <p>Santiago de Compostela, 29 de outubro de 2015</p>
    <footer><p>P.D. (Orde do 25.1.2012, DOG núm. 27, do 8 de febreiro)<br>Anxo Manuel Lorenzo Suárez<br>Secretario xeral de Cultura</p></footer>

