---
date: '2015-10-01'
id: O3F2-210915-0001
page: 38465
number: 188
agency: Xurado de Expropiación de Galicia
section: VI. Anuncios. a) Administración autonómica.
title: >-
  CÉDULA do 10 de setembro de 2015 pola que se notifican os acordos que fixan o
  prezo xusto de varios predios (expediente 2006007815 e un máis).
range: Cédula
url: >-
  https://www.xunta.gal/dog/Publicados/2015/20151001/AnuncioO3F2-210915-0001_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (LRXPAC), modificado polo artigo 25 da Lei 15/2014, do 16 de setembro, de racionalización do sector público e outras medidas de reforma administrativa, e dado que non foi posible practicar a notificación, </p>
    <p class="dog-centrado-sin-cursiva-c-a">DISPOÑO:</p>
    <p>1. Notificarlle mediante esta cédula á persoa que se relaciona no anexo os actos do Xurado de Expropiación de Galicia que se citan, das datas que nel se recollen.</p>
    <p>2. Contra estas resolucións, que esgotan a vía administrativa, a persoa interesada poderá interpoñer recurso potestativo de reposición, ante o mesmo órgano que as ditou, no prazo dun mes contado desde o día seguinte ao da súa notificación ou publicación desta cédula no taboleiro de edictos único (TEU) do <em>Boletín Oficial del Estado</em> (BOE), de acordo co previsto nos artigos 116 e 117 da LRXPAC. A persoa interesada poderá tamén interpoñer directamente o recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ao da súa notificación ou publicación desta cédula no TEU do BOE, de conformidade cos artigos 10.1.i), 14.1 e 46 da Lei 29/1998, do 13 de xullo, reguladora da xurisdición contencioso-administrativa. A interposición do recurso potestativo de reposición impide a interposición simultánea do recurso contencioso-administrativo, que non se poderá interpoñer ata que sexa resolto o recurso de reposición ou se entenda presuntamente desestimado. O texto íntegro do acordo referido na presente cédula está á disposición dos interesados nas dependencias do Xurado de Expropiación de Galicia, con enderezo no Edificio Administrativo San Lázaro, s/n, de Santiago de Compostela, 15703.</p>
    <p>3. De conformidade co citado artigo 25 da Lei 15/2014, a eficacia desta notificación queda supeditada á súa publicación no TEU do BOE. </p>
    <p>4. En consecuencia, para que conste e lle sirva de notificación á persoa expropiada, expido e asino esta cédula.</p>
    <p>Santiago de Compostela, 10 de setembro de 2015</p>
    <footer><p>Juan Carlos Argüello Fernández<br>Presidente do Xurado de Expropiación de Galicia</p></footer>
    <h2>anexo</h2>
    <p>Proxecto: 00046, nova estrada Meirama-A6 (enlace Culleredo). Obra: AC/98/061.01.</p>
    <p>Concello: Culleredo. Provincia: A Coruña.</p>
    <p>Expropiante: CPTOPT. Servizo Provincial Estradas da Coruña.</p>
    <p>Beneficiaria: CPTOPT. Servizo Provincial Estradas da Coruña.</p>
    <p>Acto notificado: acordo de fixación de prezo xusto.</p>
    <table>
     <tbody>
      <tr>
       <td>Persoa que se notifica</td>
       <td>Data acto que se notifica</td>
       <td>Nº de expediente</td>
       <td>Predio</td>
       <td>Prezo xusto (€)</td>
      </tr>
      <tr>
       <td>Manuel García Iglesias
        Manuel García Iglesias</td>
       <td>21.5.2015
        21.5.2015</td>
       <td>2006007815
        2006007816</td>
       <td>58
        59</td>
       <td>30,98
        1.850,39</td>
      </tr>
     </tbody>
    </table>

