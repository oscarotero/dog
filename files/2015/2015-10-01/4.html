---
date: '2015-10-01'
id: O150-290915-0003
page: 38361
number: 188
agency: Escola Galega de Administración Pública
section: III. Outras disposicións.
title: >-
  RESOLUCIÓN do 25 de setembro de 2015 pola que se convoca un curso monográfico
  sobre medidas para previr a comisión de delitos no ámbito administrativo.
range: Resolución
url: >-
  https://www.xunta.gal/dog/Publicados/2015/20151001/AnuncioO150-290915-0003_gl.html
---
<p>Dentro do plan de actividades da Escola Galega de Administración Pública para o ano 2015 e de acordo coas funcións atribuídas pola Lei 4/1987, do 27 de maio, de creación da Escola, modificada pola Lei 10/1989, do 10 de xullo, convócase un curso monográfico sobre medidas para previr a comisión de delitos no ámbito administrativo, conforme as seguintes bases:</p>
    <p>1. Obxectivos.</p>
    <p>O presente curso ten como obxectivo principal servir de base para desenvolver medidas para previr a existencia de delitos no ámbito da Administración pública autonómica. Con esta finalidade, preténdese dar a coñecer as novidades esenciais da recente reforma operada pola Lei orgánica 1/2015, do 30 de marzo, pola que se reforma o Código penal, e á vez o estado actual das vías para previr e perseguir a delincuencia no marco dunha xurisprudencia evolutiva. </p>
    <p>2. Contidos.</p>
    <p>Serán tratados, entre outros, os seguintes temas:</p>
    <p>– Delitos contra a Administración pública. A prevaricación administrativa.</p>
    <p>– Xestión de fondos públicos.</p>
    <p>– Contratación pública.</p>
    <p>– O delito de suborno.</p>
    <p>– As relacións dentro da Administración.</p>
    <p>– A relación da Administración cos cidadáns.</p>
    <p>– A investigación dos delitos.</p>
    <p>– A cooperación da Administración cos xulgados, tribunais e fiscalías.</p>
    <p>– Tratamento informativo das causas de corrupción.</p>
    <p>3. Destinatarios.</p>
    <p>Trátase dun curso preferentemente dirixido aos empregados públicos da Administración xeral da Xunta de Galicia e entidades públicas instrumentais do sector público autonómico que teñan encomendadas tarefas de dirección ou coordinación de órganos e/ou unidades administrativas.</p>
    <p>4. Desenvolvemento.</p>
    <p>Lugar: EGAP, rúa Madrid, 2-4, Santiago de Compostela.</p>
    <p>Datas: 13, 20 e 27 de outubro de 2015.</p>
    <p>Horario: xornada de tarde.</p>
    <p>Duración: 12 horas lectivas.</p>
    <p>5. Número de prazas.</p>
    <p>Limitado pola capacidade do local.</p>
    <p>6. Inscrición.</p>
    <p>As persoas interesadas deberán formalizar a súa inscrición a través da área de matrícula da web da EGAP: https://egap.xunta.es/matricula/</p>
    <p>O prazo para inscribirse estará aberto desde o día seguinte ao da publicación desta resolución no Diario Oficial de Galicia ata o 9 de outubro de 2015.</p>
    <p>Poderá obterse calquera outra información, das 8.30 ás 14.30 horas, nos teléfonos: 981 54 62 41 e 981 54 62 39.</p>
    <p>7. Modificacións.</p>
    <p>A EGAP reserva para si a facultade de interpretar e de resolver as incidencias que poidan xurdir no desenvolvemento deste curso, así como a facultade de cancelalo se o escaso número de solicitudes non xustificase a súa realización.</p>
    <p>8. Certificado de asistencia oficial.</p>
    <p>Ao final do curso entregarase un certificado de asistencia a aquelas persoas inscritas que participen asiduamente e sempre que a súa asistencia sexa igual ou superior ao 90 % das horas lectivas programadas. Neste documento aparecerán, de forma expresa, o contido, a carga lectiva, a data, o lugar de realización do curso e o selo oficial da institución.</p>
    <p>Santiago de Compostela, 25 de setembro de 2015</p>
    <footer><p>Sonia Rodríguez-Campos González<br>Directora da Escola Galega de Administración Pública</p></footer>

