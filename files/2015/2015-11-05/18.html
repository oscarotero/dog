---
date: '2015-11-05'
id: G2158-141015-0003
page: 42352
number: 211
agency: Xulgado de Primeira Instancia número 6 de Ourense
section: V. Administración de xustiza.
title: EDICTO (915/2013).
range: Edicto
url: >-
  https://www.xunta.gal/dog/Publicados/2015/20151105/AnuncioG2158-141015-0003_gl.html
---
<p>F02 Familia, garda, custodia, alimentos de fillo menor non matrimonial non consensuado 915/2013</p>
    <p>Sobre medidas provisionais</p>
    <p>Demandante: Eva Gallego Moreira</p>
    <p>Procuradora: Ana María López Calvete</p>
    <p>Avogado: Wilson Domingo Jones Romero</p>
    <p>Demandado: José Carlos Sánchez Dopazo</p>
    <p>Raquel Blanco Pérez, secretaria do Xulgado de Primeira Instancia número 6 de Ourense, certifico que nos autos de garda, custodia e alimentos, seguidos co número 915/2013, se ditou sentenza cuxo encabezamento e resolución literalmente copiados din:</p>
    <p>Sentenza número 577/2015.</p>
    <p>En Ourense o 5 de maio de 2014.</p>
    <p>Vistos os presentes autos número 915/2013, sobre petición de alimentos, garda e custodia, promovidos pola procuradora, Sra. López Calvete, en nome e representación de Eva Gallego Moreira, dirixida polo letrado Sr. Jones, fronte a José Carlos Sánchez Dopazo, que foi declarado en rebeldía, con intervención do Ministerio Fiscal.</p>
    <p>Resolución:</p>
    <p>Acordo a adopción das seguintes medidas reguladoras da garda e custodia das menores Erika Sánchez Moreira e Noa Sánchez Moreira, así como a súa pensión de alimentos:</p>
    <p>1. Atribúese a garda das menores á nai, Eva.</p>
    <p>2. Atribúese o exercicio exclusivo da patria potestade á nai.</p>
    <p>3. Suspéndese o réxime de visitas.</p>
    <p>4. En concepto de alimentos a favor dos fillos comúns, establécese a obriga do pai de aboar, dentro dos cinco días hábiles de cada mes e na conta que designe a demandante, a suma de 200 euros (100 euros para cada filla), que serán anualmente actualizados en función das variacións que experimente o IPC ou índice que o substitúa na data un de xaneiro. Así mesmo, establécese a obriga de aboar o 50 % dos gastos de material escolar que se xeren anualmente no mes de setembro e o 50 % dos gastos extraordinarios, diferenciando entre os necesarios (aqueles sanitarios e farmacéuticos non cubertos pola Seguridade Social) e os non necesarios, sendo necesario o previo consentimento para estes últimos e non para os primeiros.</p>
    <p>Non se impoñen as custas do presente procedemento a ningunha das partes.</p>
    <p>Notifíquese esta resolución ás partes e ao Ministerio Fiscal.</p>
    <p>Esta sentenza non é firme. Conforme o disposto no artigo 208.4 LAC, indícase que contra a presente resolución cabe interpoñer, no prazo de 20 días desde a notificación, recurso de apelación (artigos 457 e ss. LAC) ante este tribunal.</p>
    <p>Lévese o orixinal ao libro de sentenzas, deixando testemuño suficiente en autos.</p>
    <p>Así o acorda, manda e asina a súa señoría, dou fe.</p>
    <p>E como consecuencia do ignorado paradoiro de José Carlos Sánchez Dopazo, expídese a presente para que sirva de notificación.</p>
    <p>Ourense, 8 de outubro de 2015</p>
    <footer><p>A secretaria xudicial</p></footer>

