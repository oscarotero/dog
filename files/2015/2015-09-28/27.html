---
date: '2015-09-28'
id: C3K1-160915-0002
page: 37942
number: 185
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 2 de setembro de 2015, da Xefatura Territorial de Pontevedra, pola
  que se notifica a resolución do expediente sancionador 2015249AL-PO, incoado
  por infraccións en materia de seguridade alimentaria.
range: Cédula
url: >-
  https://www.xunta.gal/dog/Publicados/2015/20150928/AnuncioC3K1-160915-0002_gl.html
---
<p>O 22 de xullo de 2015, a xefa territorial da Consellería de Sanidade en Pontevedra ditou a resolución do expediente sancionador 2015249AL-PO, incoado á entidade Comercialización de Carne Gallega, S.L. (Cocarga, S.L.).</p>
    <p>Intentada a notificación desta resolución segundo o disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, e non sendo posible a súa práctica, por medio desta cédula e, ao abeiro do disposto no número 5 do referido artigo, notifícaselle ao/a director/a xerente da entidade Comercialización de Carne Gallega, S.L. (Cocarga, S.L.) o contido da referida resolución que figura como anexo, para que poida ter coñecemento del.</p>
    <p>Así mesmo, fáiselle saber o dereito que a asiste para presentar recurso de alzada ante a conselleira de Sanidade no prazo dun mes, contado desde o día seguinte ao da publicación desta cédula, segundo establece o artigo 115 da Lei 30/1992, do 26 de novembro, e lémbraselle o seu dereito a consultar o expediente depositado nas dependencias desta xefatura territorial, sita en Pontevedra, avda. Fernández Ladreda, núm. 43, 1º e obter, se é o caso, copia del, segundo o previsto na letra a) do artigo 35 da citada Lei 30/1992, do 26 de novembro.</p>
    <p>No caso de estar conforme con esta resolución, deberá facer efectiva a multa no seguinte prazo: 1) se a notificación se realiza entre os días 1 e 15 do mes, desde a data da notificación ata o día 20 do mes posterior ou, se este non fose hábil, ata o inmediato hábil seguinte e, 2) se a notificación se realiza entre os días 16 e último do mes, desde a data da notificación ata o día 5 do segundo mes posterior ou o inmediato hábil seguinte; todo iso mediante ingreso que deberá efectuar en calquera oficina de Abanca, BBVA transacción 1316, NIF S1511001H, Santander ou en http://www.cistec.es/conselleria , empregando os impresos normalizados que lle serán facilitados nas dependencias desta xefatura territorial. O pagamento voluntario porá fin ao expediente. De non facelo así, procederase ao seu cobramento pola vía de constrinximento.</p>
    <p>Esta cédula expídese para que conste e lle sirva de notificación á interesada, en cumprimento do disposto no artigo 59.5 da Lei 30/1992, do 26 de novembro.</p>
    <p>A eficacia desta notificación quedará supeditada á súa publicación no taboleiro de edictos único do <em>Boletín Oficial del Estado</em> (BOE).</p>
    <p>Pontevedra, 2 de setembro de 2015</p>
    <footer><p>P.A. (Decreto 33/2014, do 6 de marzo; DOG núm. 53)<br>Rosa Agrasar Muíños<br>Xefa do Servizo de Xestión de Pontevedra</p></footer>
    <h2>ANEXO</h2>
    <p>Número do expediente: 2015249AL-PO.</p>
    <p>Denunciada: Comercialización de Carne Gallega, S.L. (Cocarga, S.L.), con CIF B36637270.</p>
    <p>Último enderezo coñecido: Penerada, s/n, Ouzande, 36680, A Estrada.</p>
    <p>Feito imputado: infraccións en materia de seguridade alimentaria.</p>
    <p>Preceptos infrinxidos: </p>
    <p>– Capítulo V, punto 2.b) da sección I do anexo III do Regulamento (CE) 853/2004, do 29 de abril, polo que se establecen normas específicas de hixiene dos alimentos de orixe animal.</p>
    <p>Tipificación: infracción leve, segundo o artigo 51, punto 1, parágrafo 4 da Lei 17/2011, do 5 de xullo, de seguridade alimentaria e nutrición.</p>
    <p>Sanción imposta: seiscentos euros (600,00 €).</p>

