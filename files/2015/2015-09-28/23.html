---
date: '2015-09-28'
id: CA04-040915-0001
page: 37936
number: 185
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 3 de setembro de 2015, da Xefatura Territorial de Lugo, pola que
  se somete a información pública a solicitude formulada por Dictino Barreda
  López, en nome e representación da mercantil Pizarras Veira do Río, S.L., para
  a declaración da urxente ocupación para efectos de expropiación forzosa dos
  bens e dereitos necesarios para continuar cos labores da concesión da
  explotación mineira ampliación As Revas 5873, no concello de Mondoñedo
  (expediente 005/2014 minas).
range: Resolución
url: >-
  https://www.xunta.gal/dog/Publicados/2015/20150928/AnuncioCA04-040915-0001_gl.html
---
<p>A empresa Pizarras Veira do Río, S.L. con domicilio social na Beira do Río, s/n, 27742 Mondoñedo-Lugo, solicitou a declaración de urxente ocupación para a expropiación forzosa dos terreos situados no termo municipal de Mondoñedo que se relacionan no anexo e que son necesarios para continuar cos labores propios da concesión de explotación mineira ampliación As Revas nº 5873. Esta solicitude faise ao abeiro do artigo 105 da Lei 22/1973, do 21 de xullo, de minas, e do artigo 52 da Lei de expropiación forzosa, do 16 de decembro de 1954.</p>
    <p>De acordo co establecido nos artigos 18 e 19 da citada Lei de expropiación e nos artigos 17, 18, 24 e 56 do seu regulamento, do 26 de abril de 1957, en concordancia co establecido no artigo 86 da Lei 30/1992, do 26 de novembro, de réxime xurídico das administracións públicas e do procedemento administratrivo común, ábrese un período de información pública polo prazo de vinte días hábiles, contados a partir do día seguinte ao da última públicación desta resolución. </p>
    <p>Durante este prazo, aquelas persoas ou entidades que se consideren afectadas poderán examinar o expediente nesta xefatura territorial (Edificio Administrativo da Xunta de Galicia, rolda da Muralla, nº 70, Lugo) e presentar as alegacións que consideren convenientes ou achegar cantos datos permitan a rectificación de posibles erros cometidos na relación de propietarios e predios afectados. </p>
    <p>Todas as alegacións deberán dirixirse a esta Xefatura Territorial da Consellería de Economía e Industria e presentaranse por duplicado no Rexistro Xeral do Edificio Administrativo da Xunta de Galicia en Lugo, no enderezo antes indicado ou a través de calquera das formas sinaladas no artigo 38 da citada Lei 30/1992, do 26 de novembro.</p>
    <p>Lugo, 3 de setembro de 2015</p>
    <footer><p>P.A. (Artigo 30.3 do Decreto 110/2013, do 4 de xullo)<br>Álvaro Rodríguez Vázquez<br>Xefe do Servizo de Administración Industrial de Lugo</p></footer>
    <footer><p>ANEXO<br>Relación de bens e dereitos afectados</p></footer>
    <p>Provincia: Lugo.</p>
    <p>Termo municipal: Mondoñedo.</p>
    <table>
     <tbody>
      <tr>
       <td>Polígono</td>
       <td>Parcela</td>
       <td>Lugar</td>
       <td>Cultivo</td>
       <td>Sup. parcela
        (m2)</td>
       <td>Sup. que se expropia (m2)</td>
       <td>Propietario e enderezo</td>
      </tr>
      <tr>
       <td>503</td>
       <td>550</td>
       <td>Trigueira</td>
       <td>Agrario 
        (matogueira)</td>
       <td>28.080</td>
       <td>28.080</td>
       <td>Erundina García Leiras
        A Beira do Río, nº 2
        27742 Mondoñedo (Lugo)</td>
      </tr>
      <tr>
       <td>503</td>
       <td>551</td>
       <td>Abeas</td>
       <td>Agrario
        (prados e pradeiras)</td>
       <td>9.270</td>
       <td>9.270</td>
       <td>Mª Carmen Balseiro Pérez
        Souto Seoane, s/n
        27742 Sta. Mª Maior
        Mondoñedo (Lugo)</td>
      </tr>
      <tr>
       <td>503</td>
       <td>552</td>
       <td>Abeas</td>
       <td>Agrario
        (matogueira)</td>
       <td>5.200</td>
       <td>5.200</td>
       <td>Mª Carmen Balseiro Pérez
        Souto Seoane, s/n
        27742 Sta. Mª Maior
        Mondoñedo (Lugo)</td>
      </tr>
     </tbody>
    </table>

