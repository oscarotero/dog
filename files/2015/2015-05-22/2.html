---
date: '2015-05-22'
id: CA02-190515-0005
page: 20169
number: 95
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  ORDE do 6 de maio de 2015 de aprobación definitiva do Plan xeral de ordenación
  municipal de Ponteceso.
range: Orde
url: >-
  https://www.xunta.gal/dog/Publicados/2015/20150522/AnuncioCA02-190515-0005_gl.html
---
<p>O Concello de Ponteceso remite o Plan xeral de ordenación municipal en solicitude da súa aprobación definitiva, conforme o previsto no artigo 85.7 da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>Analizada a documentación achegada polo Concello de Ponteceso e vista a proposta literal que nesta mesma data eleva a Secretaría Xeral de Ordenación do Territorio e Urbanismo, resulta:</p>
    <p>I. Antecedentes.</p>
    <p>I.1. Planeamento municipal vixente.</p>
    <p>Actualmente o Concello de Ponteceso conta cun Plan xeral de ordenación municipal aprobado definitivamente o 26 de agosto de 2002. </p>
    <p>Como planeamento de desenvolvemento constan: Plan parcial do parque empresarial (AD 26/09/1994 ); Plan especial de reforma interior 12.1 en Corme (AD 10/04/2007); Plan especial de reforma interior 11.1 en Corme (AD 07/074/2007); Plan de sectorización SRAU-3 en Xornes (AD 24/11/2008); e Plan de sectorización A Mezquita (AD 29/01/2014). </p>
    <p>I.2. Figuras de ordenación do territorio con incidencia supramunicipal.</p>
    <p>O termo municipal está afectado polo Plan sectorial eólico de Galicia, concretamente polo proxecto sectorial do parque eólico de Corme (AD 05/02/1998).</p>
    <p>I.3. Tramitación.</p>
    <p>1. Con data do 9.4.2012 a Secretaría Xeral de Ordenación do Territorio e Urbanismo da CMATI emite informe previo á aprobación inicial do PXOM, de conformidade co previsto no artigo 85.1 da LOUG.</p>
    <p>2. O Pleno do Concello de Ponteceso aprobou inicialmente o PXOM con data 25.6.2012 e someteuno a información pública, durante dous meses, mediante anuncios nos xornais <em>El Diario de Bergantiños</em> e <em>La Voz de Galicia</em> do 9.8.2012, así como no DOG do 27.7.2012. </p>
    <p>3. Simultaneamente déuselles audiencia aos concellos limítrofes de Malpica de Bergantiños, Carballo, Coristanco e Cabana de Bergantiños.</p>
    <p>4. Constan no expediente os informes municipais técnico e xurídico respecto da conformidade do plan coa lexislación vixente e a calidade técnica da ordenación proxectada, do 2.12.2011 e 30.11.2011 respectivamente. </p>
    <p>5. Mediante Resolución do 19.12.2014, a Secretaría Xeral de Calidade e Avaliación Ambiental formula a memoria ambiental correspondente ao procedemento de avaliación ambiental estratéxica do PXOM (DOG do 19.1.2015).</p>
    <p>6. En cumprimento da lexislación sectorial vixente, constan informes de:</p>
    <p>• Servizo de Montes e Industrias Forestais do 18.2.2011.</p>
    <p>• Dirección Xeral de Sustentabilidade da Costa e do Mar, do Ministerio de Agricultura, Alimentación e Medio Ambiente do 28/02/2012, conforme o disposto nos artigos 112.a) e 117.1 da Lei 22/1988, de costas.</p>
    <p>• Augas de Galicia do 2.3.2012 e do 27.1.2015.</p>
    <p>• Dirección Xeral de Sostibilidade e Paisaxe, sobre a coherencia do PXOM coas directrices de ordenación do territorio e restantes instrumentos de ordenación do territorio previstos na Lei 10/1995, do 23 de novembro, de ordenación do territorio de Galicia, do 28.3.2012.</p>
    <p>• Axencia Galega de Infraestruturas, en materia de estradas, do 30.3.2012 (desfavorable) e do 14.10.2013 (favorable).</p>
    <p>• Secretaría Xeral de Ordenación do Territorio e Urbanismo, en materia de costas, previo á aprobación inicial, do 9.4.2012.</p>
    <p>• Portos de Galicia do 8.8.2012 (desfavorable) e do 20.5.2014 (favorable).</p>
    <p>• Dirección Xeral de Telecomunicacións e Tecnoloxías da Información do 6.9.2012.</p>
    <p>• Dirección Xeral do Patrimonio Cultural, do 14.2.2013 (desfavorable) e do 20.10.2014 (favorable).</p>
    <p>• Dirección Xeral de Política Enerxética e Minas do 26.3.2013.</p>
    <p>• Secretaría Xeral da Delegación do Goberno do 5.4.2013, sobre os bens patrimoniais do Estado.</p>
    <p>• Dirección Xeral de Desenvolvemento Pesqueiro do 16.4.2013.</p>
    <p>• Dirección Xeral de Desenvolvemento Rural do 17.4.2013.</p>
    <p>• Servizo de Enerxía e Minas, en materia de dereitos mineiros, do 26.4.2013.</p>
    <p>• Dirección Xeral de Sustentabilidade da Costa e do Mar, do 6.5.2013, conforme o disposto nos artigos 112.a) e 117.2 da Lei 22/1988, de costas.</p>
    <p>• Secretaría Xeral de Calidade e Avaliación Ambiental do 6.5.2013, sobre a calidade do informe de sustentabilidade ambiental (ISA).</p>
    <p>• Dirección Xeral de Conservación da Natureza do 4.10.2013.</p>
    <p>7. O Pleno do Concello de Ponteceso aprobou provisionalmente o documento do Plan xeral de ordenación municipal en sesión do 9.3.2015.</p>
    <p>II. Análise e consideracións.</p>
    <p>II.1. Compatibilidade urbanística.</p>
    <p>Segundo o disposto nos artigos 85.7 e 227 da Lei 9/2002, de ordenación urbanística e protección do medio rural de Galicia, para resolver sobre a aprobación definitiva, debe analizarse a integridade e suficiencia dos documentos que integran o plan, a súa conformidade coa lexislación urbanística vixente e a adecuación das súas determinacións á protección do medio rural; a súa incidencia sobre as materias de competencia autonómica e sobre as políticas autonómicas de desenvolvemento sustentable, e a articulación das infraestruturas de carácter local cos elementos supramunicipais vertebradores do territorio.</p>
    <p>O modelo de ordenación proposto polo PXOM de Ponteceso axústase aos criterios fundamentais expresados na LOUG e ás exixencias de utilización racional dos recursos naturais, da paisaxe rural e do desenvolvemento equilibrado e sustentable do territorio, recoñecendo o sistema tradicional de asentamentos e establecendo para eles unha ordenación propia, definindo as necesarias proteccións nos terreos que as precisan e prevendo ámbitos para o futuro desenvolvemento de usos residenciais e produtivos, mellorando a ordenación urbanística vixente. </p>
    <p>II.2. Adecuación do PXOM ao Plan de ordenación do litoral de Galicia.</p>
    <p>O 28.3.2012 a Dirección Xeral de Sostibilidade e Paisaxe emitiu informe sobre a adecuación do PXOM de Ponteceso ao POL, previamente á súa aprobación inicial, no cal se indicaban diversos aspectos que se debían ter en conta.</p>
    <p>Analizado o documento do PXOM aprobado provisionalmente no Pleno do 9.3.2015, obsérvase que, na súa gran parte, foron atendidas as observacións formuladas nese informe, sen prexuízo do cal cómpre indicar:</p>
    <p>II.2.1. Dada a súa especial incidencia na fachada marítima dos núcleos de identidade do litoral ou visibilidade dende a costa, é necesario que os plans especiais de protección e ordenación de Corme Porto e do Couto, e os plans especiais de reforma interior das APR D1.4, D.1.5 e D1.6 (Corme) e D3.1, D.3.2 e D3.3 (Ponteceso), sexan remitidos ao órgano competente en materia de ordenación do territorio antes da súa aprobación municipal plenaria, para os efectos de poder verificar a adecuación da ordenación concreta proposta aos criterios e normas xerais que se indican no POL para os NIL e os desenvolvementos urbanísticos:</p>
    <p>II.2.2. Para unha maior coherencia entre os réximes de uso do POL e do PXOM, aos espazos de interese paisaxístico identificados no POL da Arbosa, O Roncudo e Cantís do Canteiro, Monte do Cal Vaqueiro, Illa Tiñosa e Praia do Medio atribuiráselles a clasificación do solo rústico de especial protección paisaxística, sen prexuízo de que se superpoña sobre outras categorías de solo rústico (artigo 32.3 da LOUG).</p>
    <p>II.3. Compatibilidade coa normativa sectorial de costas.</p>
    <p>II.3.1. Protección e lexislación de costas (anexo III.B): introdúcense as oportunas cautelas, ben que deben clasificarse ata a ribeira do mar todos os terreos de DPMT, tanto de solo rústico coma os incluídos nos sistemas xerais portuarios.</p>
    <p>Proponse o acoutamento de dous tramos de fachada marítima de cara a facer viables novos usos e construcións ao abeiro da DT 3.3 regra 2ª da LC. Na tramitación dos documentos de planeamento que correspondan xustificarase o cumprimento das condicións establecidas na citada DT 3.3ª da LC.</p>
    <p>II.3.2. Fichas de áreas de ordenación e xestión (anexo II): xustifícase o cumprimento do requisito sinalado na letra b) dos artigos 30 da Lei de costas e 59 do seu regulamento, no relativo ao cumprimento das densidades máximas na zona de influencia.</p>
    <p>A competencia para resolver sobre a aprobación definitiva do planeamento xeral correspóndelle á conselleira de Medio Ambiente, Territorio e Infraestruturas, de conformidade co disposto nos artigos 89 e 93.4 da LOUG, e no artigo 1 do Decreto 44/2012, do 19 de xaneiro, polo que se establece a estrutura orgánica da CMATI.</p>
    <p>III. Resolución.</p>
    <p>En consecuencia, e visto o que antecede, </p>
    <h2>RESOLVO:</h2>
    <p>1. Outorgar a aprobación definitiva ao Plan xeral de ordenación municipal do concello de Ponteceso, de acordo co establecido no artigo 85.7.a) da Lei 9/2002, de ordenación urbanística e de protección do medio rural de Galicia, con suxeición ás seguintes condicións:</p>
    <p>• Os plans especiais de protección e ordenación de Corme Porto e do Couto, así como os plans especiais de reforma interior das APR D1.4, D.1.5 e D1.6 (Corme) e D3.1, D.3.2 e D3.3 (Ponteceso) deberán remitirse ao órgano competente en materia de ordenación do territorio antes da súa aprobación municipal plenaria, para os efectos de poder verificar a adecuación da ordenación concreta que propoñan aos criterios e normas xerais indicados no POL para os NIL e os desenvolvementos urbanísticos.</p>
    <p>• Os espazos de interese paisaxístico identificados no POL da Arbosa, O Roncudo e Cantís do Canteiro, Monte do Cal Vaqueiro, Illa Tiñosa e Praia do Medio clasificaranse como solo rústico de especial protección paisaxística, sen prexuízo de que se superpoñan sobre outras categorías de solo rústico.</p>
    <p>• A obriga de clasificar ata a ribeira do mar os terreos de DPMT integrantes do termo municipal concretarase en:</p>
    <p>– Os terreos do porto de Corme cualificados como sistema xeral de infraestrutura portuaria clasificaranse como solo urbano consolidado. </p>
    <p>– Os terreos do paseo marítimo de Corme situados entre o DPMT e a ribeira do mar terán a consideración de viarios en solo urbano consolidado. </p>
    <p>– As zonas situadas en Balarés, entre os puntos de amolloamento da liña de ribeira números R-1 e R-4 e a liña da ribeira do DPMT, e en Ponteceso entre os puntos de amolloamento da liña de ribeira números R-5 e R-16 e a liña da ribeira do DPMT clasificaranse como solo rústico de especial protección de costas e de espazos naturais.</p>
    <p>– A zona situada en Ponteceso entre os puntos de amolloamento da liña de ribeira números R-17 e R-23 e a liña da ribeira do DPMT clasificarase como solo rústico de especial protección de costas.</p>
    <p>• En aplicación do informe de Augas de Galicia, nas zonas de fluxo preferente, mesmo no solo urbano consolidado, observaranse as prescricións recollidas nos artigos 42 e 43 do Plan hidrolóxico Galicia-Costa, para o cal será necesario solicitar o informe dese organismo competente en materia de augas, previo ao outorgamento de título urbanístico habilitante.</p>
    <p>2. De conformidade co disposto polos artigos 92 da Lei 9/2002 e 70 da Lei 7/1985, do 2 de abril, reguladora das bases de réxime local, o concello deberá publicar no BOP a normativa e as ordenanzas do PXOM aprobado definitivamente.</p>
    <p>3. Notifíquese esta orde ao Concello e publíquese no <em>Diario Oficial de Galicia</em>.</p>
    <p>4. Contra esta orde cabe interpoñer recurso contencioso-administrativo ante a sala correspondente do Tribunal Superior de Xustiza de Galicia no prazo de dous meses, que se contarán desde o día seguinte ao da súa publicación, segundo dispoñen os artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 6 de maio de 2015 </p>
    <footer><p>Ethel Mª Vázquez Mourelle<br>Conselleira de Medio Ambiente, Territorio e Infraestruturas</p></footer>

