---
date: '2015-06-16'
id: G2410-250515-0003
page: 23972
number: 112
agency: Xulgado do Social número 1 de Santiago de Compostela
section: V. Administración de xustiza.
title: EDICTO (856/2014).
range: Edicto
url: >-
  https://www.xunta.gal/dog/Publicados/2015/20150616/AnuncioG2410-250515-0003_gl.html
---
<p>María Teresa Vázquez Abades, secretaria xudicial do Xulgado do Social número 1 de Santiago de Compostela, fago saber que no procedemento de despedimento/cesamentos en xeral 856/2014 deste xulgado do social, seguido por instancia de Miguel Iglesias Rodríguez contra Estructuras Metálicas Gallegas, S.L., Fondo de Garantía Salarial, sobre despedimento, se ditou a seguinte resolución cuxa decisión expresa:</p>
    <p>«Que estimo as demandas interpostas por instancia de Miguel Iglesias Rodríguez, asistido da letrada Sra. Verde Crespo, contra a entidade Iniciativas Audiovisuales, S.L. e, en consecuencia, debo declarar e declaro extinguida na data da presente a resolución da relación laboral existente entre a demandante e a entidade demandada por incumprimento contractual grave imputable á demandada, debo declarar e declaro improcedente o despedimento da demandante efectuado pola demandada e debo condenar e condeno a entidade demandada a que lle aboe á demandante a suma de 10.714,19 euros polos conceptos indicados no feito probado terceiro, e 114,04 euros de diferenzas de prestacións de IT, máis os xuros previstos no artigo 29.3 do ET sobre a dita cantidade, e a suma de 33.339,11 en concepto de indemnización, así como os salarios de trámite que se devindicaron desde a data do despedimento (16.1.2015) á data da presente resolución (24.4.2015), a razón de 51,45 euros/día, o que ascende á cantidade de 5.093,55 euros.</p>
    <p>Notifíqueselles ás partes a presente resolución facéndolles saber que fronte a esta poderán interpor recurso de suplicación para ante a Sala do Social do Tribunal Superior de Xustiza de Galicia, no prazo de cinco días contados desde o seguinte ao da súa notificación.</p>
    <p>A anterior resolución entregaráselle ao secretario para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mándoo e asínoo».</p>
    <p>E con data 30 de abril de 2015 ditouse auto de aclaración de sentenza cuxo fundamento xurídico segundo e parte dispositiva expresa:</p>
    <p>«Segundo. En aplicación do anterior interesa a parte demandante aclaración por erro material de trascrición no nome da entidade demandada.</p>
    <p>Ao existir o dito erro á vista das partes intervinientes, procede a aclaración solicitada de xeito que na decisión da sentenza, onde di:</p>
    <p>“Que estimo as demandas interpostas por instancia de Miguel Iglesias Rodríguez, asistido da letrada Sra. Verde Crespo, contra a entidade Iniciativas Audiovisuales, S.L. e...“</p>
    <p>Debe dicir:</p>
    <p>“Que estimo as demandas interpostas por instancia de Miguel Iglesias Rodríguez, asistido da letrada Sra. Verde Crespo, contra a entidade Estruturas Metálicas Galegas, S.L. e... “</p>
    <p>Vistos os preceptos legais citados e demais de xeral aplicación.</p>
    <p>Parte dispositiva.</p>
    <p>Procede a aclaración da sentenza nos termos indicados.</p>
    <p>Esta resolución é firme e contra ela non cabe ningún recurso.</p>
    <p>Así, por esta a miña resolución, pronúncioo, mándoo e asínoo.</p>
    <p>A maxistrada xuíza»</p>
    <p>E para que lle sirva de notificación en legal forma a Estructuras Metálicas Gallegas, S.L., en ignorado paradoiro, expido o presente para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 25 de maio de 2015</p>
    <footer><p>A secretaria xudicial</p></footer>

