---
date: '2015-09-29'
id: G0007-090915-0003
page: 38088
number: 186
agency: Xulgado do Social número 3 de Santiago de Compostela
section: V. Administración de xustiza.
title: EDICTO (DSP 321/2015).
range: Edicto
url: >-
  https://www.xunta.gal/dog/Publicados/2015/20150929/AnuncioG0007-090915-0003_gl.html
---
<p>Despedimento/cesamentos en xeral 321/2015</p>
    <p>Sobre: despedimento</p>
    <p>Demandante: Celia Tubío Dosil</p>
    <p>Demandados: Gallega de Servicios Despiece Reparto y Restauración, S.L., Fondo de Garantía Salarial (Fogasa) </p>
    <p>Susana Varela Amboage, secretaria xudicial do Xulgado do Social número 3 de Santiago de Compostela, fago saber:</p>
    <p>Que no procedemento de despedimento/cesamentos en xeral 321/2015 deste xulgado do social, seguido por instancia de Celia Tubío Dosil contra Gallega de Servicios Despiece Reparto y Restauración, S.L., sobre despedimento, se ditou a seguinte resolución:</p>
    <p>«Decisión</p>
    <p>Que debo estimar e estimo a demanda presentada e, en consecuencia, declaro a improcedencia do despedimento de que foi obxecto a demandante con efectos do 20 de xaneiro de 2015 e condeno a empresa a optar, no prazo de cinco días, ou ben pola readmisión da demandante con aboamento dos salarios de tramitación que se puidesen devindicar durante o período de tempo en que desde o 7 de xullo de 2015 ata a efectiva readmisión a demandante non permanecese en situación de incapacidade temporal, ou ben, á elección do empresario, á extinción da relación laboral con aboamento á parte demandante dunha indemnización de 297,10 euros.</p>
    <p>A dita opción deberá exercerse no termo de 5 días a partir da notificación desta sentenza, mediante escrito ou comparecencia ante este xulgado. Transcorrido o dito termo sen que o empresario optase, entenderase que procede a readmisión.</p>
    <p>Notifíqueselles a presente resolución ás partes facéndolles saber que contra esta poden interpor recurso de suplicación no prazo de cinco días desde a súa notificación.</p>
    <p>Lévese o orixinal desta resolución ao libro de sentenzas e déixese testemuño nas actuacións.</p>
    <p>Así o acordo, mando e asino.</p>
    <p>A maxistrada xuíza»</p>
    <p>E para que lle sirva de notificación en legal forma a Gallega de Servicios de Despiece, Reparto y Restauración, S.L., en ignorado paradoiro, expido o presente para a súa inserción no <em>Diario Oficial de Galicia</em> e no taboleiro de anuncios deste xulgado.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 9 de setembro de 2015</p>
    <footer><p>A secretaria xudicial</p></footer>

