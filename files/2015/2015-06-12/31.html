---
date: '2015-06-12'
id: CA04-260515-0001
page: 23270
number: 110
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 22 de maio de 2015, da Xefatura Territorial de Ourense, pola que
  se conceden as autorizacións administrativas previa e de construción dunha
  instalación eléctrica no concello da Mezquita (expediente IN407A 2015/14-3).
range: Resolución
url: >-
  https://www.xunta.gal/dog/Publicados/2015/20150612/AnuncioCA04-260515-0001_gl.html
---
<p>Visto o expediente para outorgamento das autorizacións administrativas previa e de construción da instalación eléctrica que a continuación se describe:</p>
    <p>Solicitante: Unión Fenosa Distribución, S.A.</p>
    <p>Domicilio social: A Batundeira, 2, 32960 Velle (Ourense).</p>
    <p>Denominación: recuamento LMT Viaduto Vilavella.</p>
    <p>Situación: A Mezquita.</p>
    <p>Características técnicas:</p>
    <p>LMT aérea a 20 kV de 471 m con condutor LA 56/54,6 mm2 e con orixe na LMT Mezquita-1 e remate na LMT particular a Cuarzos Granulados, S.L. (expediente 2004/080). LMT aérea a 20 kV de 19 m con condutor LA 56/54,2 mm2 con orixe na LMT proxectada ao CT particular Granulados Cuarzo, S.L. e remate no CT aéreo existente estación Vilavella (expediente 2013/38).</p>
    <p>Orzamento: 22.100,23 euros.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Conceder a autorización previa e a autorización administrativa de construción á dita instalación, cuxas características se axustarán en todas as súas partes ao proxecto arriba sinalado e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente. Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e o ambiente.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra a presente resolución poderá interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación ou publicación desta resolución; tamén poderá interpor calquera outro recurso que considere pertinente ao seu dereito.</p>
    <p>Ourense, 22 de maio de 2015</p>
    <footer><p>Alfonso Tomás Paz Doniz<br>Xefe territorial de Ourense</p></footer>

