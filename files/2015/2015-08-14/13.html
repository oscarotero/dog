---
date: '2015-08-14'
id: G2347-270715-0001
page: 33480
number: 154
agency: Xulgado do Social número 4 da Coruña
section: V. Administración de xustiza.
title: EDICTO (643/2012).
range: Edicto
url: >-
  https://www.xunta.gal/dog/Publicados/2015/20150814/AnuncioG2347-270715-0001_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos número 643/12 por instancia de José Cipriano Lago Verán contra o Instituto Social da Mariña, a Tesouraría Xeral da Seguridade Social, e a empresa O.P.D.R. Canarias, S.A., sobre xubilación, nos cales se ditou sentenza que, copiada nos particulares necesarios, di así:</p>
    <p>«Resolución</p>
    <p>Estímase parcialmente a demanda formulada por José Cipriano Lago Verán fronte ao Instituto Social da Mariña, a Tesouraría Xeral da Seguridade Social e a empresa O.P.D.R. Canarias, S.A., e, en consecuencia:</p>
    <p>– Declárase o dereito do demandante a percibir unha pensión de xubilación sobre unha base reguladora de 1.672,97 euros en catorce pagas anuais e con efectos desde o 15 de decembro de 2011 cos aumentos, melloras e revalorizacións que legalmente procedan.</p>
    <p>– Condénase a O.P.D.R. Canarias, S.A. ao pagamento da diferenza económica da prestación que resulte entre a base reguladora cotizada de 1.627,97 euros e a de 1.614,78 euros, sen prexuízo da obriga por parte do Instituto Social da Mariña de anticipar as devanditas prestacións, sen prexuízo do seu dereito de repetición contra a empresa O.P.D.R. Canarias, S.A., con responsabilidade subsidiaria da Tesouraría Xeral da Seguridade Social.</p>
    <p>Notifíquese a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, abondando a manifestación da parte ou do seu avogado ou representante dentro do indicado prazo.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña».</p>
    <p>E para que conste, para os efectos da súa publicación no <em>Diario Oficial de Galicia</em> co fin de que sirva de notificación en forma á empresa O.P.D.R. Canarias, S.A. expido e asino a presente.</p>
    <p>A Coruña, 27 de xullo de 2015</p>
    <footer><p>A secretaria xudicial</p></footer>

