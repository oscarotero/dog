---
date: '2015-04-24'
id: CA02-170415-0011
page: 15712
number: 77
agency: 'Consellería de Medio Ambiente, Territorio e Infraestruturas'
section: IV. Oposicións e concursos.
title: >-
  ORDE do 17 de abril de 2015 pola que se convoca a provisión, polo sistema de
  libre designación, de dous postos de traballo vacantes na Axencia de
  Protección da Legalidade Urbanística.
range: Orde
url: >-
  https://www.xunta.gal/dog/Publicados/2015/20150424/AnuncioCA02-170415-0011_gl.html
---
<p>De conformidade co establecido no artigo 29.2 do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia e no artigo 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, no uso das atribucións conferidas polo artigo 17.4 do citado decreto lexislativo, esta consellería</p>
    <h2>DISPÓN:</h2>
    <p>Primeiro. Anunciar a convocatoria para cubrir, polo sistema de libre designación, os postos de traballo que se indican no anexo I da presente orde.</p>
    <p>Segundo. Poderán concorrer á citada convocatoria os/as funcionarios/as que reúnan as condicións que para o posto de traballo se sinalan no anexo I.</p>
    <p>Terceiro. As solicitudes para participar nesta convocatoria presentaranse no Rexistro Xeral da Axencia de Protección da Legalidade Urbanística (Edificio Witland, Rúa dos camiños da Vida, s/n, 1º andar, 15781 Santiago de Compostela) e nos seus servizos provinciais; no Rexistro Xeral da Xunta de Galicia (Edificio Administrativo San Caetano, s/n, 15781 Santiago de Compostela) e nas súas delegacións territoriais, así como nas oficinas previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de quince días hábiles contados a partir do seguinte ao da publicación desta orde no Diario Oficial de Galicia, segundo o modelo que se inclúe como anexo II.</p>
    <p>Cuarto. Os/as aspirantes deberán xuntarlle á súa solicitude un curriculum vitae e xustificar mediante certificación ou copia compulsada, os méritos que aleguen. Os méritos alegados e non probados da maneira indicada non serán tidos en conta.</p>
    <p>Quinto. A resolución desta convocatoria farase pública no Diario Oficial de Galicia e poderá, de considerarse oportuno, declararse deserta.</p>
    <p>Sexto. O prazo para tomar posesión do novo destino obtido será de tres días hábiles se non implica cambio de residencia ou de sete días hábiles se comporta cambio de residencia. Cando o/a adxudicatario/a do posto obteña coa súa toma de posesión o reingreso ao servizo activo, o prazo será de vinte días hábiles.</p>
    <p>O prazo posesorio comezará a contar a partir do día seguinte ao do cesamento, que deberá efectuarse dentro dos tres días hábiles ao da resolución no Diario Oficial de Galicia.</p>
    <p>Se a resolución comporta o reingreso ao servizo activo, o prazo de toma de posesión deberá computarse desde o día seguinte ao da publicación da resolución no Diario Oficial de Galicia.</p>
    <p>Sétimo. Contra esta orde, que esgota a vía administrativa, as persoas interesadas poderán interpoñer recurso potestativo de reposición perante a conselleira de Medio Ambiente, Territorio e Infraestruturas, no prazo dun mes contado desde o día seguinte ao da súa publicación no Diario Oficial de Galicia, de conformidade co establecido na Lei 30/1992, do 26 de novembro, na súa nova redacción dada pola Lei 4/1999, do 13 de xaneiro, ou poderán impugnala directamente, perante o xulgado do contencioso-administrativo competente no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 17 de abril de 2015</p>
    <footer><p>Ethel Mª Vázquez Mourelle<br>Conselleira de Medio Ambiente, Territorio e Infraestruturas</p></footer>
    <h2>ANEXO I</h2>
    <p>Denominación do posto de traballo: xefatura do Servizo de Inspección Urbanística I.</p>
    <p>Código: MA.K01.00.001.15770.010.</p>
    <p>Centro directivo: Axencia de Protección da Legalidade Urbanística.</p>
    <p>Localidade: Santiago de Compostela.</p>
    <p>Corpo ou escala: xeral/ especial (escala de inspección urbanística).</p>
    <p>Grupo: A1.</p>
    <p>Nivel: 28.</p>
    <p>Adscrición Adm. P.: AXG.</p>
    <p>Titulación académica: 2062: licenciado en Dereito.</p>
    <p>Complemento específico: 13.698,72 €.</p>
    <p>Denominación do posto de traballo: xefatura do Servizo de Inspección Urbanística III.</p>
    <p>Código: MA.K01.00.001.15770.030.</p>
    <p>Centro directivo: Axencia de Protección da Legalidade Urbanística.</p>
    <p>Localidade: Santiago de Compostela.</p>
    <p>Corpo ou escala: xeral/especial (escala de inspección urbanística).</p>
    <p>Grupo: A1.</p>
    <p>Nivel: 28.</p>
    <p>Adscrición Adm. P.: AXG.</p>
    <p>Titulación académica: 2062: licenciado en Dereito.</p>
    <p>Complemento específico: 13.698,72 €.</p>

