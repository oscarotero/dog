---
date: '2015-08-10'
id: CA04-200715-0008
page: 32839
number: 150
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN  do  17  de  xullo  de  2015,  da  Xefatura  Territorial  de 
  Lugo,  pola  que  se  concede  a  autorización  administrativa  previa  e de 
  construción dunha  instalación  eléctrica  no  concello  de  Guitiriz 
  (expediente IN407A 2015/26-2, 8220 AT).
range: Resolución
url: >-
  https://www.xunta.gal/dog/Publicados/2015/20150810/AnuncioCA04-200715-0008_gl.html
---
<p>Visto o expediente para outorgamento de autorización administrativa previa e de construción da instalación eléctrica que a seguir se describe:</p>
    <p>Solicitante: Fábrica de Fariñas a Callobresa, S.L.</p>
    <p>Domicilio social: avenida de Madrid, 19-21, Lugo.</p>
    <p>Denominación: liña de media tensión soterrada para alimentación a un centro de transformación de 250 kVA, en caseta prefabricada para fábrica de fariñas e o seu anexo.</p>
    <p>Situación: concello de Guitiriz.</p>
    <p>Características técnicas:</p>
    <p>1. Liña de media tensión soterrada a 15 kV en canalización existente e proxectada, con orixe nunha cela de liña existente do centro de transformación existente Frioriz (27CR07) e final no CS proxectado, cunha lonxitude de 100 metros en condutor RHZ1-240 mm.</p>
    <p>2. Centro de seccionamento proxectado nun edificio prefabricado tipo PFU 5, no cal se instalan tres celas de liña.</p>
    <p>3. Centro de transformación nun edificio prefabricado tipo PFU 5, no cal se instala unha cela de liña, unha de protección e unha de medida cunha potencia inicial de 250 kVA e unha relación de transformación de 15.000/400-230 V.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no título VII, capítulo II, do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54, do 19 de marzo).</p>
    <p>Esta xefatura territorial resolve, de acordo coas competencias atribuídas no Decreto 110/2013, do 4 de xullo, polo que se establece a estrutura orgánica da Consellería de Economía e Industria, modificado polo Decreto 116/2014, do 11 de setembro, e no Decreto 36/2001, sobre órganos competentes para autorización de instalacións eléctricas na Comunidade Autónoma de Galicia, conceder a autorización administrativa previa e a autorización administrativa de construción das ditas instalacións, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución cabe interpor recurso de alzada ante o conselleiro de Economía e Industria no prazo dun mes, a partir do día seguinte ao da notificación ou publicación desta resolución; tamén se poderá interpoñer calquera outro recurso que se xulgue pertinente ao seu dereito.</p>
    <p>Lugo, 17 de xullo de 2015</p>
    <footer><p>Pilar Fernández López<br>Xefa territorial de Lugo</p></footer>

