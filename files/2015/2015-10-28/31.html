---
date: '2015-10-28'
id: CA04-061015-0008
page: 41557
number: 206
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 1 de outubro de 2015, da Xefatura Territorial de Ourense, pola
  se conceden as autorizacións administrativas previa e de construción dunha
  instalación eléctrica no concello de Larouco (expediente IN407A 2015/40-3).
range: Resolución
url: >-
  https://www.xunta.gal/dog/Publicados/2015/20151028/AnuncioCA04-061015-0008_gl.html
---
<p>Visto o expediente para outorgamento das autorizacións administrativas previa e de construción da instalación eléctrica que a seguir se describe:</p>
    <p>Solicitante: Avícola Faisa, S.L.</p>
    <p>Domicilio social: rúa Doutor Vila, nº 23, 32000 A Rúa.</p>
    <p>Denominación: LMT e CT Granxa Avícola Faisa.</p>
    <p>Situación: Laoruco.</p>
    <p>Características técnicas: LMT aerosubterránea a 20 kV de 46 m en aéreo con condutor LA-56/54,6 mm2 Al e 670 m en subterráneo con condutor RHZ1 12/20 kV 3×1×95 mm2 Al e con orixe no apoio nº 43 LMT A Rúa-806 (entroncamento) e remate no CT aéreo proxectado Avícola Faisa de 50 kVA e R/T 20.000/400-230 V.</p>
    <p>Orzamento: 65.056,82 euros.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Conceder a autorización administrativa previa e a autorización administrativa de construción á devandita instalación, cuxas características se axustarán en todas as súas partes ao proxecto arriba sinalado e ás condicións técnicas e de seguranza establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente. Esta autorización outórgase sen prexuízo das concesións e/ou autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra a presente resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación ou publicación desta resolución; tamén se poderá interpor calquera outro recurso que considere pertinente.</p>
    <p>Ourense, 1 de outubro de 2015</p>
    <footer><p>Alfonso Tomás Paz Doniz<br>Xefe territorial de Ourense</p></footer>

