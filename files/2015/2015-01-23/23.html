---
date: '2015-01-23'
id: CA04-261114-0003
page: 3639
number: 15
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 24 de novembro de 2014, da Xefatura Territorial de Lugo, pola
  que se autoriza e se aproba o proxecto de execución dunha instalación
  eléctrica no concello de Bóveda (expediente IN407A 2011/16-2, 7854 AT).
range: Resolución
url: >-
  https://www.xunta.gal/dog/Publicados/2015/20150123/AnuncioCA04-261114-0003_gl.html
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a seguir se cita:</p>
    <p>Solicitante: Eléctrica de Ver, S.L.</p>
    <p>Domicilio social: Ribas Pequenas nº 11. Bóveda (Lugo).</p>
    <p>Denominación: modificado LMT ao CT Ribas Pequenas (cruzamento co corredor Sarria-Monforte p.q. 17+620).</p>
    <p>Situación: concello de Bóveda.</p>
    <p>Características técnicas: </p>
    <p>Reforma da LMT ao CTI Ribas Pequenas, consistente no soterramento entre os apoios 1 e 2 da citada LMT con orixe no apoio de formigón proxectado nº 1, tipo HVH15/1.600, no cal se instala un paso aéreo a soterrado e final no apoio de formigón proxectado nº 2, tipo HVH 13/1600, no cal se instala outro paso aéreo a soterrado, cunha lonxitude de 173 metros de condutor tipo RHZ-95 mm.</p>
    <p>Cumpridos os trámites ordenados na Lei 54/1997, do 27 de novembro, e no Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve: </p>
    <p>Autorizar e aprobar o proxecto de execución das devanditas instalacións, cuxas características se axustaran en todas as súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes, contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>Lugo, 24 de novembro de 2014</p>
    <footer><p>Pilar Fernández López<br>Xefa territorial de Lugo</p></footer>

