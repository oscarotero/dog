---
date: '2015-01-22'
id: G0244-150115-0003
page: 3323
number: 14
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  DECRETO 5/2015, do 8 de xaneiro, polo que se aproba o escudo do Concello de
  Mos.
range: Decreto
url: >-
  https://www.xunta.gal/dog/Publicados/2015/20150122/AnuncioG0244-150115-0003_gl.html
---
<p>O Concello de Mos (Pontevedra) considerou conveniente organizar correctamente o seu emblema municipal para perpetualo coa simboloxía adecuada e conforme as normas da heráldica. Para iso, e de acordo coas facultades que lle confiren as disposicións legais vixentes, elevou o informe histórico-heráldico, coa correspondente proposta de representación gráfica do escudo, para a súa aprobación definitiva.</p>
    <p>A competencia exclusiva en materia de adopción, modificación ou rehabilitación dos emblemas heráldicos dos concellos e doutras entidades locais corresponde á Comunidade Autónoma galega, segundo o disposto polo artigo 27.2 do Estatuto de autonomía de Galicia.</p>
    <p>O expediente tramitouse conforme as normas de procedemento establecidas na Lei 7/1985, do 2 de abril, reguladora das bases de réxime local; Lei 5/1997, do 22 de xullo, de Administración local de Galicia; no Decreto 19/2010, do 11 de febreiro, polo que se aproba o Regulamento de símbolos das entidades locais de Galicia, e no Regulamento de organización, funcionamento e réxime xurídico das corporacións locais, aprobado polo Real decreto 2568/1986, do 10 de decembro.</p>
    <p>Na súa virtude, visto o informe emitido pola Comisión de Heráldica da Xunta de Galicia e por proposta da persoa titular da Vicepresidencia e Consellería de Presidencia, Administracións Públicas e Xustiza, e logo da deliberación do Consello da Xunta de Galicia na súa reunión do oito de xaneiro de dous mil quince,</p>
    <h2>DISPOÑO:</h2>
    <p>Artigo único</p>
    <p>Aprobar o escudo do Concello de Mos, que figura como anexo, organizado do seguinte xeito:</p>
    <p>«Partido. Primeiro, de ouro (amarelo), unha rosa de goles (vermello), con talo de sinople (verde). Segundo, de prata (branco), tres faixas xadrezadas de goles e ouro, en catro ordes, cargadas dun cinguidoiro de sable (negro). Ao timbre, coroa real pechada».</p>
    <p>Santiago de Compostela, oito de xaneiro de dous mil quince</p>
    <footer><p>Alberto Núñez Feijóo<br>Presidente</p><p>Alfonso Rueda Valenzuela<br>Vicepresidente e conselleiro de Presidencia, Administraciones Públicas y Justicia</p></footer>
    <h2>ANEXO</h2>

