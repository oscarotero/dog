---
date: '2015-01-22'
id: G2410-020115-0001
page: 3383
number: 14
agency: Xulgado do Social número 1 de Santiago de Compostela
section: V. Administración de xustiza.
title: EDICTO (416/2011).
range: Edicto
url: >-
  https://www.xunta.gal/dog/Publicados/2015/20150122/AnuncioG2410-020115-0001_gl.html
---
<p>María Teresa Vázquez Abades, secretaria xudicial do Xulgado do Social número 1 de Santiago de Compostela, fago saber:</p>
    <p>Que no procedemento de seguridade social 416/2011 deste xulgado do social, seguido por instancia de Yolanda Picón Pampín contra a Tesouraría Xeral da Seguridade Social, Práctica Solar, S.L., Eficiencia Medioambiental, S.L., Mutua Gallega de Accidentes de Trabajo y Enfermedades Profesionales N 201, o Instituto Nacional da Seguridade Social (INSS), AA Solar Fotovoltaica, S.L., sobre seguridade social, se ditou a seguinte resolución (sentenza):</p>
    <p>Que estimando parcialmente a demanda interposta por Yolanda Picón Pampín contra o Instituto Nacional da Seguridade Social, a Tesouraría Xeral da Seguridade Social; Mutua Gallega de Accidentes de Trabajo, Eficiencia Medioambiental, S.L., A.A. Solar Fotovoltaica, S.L. e Práctica Solar, S.L., debo declarar e declaro o dereito da demandante a percibir a suma de 1.430,63 euros que se lle deben en concepto de prestación económica de IT iniciada o 31 de agosto de 2010 e finalizada o 7 de febreiro de 2011, correspondentes ao período que abrangue desde o cuarto día de IT ata o día 30 de outubro de 2010, unha vez deducidos xa os 1.361,19 euros que percibiu de Mutua Gallega polo período do 1 de novembro de 2010 ata o 21 de decembro de 2010, e debo condenar e condeno as demandadas a estar e pasar pola dita declaración, e debo condenar e condeno as mercantís Eficiencia Medioambiental, S.L., A.A. Solar Fotovoltaica, S.L. e Práctica Solar, S.L. e a Mutua Gallega de Accidentes de Trabajo a aboarlle a dita suma á demandante, sen prexuízo do dereito de Mutua Gallega de Accidentes de Trabajo de repetición contra as mercantís codemandadas, con responsabilidade subsidiaria do INSS para o caso de insolvencia de Mutua Gallega de Accidentes de Trabajo, con absolución da TXSS das peticións deducidas na súa contra.</p>
    <p>Notifíqueselles ás partes a presente resolución facéndolles saber que fronte a esta cabe recurso de suplicación para ante a Sala do Social do Tribunal Superior de Xustiza de Galicia, no prazo de cinco días contados desde o seguinte ao da súa notificación (artigo 191.3.c LRXS).</p>
    <p>E para que lle sirva de notificación en legal forma a Eficiencia Ambiental, S.L., AA Solar Fotovoltaica, S.L., Práctica Solar, S.L., en ignorado paradoiro, expido o presente para a súa inserción no <em>Diario Oficial de Galicia.</em></p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 2 de xaneiro de 2015</p>
    <footer><p>A secretaria xudicial</p></footer>

