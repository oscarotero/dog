---
date: '2015-06-02'
id: CA05-260515-0002
page: 21573
number: 102
agency: Consellería de Traballo e Benestar
section: III. Outras disposicións.
title: >-
  RESOLUCIÓN do 18 de maio de 2015, da Secretaría Xeral Técnica da Consellería
  de Traballo e Benestar, pola que se dá publicidade dos convenios de
  colaboración subscritos por esta consellería no primeiro cuadrimestre do ano
  2015.
range: Resolución
url: >-
  https://www.xunta.gal/dog/Publicados/2015/20150602/AnuncioCA05-260515-0002_gl.html
---
<p>O artigo 11.1 da Lei 4/2006, do 30 de xuño, de transparencia e de boas prácticas na Administración pública galega (DOG número 136, do 14 de xullo), impón a cada consellería da Xunta de Galicia a obriga de publicar no Diario Oficial de Galicia unha relación dos convenios de colaboración subscritos no cuadrimestre anterior.</p>
    <p>En consecuencia, e para lle dar cumprimento a esa obriga,</p>
    <h2>RESOLVO:</h2>
    <p>Darlle publicidade á relación de convenios de colaboración subscritos pola Consellería de Traballo e Benestar durante o primeiro cuadrimestre do ano 2015, que se incorpora como anexo a esta resolución.</p>
    <p>Santiago de Compostela, 18 de maio de 2015</p>
    <footer><p>Mª Jesús Lorenzana Somoza<br>Secretaria xeral técnica da Consellería de Traballo e Benestar</p></footer>
    <h2>ANEXO<br>Convenios asinados no primeiro cuadrimestre de 2015</h2>
    <table>
     <thead>
      <tr>
       <td>Título</td>
       <td>Obxecto</td>
       <td>Data<br>de sinatura</td>
       <td>Importe (€)</td>
      </tr>
     </thead>
     <tbody>
      <tr>
       <td>Acordo de prórroga do convenio de colaboración entre o Consello Xeral do Poder Xudicial, a Vicepresidencia e Consellería de Presidencia, Administracións Públicas e Xustiza, a Consellería de Traballo e Benestar e o Ministerio Fiscal para a implantación dun programa piloto de mediación familiar intraxudicial en Lugo.</td>
       <td>Dar continuidade, mediante prórroga para 2015, ao convenio de colaboración subscrito entre o Consello Xeral do Poder Xudicial, a Vicepresidencia e Consellería de Presidencia, Administracións Públicas e Xustiza, a Consellería de Traballo e Benestar e o Ministerio Fiscal.</td>
       <td>1.1.2015</td>
       <td>Sen contido económico</td>
      </tr>
      <tr>
       <td>Convenio de cooperación educativa entre a Consellería de Traballo e Benestar e a Universidade de Vigo para realizar prácticas académicas externas (2014-2015).</td>
       <td>Colaboración na realización de prácticas académicas externas do alumnado da Universidade de Vigo, para facilitar a preparación para o exercicio profesional nas áreas operativas da empresa relacionadas coa súa formación universitaria e as posibles saídas profesionais desde os estudos cursados na dita Universidade. 
        Promoverase o futuro desenvolvemento profesional e o acceso ao mercado laboral das futuras persoas tituladas universitarias.</td>
       <td>8.1.2015</td>
       <td>Sen contido económico</td>
      </tr>
      <tr>
       <td>Convenio de colaboración entre a Consellería de Traballo e Benestar da Xunta de Galicia, a Federación Galega de Municipios e Provincias (Fegamp) e a Asociación Galega de Familias Numerosas (Agafan) para o apoio ás familias numerosas de Galicia.</td>
       <td>Establecer un procedemento de actuación para determinar os beneficios que os concellos da Comunidade Autónoma de Galicia outorgan ás familias numerosas.</td>
       <td>26.1.2015</td>
       <td>Sen contido económico</td>
      </tr>
      <tr>
       <td>Convenio de colaboración entre a Consellería de Traballo e Benestar e o Consorcio Galego de Servizos de Igualdade e Benestar para o desenvolvemento de actuacións no marco da inclusión social, cofinanciado polo Fondo Social Europeo (eixo 2, código 71 do p.o. do Fondo Social Europeo 2007/2013).</td>
       <td>Regular o marco de cooperación entre a Consellería de Traballo e Benestar e o Consorcio Galego de Servizos de Igualdade e Benestar para o mantemento dunha rede coordinada de equipos de inclusión sociolaboral e accións complementarias de formación, sensibilización social, e de acompañamento para a inserción de persoas e colectivos vulnerables no eido da inclusión social.</td>
       <td>4.2.2015</td>
       <td>1.647.826,00 €</td>
      </tr>
      <tr>
       <td>Convenio de colaboración entre a Consellería de Traballo e Benestar da Xunta de Galicia e a Fundación «Universidade da Coruña» para o desenvolvemento do programa: «Avaliación e tratamento terapéutico de menores en situación de risco ou desamparo».</td>
       <td>Organización e realización do programa «Avaliación e tratamento terapéutico de menores en situación de risco ou desamparo» desenvolvido pola «Unidade de Investigación en Intervención e Coidado Familiar (UIICF) da Universidade da Coruña».
        O programa inclúe o deseño e aplicación do tratamento terapéutico dos menores derivados polos equipos técnicos de menores da Consellería de Traballo e Benestar, o seguimento e avaliación científica dos resultados e o asesoramento aos profesionais e coidadores dos menores que estean recibindo o tratamento.</td>
       <td>9.3.2015</td>
       <td>137.779,00 €</td>
      </tr>
      <tr>
       <td>Convenio de colaboración entre a Consellería de Traballo e Benestar da Xunta de Galicia e Cáritas Diocesana de Mondoñedo-Ferrol para a acreditación da formación impartida por Cáritas no marco do seu convenio coa Fundación Endesa.</td>
       <td>Articular unha colaboración entre a Consellería de Traballo e Benestar e Cáritas Diocesana de Mondoñedo-Ferrol, que recolla as características e condicións que debe reunir a formación impartida a través do itinerario formativo asociado ao certificado de profesionalidade de operacións auxiliares de montaxe de instalacións electrotécnicas e de telecomunicacións en edificios, establecido no Real decreto 683/2011, do 13 de maio, co obxecto da súa acreditación oficial a través da expedición do correspondente certificado de profesionalidade.</td>
       <td>1.4.2015</td>
       <td>Sen contido económico</td>
      </tr>
      <tr>
       <td>Convenio de colaboración entre a Consellería de Traballo e Benestar da Xunta de Galicia, a Fundación ONCE e a Asociación para o Emprego e Formación de Persoas con Discapacidade, para a acreditación da formación impartida no marco do Programa por talento cofinanciado polo Fondo Social Europeo.</td>
       <td>Articular unha colaboración entre a Consellería de Traballo e Benestar, a Fundación ONCE e FSC Inserta, que recolla as características e condicións que debe reunir a formación impartida no marco do Programa Por Talento a través dos itinerarios formativos asociados aos certificados de profesionalidade de: Xestión de chamadas de teleasistencia, operacións auxiliares de servizos administrativos e xerais, e limpeza de superficies e mobiliario en edificios e locais.</td>
       <td>1.4.2015</td>
       <td>Sen contido económico</td>
      </tr>
      <tr>
       <td>Convenio de colaboración entre a Consellería de Traballo e Benestar e a Asociación Galega de Atención Temperá (AGAT), para contribuír ao financiamento dun servizo social comunitario específico de atención temperá a nenos/as con discapacidade e as súas familias.</td>
       <td>Financiamento dun servizo social comunitario específico de atención temperá a nenos/as con discapacidade e as súas familias.</td>
       <td>8.4.2015</td>
       <td>275.000,00 €</td>
      </tr>
      <tr>
       <td>Convenio de colaboración entre a Consellería de Traballo e Benestar e a Deputación Provincial de Ourense relativo á utilización de determinadas instalacións e servizos da Residencia Xuvenil Florentino López Cuevillas.</td>
       <td>Establecer a forma e condicións de colaboración entre a Consellería de Traballo e Benestar e a Deputación Provincial de Ourense para a promoción da práctica de actividades deportivas entre a xuventude, sendo a previsión acoller a cinco&amp;nbsp;(5) deportistas.</td>
       <td>9.4.2015</td>
       <td>Sen contido económico</td>
      </tr>
      <tr>
       <td>Convenio de colaboración coa Fundación Galicia Europa para o desenvolvemento das actividades de información e documentación europea para a xuventude galega.</td>
       <td>Desenvolvemento das actividades de información e documentación europea para a xuventude galega.</td>
       <td>13.4.2015</td>
       <td>42.500,00 €</td>
      </tr>
      <tr>
       <td>Convenio de colaboración entre a Consellería de Traballo e Benestar e a Fundación Tutelar Galega para Persoas con Discapacidade Intelectual Sálvora para o financiamento das actuacións de tutela dirixidas ás persoas con discapacidade intelectual.</td>
       <td>Financiamento das actuacións de tutela dirixidas ás persoas con discapacidade intelectual.</td>
       <td>14.4.2015</td>
       <td>50.000,00 €</td>
      </tr>
      <tr>
       <td>Convenio de colaboración entre a Consellería de Traballo e Benestar e a Asociación de Familiares de Enfermos de Alzheimer e outras Demencias de Galicia (Afaga), para o financiamento do proxecto «Estimula-Dom».</td>
       <td>Mantemento dun equipo multidisciplinar de estimulación cognitiva no fogar para aquelas persoas con alzheimer que non se poden desprazar ao Centro de Atención Integral.</td>
       <td>14.4.2015</td>
       <td>25.000,00 €</td>
      </tr>
      <tr>
       <td>Convenio de colaboración entre a Consellería de Traballo e Benestar da Xunta de Galicia e a Universidade de Santiago de Compostela, para a realización do estudo «Os programas de educación non formal e a empregabilidade da xuventude en Galicia».</td>
       <td>Establecer as bases reguladoras da colaboración entre a Consellería de Traballo e Benestar, a través da Dirección Xeral de Xuventude e Voluntariado, e a Universidade de Santiago de Compostela, para a realización do estudo «Os programas de educación non formal e a empregabilidade da xuventude en Galicia» centrado nos programas da Dirección Xeral de Xuventude e Voluntariado «Iniciativa Xove», «Voluntariado Xuvenil» e «Galeuropa».</td>
       <td>17.4.2015</td>
       <td>30.752,15 €</td>
      </tr>
      <tr>
       <td>Convenio de colaboración entre a Consellería de Traballo e Benestar e a Federación Territorial de Asociacións Provinciais de Pensionistas e Xubilados de Galicia (Fetega) para o financiamento de actividades.</td>
       <td>Financiamento de actividades dirixidas aos maiores: programas de formación, benestar e envellecemento activo así como cultural, social e de xestión e proxección pública da federación.</td>
       <td>20.4.2015</td>
       <td>28.000,00 €</td>
      </tr>
      <tr>
       <td>Convenio de colaboración entre a Consellería de Traballo e Benestar e a Fundación Profesor Novoa Santos, para o financiamento do programa de integración social de lesionados medulares residentes na Comunidade Autónoma de Galicia.</td>
       <td>Programa de integración social de lesionados medulares residentes na Comunidade Autónoma de Galicia.</td>
       <td>21.4.2015</td>
       <td>21.500,00 €</td>
      </tr>
      <tr>
       <td>Acordo da prórroga do convenio de colaboración entre a Consellería de Traballo e Benestar da Xunta de Galicia, o Consorcio Galego de Servizos de Igualdade e Benestar e a Universidade da Coruña para a realización de prácticas do master en Dependencia e Xestión de Servizos Sociais.</td>
       <td>O convenio ten por obxecto establecer a colaboración entre os comparecentes cara a unha adecuada planificación, desenvolvemento e avaliación do programa indicado e á formación práctica dos alumnos do Posgrao, así coma as actividades complementarias deste, e que ten unha vixencia dun ano desde a súa sinatura.</td>
       <td>24.4.2015</td>
       <td>Sen contido económico</td>
      </tr>
      <tr>
       <td>Anexo ao Convenio de colaboración entre o Instituto de la Juventud del Ministerio de Sanidad, Servicios Sociales e Igualdad e Microbank, subscrito o 12 de xaneiro de 2015 para realizar actuacións de promoción e apoio á mocidade emprendedora e empresaria enmarcadas no desenvolvemento do Programa de Microcréditos Injuve durante o ano&amp;nbsp;2015.</td>
       <td>Facilitar microcréditos a mozos e mozas emprendedores menores de 30 anos.</td>
       <td>27.4.2015</td>
       <td>Sen contido económico</td>
      </tr>
      <tr>
       <td>Convenio de colaboración entre a Xunta de Galicia, a través da Consellería de Traballo e Benestar e o Concello da Peroxa para os investimentos de adecuación da aula da terceira idade do edificio multiúsos.</td>
       <td>Execución dos investimentos destinados á adecuación, acondicionamento e equipamento da «aula da terceira idade» do centro multiusos do Concello da Peroxa.</td>
       <td>29.4.2015</td>
       <td>40.000 €</td>
      </tr>
      <tr>
       <td>Convenio de colaboración entre a Consellería de Traballo e Benestar e a Federación Gallega de Bancos de Alimentos para o desenvolvemento de actuacións encamiñadas á captación, almacenamento e distribución de alimentos ás institucións asistenciais ou benéficas.</td>
       <td>A Federación Gallega de Bancos de Alimentos realizará unha serie de actuacións encamiñadas á captación, almacenamento e distribución de alimentos ás institucións asistenciais ou benéficas legalmente constituídas con esa finalidade.</td>
       <td>30.4.2015</td>
       <td>60.000,00 €</td>
      </tr>
     </tbody>
    </table>

