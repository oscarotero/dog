---
date: '2015-06-02'
id: G0003-210515-0007
page: 21587
number: 102
agency: Servizo Galego de Saúde
section: IV. Oposicións e concursos.
title: >-
  ANUNCIO do 12 de maio de 2015, da Xerencia de Xestión Integrada de Lugo, Cervo
  e Monforte de Lemos, polo que se procede a darlle publicidade á resolución da
  mesma data pola que se convoca a provisión de diversos postos de xefatura de
  sección do Hospital Universitario Lucus Augusti de Lugo.
range: Anuncio
url: >-
  https://www.xunta.gal/dog/Publicados/2015/20150602/AnuncioG0003-210515-0007_gl.html
---
<p>De conformidade co establecido no Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, e na Orde do 24 de maio de 2006 (DOG núm. 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, e en virtude das competencias atribuídas polo Decreto 43/2013, do 21 de febreiro (DOG núm. 47, do 7 de marzo), polo que se establece a estrutura orgánica do Servizo Galego de Saúde, modificado polo Decreto 111/2013, do 4 de xullo (DOG núm. 140, do 24 de xullo), e na Orde do 12 de abril de 2013 (DOG núm. 76, do 19 de abril), polo que se desenvolve a estrutura organizativa de Xestión Integrada das áreas de Lugo, Cervo e Monforte de Lemos, así como na Orde do 5 de xullo de 2012 (DOG núm. 139, do 20 de xullo), sobre delegación de competencias en órganos centrais e periféricos do Servizo Galego de Saúde, esta xerencia</p>
    <h2>DISPÓN:</h2>
    <p>Primeiro. Anunciar a convocatoria para cubrir, polo procedemento de avaliación colexiada, a provisión dos postos de xefe de sección do Hospital Universitario Lucus Augusti de Lugo que se relacionan no anexo.</p>
    <p>Segundo. As retribucións dos postos ofertados serán as que correspondan de acordo coas ordes vixentes polas cales se ditan instrucións sobre a confección de nóminas do persoal ao servizo da Administración autonómica.</p>
    <p>Terceiro. As bases íntegras da convocatoria estarán expostas nos taboleiros de anuncios, así como na intranet da Xerencia de Xestión Integrada de Lugo, Cervo e Monforte de Lemos.</p>
    <p>Cuarto. As solicitudes para participar nesta convocatoria dirixiranse á Xerencia de Xestión Integrada de Lugo, Cervo e Monforte de Lemos (Hospital Universitario Lucus Augusti de Lugo; r/ Dr. Ulises Romero, 1, C.P. 27003 Lugo), e poderán presentarse no Rexistro Xeral ou mediante calquera dos procedementos do artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de trinta días naturais, contados a partir do seguinte ao da publicación deste anuncio no <em>Diario Oficial de Galicia</em>.</p>
    <p>Lugo, 12 de maio de 2015</p>
    <footer><p>Antonio García Quintáns<br>Xerente de Xestión Integrada de Lugo, Cervo e Monforte de Lemos</p></footer>
    <h2>ANEXO</h2>
    <table>
     <tbody>
      <tr>
       <td>Denominación do posto</td>
       <td>Prazas</td>
       <td>Centro</td>
      </tr>
      <tr>
       <td>Xefe/a da Sección de Anestesioloxía e Reanimación (C.M.A.)</td>
       <td>1</td>
       <td>Hospital Universitario Lucus Augusti de Lugo</td>
      </tr>
      <tr>
       <td>Xefe/a da Sección de Enfermidades Infecciosas</td>
       <td>1</td>
       <td>Hospital Universitario Lucus Augusti de Lugo</td>
      </tr>
      <tr>
       <td>Xefe/a da Sección de Medicina Interna</td>
       <td>2</td>
       <td>Hospital Universitario Lucus Augusti de Lugo</td>
      </tr>
     </tbody>
    </table>

