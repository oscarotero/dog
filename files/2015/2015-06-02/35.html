---
date: '2015-06-02'
id: L239-270515-0002
page: 21631
number: 102
agency: Concello do Porriño
section: VI. Anuncios. b) Administración local.
title: >-
  ANUNCIO de información pública sobre a aprobación inicial da modificación
  puntual do Plan xeral de ordenación municipal no núcleo do Outeiro-A
  Igrexa-Pontellas, no ámbito do cemiterio de Pontellas.
range: Anuncio
url: >-
  https://www.xunta.gal/dog/Publicados/2015/20150602/AnuncioL239-270515-0002_gl.html
---
<p>O Pleno da Corporación Municipal, na sesión ordinaria do 5 de maio de 2015, aprobou inicialmente a modificación do Plan xeral de ordenación municipal no núcleo de Outeiro-Igrexa- na parroquia de Pontellas do concello do Porriño, acordo que ten o seguinte contido literal:</p>
    <p>«1º. Aprobar inicialmente a modificación puntual do PXOM no núcleo do Outeiro-A Igrexa-Pontellas, no ámbito do cemiterio de Pontellas.</p>
    <p>2º. Someter o expediente a información pública por un prazo de dous meses mediante a publicación no Diario Oficial de Galicia, en dous dos xornais de maior difusión da provincia e no taboleiro de edictos do concello.</p>
    <p>3º. Dar audiencia aos concellos limítrofes por un prazo de dez días habiles para os efectos da presentación das alegacións que xulguen convenientes.</p>
    <p>4º. Suspender o outorgamento de licenzas de parcelación, edificación e derrubamento nos ámbitos da modificacion puntual que poidan ser incompatibles coa ordenación urbanística obxecto de aprobación».</p>
    <p>O que se fai público para xeral coñecemento, para que os interesados presenten as alegacións, reclamacións e suxestións que xulguen convenientes, en cumprimento do estipulado pola lexislación vixente, polo que se somete o expediente a información pública por un prazo de dous meses mediante publicación no Diario Oficial de Galicia e taboleiro de edictos e páxina web do concello para os efectos de que os interesados presenten as reclamacións e suxestións que xulguen convenientes.</p>
    <p>O Porriño, 11 de maio de 2015</p>
    <footer><p>José Nelson Santos Argibay<br>Alcalde</p></footer>

