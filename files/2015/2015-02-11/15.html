---
date: '2015-02-11'
id: CA01-050215-0001
page: 6117
number: 28
agency: Consellería de Facenda
section: IV. Oposicións e concursos.
title: >-
  ORDE do 3 de febreiro de 2015 pola que se convocan para a elección de destino
  definitivo os aspirantes que superaron o proceso selectivo para o ingreso no
  corpo de axudantes facultativos da Xunta de Galicia, subgrupo C1, escala de
  delineantes, convocado pola Orde do 16 de xullo de 2013.
range: Orde
url: >-
  https://www.xunta.gal/dog/Publicados/2015/20150211/AnuncioCA01-050215-0001_gl.html
---
<p>En virtude da Orde do 16 de xullo de 2013 (DOG núm. 140, do 24 de xullo) convocouse o proceso selectivo para o ingreso no corpo de axudantes facultativos da Xunta de Galicia, subgrupo C1, escala de delineantes.</p>
    <p>O tribunal designado para cualificar o dito proceso acordou facer pública e elevar á Dirección Xeral da Función Pública a relación de aspirantes que o superaron na súa Resolución do 10 de decembro de 2014 (DOG núm. 243, do 19 de decembro).</p>
    <p>Co obxecto de que os/as aspirantes que superaron o dito proceso selectivo poidan ser nomeados/as funcionarios/as de carreira do corpo de axudantes facultativos da Xunta de Galicia, subgrupo C1, escala de delineantes, e segundo o disposto na Lei 7/2007, do 12 de abril, do Estatuto básico do empregado público, no Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e demais normativa concordante, esta consellería</p>
    <h2>DISPÓN:</h2>
    <p>Primeiro. Convocar os/as aspirantes que superaron o proceso selectivo para o ingreso no corpo de axudantes facultativos da Xunta de Galicia, subgrupo C1, escala de delineantes, ao acto de elección de destino definitivo que terá lugar no salón de actos núm. 2 (pequeno) da Vicepresidencia e Consellería de Presidencia, Administracións Públicas e Xustiza (Edificio Administrativo San Caetano, s/n, Santiago de Compostela) o día 16 de febreiro de 2015 ás 10.00 horas.</p>
    <p>Segundo. Os/as aspirantes convocados/as poderán elixir entre os postos que se relacionan no anexo desta orde segundo a orde acadada no proceso selectivo, sempre que reúnan as condicións exixidas nel.</p>
    <p>De conformidade coa base IV.6, a aspirante da quenda de promoción interna terá preferencia sobre os/as aspirantes provenientes do sistema de acceso libre para cubrir as vacantes correspondentes.</p>
    <p>Terceiro. Os/as aspirantes deberán ir provistos/as de DNI ou outro documento que acredite fidedignamente a súa identidade; no caso de non comparecer persoalmente, poderán ser representados/as por terceiras persoas con poder notarial suficiente.</p>
    <p>Cuarto. Aos/ás aspirantes que non comparezan persoalmente ou por medio de representantes seranlles adxudicadas en destino definitivo as prazas que lles correspondan atendendo á orde de publicación destas e ao número obtido no proceso selectivo, unha vez concluído o proceso de adxudicación das prazas aos/ás aspirantes presentes ou representados/as, entre as que quedaran sen adxudicar.</p>
    <p>Quinto. Os/as aspirantes poderán solicitar ser declarados/as en excedencia voluntaria por prestación de servizos no sector público ou por interese particular reguladas no artigo 57.1 do Decreto lexislativo 1/2008, do 13 de marzo, en redacción dada polo artigo 25 da Lei 15/2010, do 28 de decembro (DOG núm. 250, do 30 de decembro). Nestes supostos deberán presentarse ao chamamento cun certificado do/da responsable da súa unidade de persoal en que conste a condición con que prestan servizos na actualidade.</p>
    <p>Sexto. Contra esta orde, que pon fin á vía administrativa, poderase presentar recurso potestativo de reposición ante a conselleira de Facenda no prazo dun mes contado desde o día seguinte ao da publicación desta orde no Diario Oficial de Galicia, ou directamente recurso contencioso-administrativo, no prazo de dous meses contados desde esa mesma data, ante a Sala do Contencioso-Administrativo do Tribunal Superior de Xustiza de Galicia, conforme o disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 3 de febreiro de 2015</p>
    <footer><p>Elena Muñoz Fonteriz<br>Conselleira de Facenda</p></footer>
    <h2>Anexo</h2>
    <table>
     <tbody>
      <tr>
       <td>Núm.</td>
       <td>Código do posto</td>
       <td>Nv.</td>
       <td>Grupos</td>
       <td>Corpo/escala</td>
       <td>Denominación do posto</td>
       <td>Cons.</td>
       <td>Centro directivo</td>
       <td>Centro destino</td>
       <td>Concello</td>
      </tr>
      <tr>
       <td>1</td>
       <td>MAK010000115770052</td>
       <td>18</td>
       <td>C1</td>
       <td>Especial</td>
       <td>Negociado de Delineación</td>
       <td>MA</td>
       <td>Axencia de Protección da Legalidade Urbanística/Dirección</td>
       <td>S. X. da Axencia de Protección da Legalidade Urbanística</td>
       <td>Santiago de Compostela</td>
      </tr>
      <tr>
       <td>2</td>
       <td>MAK010000115770054</td>
       <td>18</td>
       <td>C1</td>
       <td>Especial</td>
       <td>Negociado de Delineación</td>
       <td>MA</td>
       <td>Axencia de Protección da Legalidade Urbanística/Dirección</td>
       <td>S. X. da Axencia de Protección da Legalidade Urbanística</td>
       <td>Santiago de Compostela</td>
      </tr>
      <tr>
       <td>3</td>
       <td>MAX010000215770058</td>
       <td>18</td>
       <td>C1</td>
       <td>Especial</td>
       <td>Xefatura Negociado de Delineación II</td>
       <td>MA</td>
       <td>Axencia Galega de Infraestruturas (AGI)</td>
       <td>Área de Obras</td>
       <td>Santiago de Compostela</td>
      </tr>
      <tr>
       <td>4</td>
       <td>MR3020000115770015</td>
       <td>18</td>
       <td>C1</td>
       <td>Especial</td>
       <td>Delineante</td>
       <td>MR</td>
       <td>Dirección Xeral de Desenvolvemento Rural</td>
       <td>S. X. de Infraestruturas Agrarias</td>
       <td>Santiago de Compostela</td>
      </tr>
      <tr>
       <td>5</td>
       <td>MRC991040132001058</td>
       <td>18</td>
       <td>C1</td>
       <td>Especial</td>
       <td>Xefe de negociado Delineación</td>
       <td>MR</td>
       <td>Servizos periféricos</td>
       <td>Servizo de Infraestruturas Agrarias (Ourense)</td>
       <td>Ourense</td>
      </tr>
      <tr>
       <td>6</td>
       <td>MRC991040132001060</td>
       <td>18</td>
       <td>C1</td>
       <td>Especial</td>
       <td>Xefe de negociado Delineación</td>
       <td>MR</td>
       <td>Servizos periféricos</td>
       <td>Servizo de Infraestruturas Agrarias (Ourense)</td>
       <td>Ourense</td>
      </tr>
     </tbody>
    </table>

