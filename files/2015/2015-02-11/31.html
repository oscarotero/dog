---
date: '2015-02-11'
id: CA02-151214-0006
page: 6146
number: 28
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 11 de decembro de 2014, da Secretaría Xeral de Calidade e
  Avaliación Ambiental, polo que se somete a información pública a solicitude de
  autorización ambiental integrada para unha explotación porcina de ceba no
  concello de Dozón (Pontevedra), titular Camilo Ledo Fernández (clave
  2014-IPPC-I-82).
range: Anuncio
url: >-
  https://www.xunta.gal/dog/Publicados/2015/20150211/AnuncioCA02-151214-0006_gl.html
---
<p>Para os efectos previstos na Lei 16/2002, do 1 de xullo, de prevención e control integrados da contaminación (BOE núm. 157, do 2 de xullo), faise público que por espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposta a seguinte documentación:</p>
    <p>«Proxecto básico de granxa de porcino en Covelos. Autorización ambiental integrada».</p>
    <p>Co fin de que calquera interesado poida consultala e, se for o caso, formular no dito prazo as alegacións, suxestións ou observacións que considere convenientes. Os citados documentos estarán á disposición dos administrados, en horario de atención ao público, nas seguintes dependencias:</p>
    <p>– Secretaría Xeral de Calidade e Avaliación Ambiental, Servizo de Prevención e Control Integrados da Contaminación (r/ San Lázaro, s/n, 15781 Santiago de Compostela).</p>
    <p>Ademais poderán consultalos na páxina web da Consellería de Medio Ambiente, Territorio e Infraestruturas:</p>
    <p>(http://www.cmati.xunta.es/»medio ambiente e sostibilidade»prevención e control de actividades»autorización ambiental integrada»proxectos en información pública).</p>
    <p>Santiago de Compostela, 11 de decembro de 2014</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <h2>ANEXO I<br>Memoria resumo</h2>
    <p>Clave do expediente: 2014-IPPC-I-82.</p>
    <p>Peticionario: Camilo Ledo Fernández.</p>
    <p>Domicilio social: lugar Covelos, nº 2.</p>
    <p>Localización da instalación: lugar Rego de Auga, 36318 Dozón (Pontevedra). Un punto de localización das instalacións é o definido polas coordenadas UTM (ETRS89): X: 581.343, Y: 4.713.074. </p>
    <p>Actividade: explotación porcina de ceba.</p>
    <p>Descrición do proceso: trátase dunha explotación porcina de engorda de porcos formada por dúas naves. A nave 1 ten capacidade para 1.100 porcos e a nave 2 para 1.500 porcos; ademais, a explotación conta con vestiario, aseo e almacén nunha edificación anexa á nave 1, e dúas fosas exteriores para o almacenamento do xurro.</p>
    <p>Os animais entran na explotación con 30 kg de peso vivo e saen con destino ao matadoiro con 100 kg de peso vivo. Cada ciclo de ceba dura ao redor de catro meses e prodúcense 2,5 ciclos de engorda ao ano.</p>
    <p>Verteduras: as augas residuais e de limpeza xeradas no proceso son recollidas nas fosas de almacenamento de xurro. As augas pluviais non se recollen, ao seren os silos de penso pechados e estancos e non produciren emisións de partículas á atmosfera.</p>

