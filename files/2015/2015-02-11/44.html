---
date: '2015-02-11'
id: CA04-230115-0002
page: 6168
number: 28
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 21 de xaneiro de 2015, da Xefatura Territorial de Ourense, pola
  que se concede a autorización administrativa previa e de construción dunha
  instalación eléctrica no concello de San Cibrao das Viñas (expediente IN407A
  2014/40-3).
range: Resolución
url: >-
  https://www.xunta.gal/dog/Publicados/2015/20150211/AnuncioCA04-230115-0002_gl.html
---
<p>Visto o expediente para outorgamento da autorización administrativa previa e de construción da instalación eléctrica que a seguir se describe:</p>
    <p>Solicitante: Unión Fenosa Distribución, S.A.</p>
    <p>Domicilio social: A Batundeira, 2, 32960 Ourense.</p>
    <p>Denominación: modificación proxecto LMT, CT Soutopenedo.</p>
    <p>Situación: San Cibrao das Viñas.</p>
    <p>Características técnicas:</p>
    <p>LMT aerosubterránea a 20 kV de 95 m en aéreo con condutor LA110/116,2 mm2 e 157 m en subterráneo con condutor RHZ1 e con orixe na LMT principal sub. Celanova a San Cibrao, cerca da LMT ao CT Loiro (32CA68) e remate no CT proxectado Soutopenedo de 160 kVA e R/T 20.000/400-230 V.</p>
    <p>RBT aerosubterránea a 0,230 kV de 1.500 m en aéreo con condutor RZ e 442 m en subterráneo con condutor XZ1 derivada do CT proxectado Soutopenedo.</p>
    <p>Orzamento: 132.954,38 euros. </p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Conceder a autorización administrativa previa e a autorización administrativa de construción á dita instalación, cuxas características se axustarán en todas as súas partes ao proxecto arriba sinalado e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente. Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra a presente resolución poderá interpoñer recurso de alzada ante o conselleiro de Economía e Industria no prazo dun mes contado a partir do día seguinte ao da notificación ou publicación desta resolución; tamén poderá interpoñer calquera outro recurso que considere pertinente ao seu dereito.</p>
    <p>Ourense, 21 de xaneiro de 2015</p>
    <footer><p>Alfonso Tomás Paz Doniz<br>Xefe territorial de Ourense</p></footer>

