---
date: '2015-02-11'
id: G0164-030215-0001
page: 6083
number: 28
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 23 de xaneiro de 2015 pola que se autoriza, na modalidade a distancia,
  o bloque común para todas as modalidades deportivas e os bloques común e
  complementario do ciclo formativo de grao medio de fútbol, no Centro
  Autorizado de Ensinanzas Deportivas CIP, de Vigo.
range: Orde
url: >-
  https://www.xunta.gal/dog/Publicados/2015/20150211/AnuncioG0164-030215-0001_gl.html
---
<p>Mediante a Orde do 23 de xuño de 2014 autorízase a apertura e funcionamento do Centro Autorizado de Ensinanzas Deportivas CIP, de Vigo, para impartir as ensinanzas conducentes á obtención do título de técnico deportivo en Fútbol.</p>
    <p>O representante da titularidade do devandito centro solicita autorización para impartir, na modalidade a distancia, o bloque común para todas as modalidades deportivas e os bloques común e complementario do ciclo formativo de grao medio de fútbol.</p>
    <p>O Real decreto 1363/2007, do 24 de outubro, establece a ordenación xeral das ensinanzas deportivas de réxime especial, no seu artigo 24, sinala a posibilidade de ofertar ensinanzas deportivas de xeito modular ou parcial, ben sexa en réxime presencial ou a distancia.</p>
    <p>A Orde ECD/158/2014, do 5 de febreiro de 2014, regula os aspectos curriculares, os requisitos xerais e os efectos das actividades de formación deportiva, aos que se refire a disposición transitoria primeira do Real decreto 1363/2007, do 24 de outubro.</p>
    <p>O Decreto 410/2003, do 6 de novembro, regula os requisitos e o procedemento para a autorización a centros privados e a centros públicos que non sexan de titularidade da Consellería de Cultura, Educación e Ordenación Universitaria para impartir ensinanzas de técnicos deportivos na Comunidade Autónoma de Galicia; norma desenvolvida polas ordes desta consellería do 12 de abril de 2004 e do 23 de abril de 2004, nas cales se determinan o procedemento de autorización e os requisitos mínimos dos espazos administrativos e docentes xenéricos con que deben contar os centros.</p>
    <p>Por isto, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Primeiro. Autorizar na modalidade a distancia, o bloque común para todas as modalidades deportivas e os bloques común e complementario do ciclo formativo de grao medio de fútbol, no centro que se sinala a seguir:</p>
    <p>Denominación xenérica: Centro Autorizado de Ensinanzas Deportivas.</p>
    <p>Denominación específica: CIP.</p>
    <p>Código do centro: 36024859.</p>
    <p>Titular: Centro de Iniciativas Profesionales CIP, S.L.</p>
    <p>Domicilio: r/ Brasil, nº 48.</p>
    <p>Localidade: Vigo.</p>
    <p>Concello: Vigo.</p>
    <p>Provincia: Pontevedra.</p>
    <p>Segundo. Antes da posta en funcionamento das ensinanzas que se autorizan, a Xefatura Territorial da Consellería de Cultura, Educación e Ordenación Universitaria de Pontevedra, logo do informe do Servizo Territorial de Inspección Educativa, aprobará expresamente a relación de persoal que impartirá docencia no devandito centro, así como o equipamento axeitado.</p>
    <p>Terceiro. Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Cuarto. O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no Diario Oficial de Galicia, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 23 de xaneiro de 2015</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

