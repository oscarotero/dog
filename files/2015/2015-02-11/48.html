---
date: '2015-02-11'
id: G0164-050215-0003
page: 6173
number: 28
agency: 'Consellería de Cultura, Educación e Ordenación Universitaria'
section: VI. Anuncios. a) Administración autonómica.
title: >-
  RESOLUCIÓN do 4 de febreiro de 2015 que modifica a Resolución do 29 de
  decembro de 2014 pola que se anuncia a licitación, polo procedemento aberto
  con pluralidade de criterios e tramitación anticipada de gasto, do contrato de
  obras correspondentes ao Plan de mantemento da muralla romana de Lugo
  2015-2016 (contratación documentalmente simplificada).
range: Resolución
url: >-
  https://www.xunta.gal/dog/Publicados/2015/20150211/AnuncioG0164-050215-0003_gl.html
---
<p>Logo de advertir erros no cadro de características do prego tipo de cláusulas administrativas particulares que rexe para a citada licitación e no anuncio publicado no DOG núm. 5, do 9 de xaneiro de 2015, corrección de erros publicada no DOG núm. 21, do 2 de febreiro de 2015,</p>
    <h2>DISPOÑO:</h2>
    <p>Primeiro. Realizar as correccións oportunas no texto do anuncio:</p>
    <p>No punto 7, alínea a): onde di: «Solvencia económica e financeira: deberá xustificarse polos medios sinalados no punto 9 do cadro de características do prego de cláusulas administrativas particulares», debe dicir: «Solvencia económica e financeira: non se exixe ao ser requisito indispensable a clasificación».</p>
    <p>No punto 7, alínea b): onde di: «Solvencia técnica ou profesional: deberá xustificarse polos medios sinalados no punto 10 do cadro de características do prego de cláusulas administrativas particulares», debe dicir: «Solvencia técnica ou profesional: non se exixe ao ser requisito indispensable a clasificación».</p>
    <p>Engádese ao punto 7 a alínea d): «Clasificación exixible: grupo K, subgrupo 7, categoría c».</p>
    <p>Segundo. Realizar as modificacións oportunas no cadro de características do prego tipo de cláusulas administrativas particulares. Os licitadores poderán consultar o texto corrixido no enderezo da internet: http://www.contratosdegalicia.es/resultado.jsp?N=21788</p>
    <p>Terceiro. A publicación da presente corrección no <em>Diario Oficial de Galicia</em> modifica o prazo de presentación das ofertas, que rematará ás 14.00 horas do décimo terceiro día natural a partir do seguinte ao da publicación desta corrección no <em>Diario Oficial de Galicia</em>. Se o día de remate do prazo for domingo ou festivo, prorrogarase ata o primeiro día hábil seguinte.</p>
    <p>Santiago de Compostela, 4 de febreiro de 2015</p>
    <footer><p>P.D. (Orde do 25.1.2012)<br>Jesús Oitavén Barcala<br>Secretario xeral técnico da Consellería de Cultura,<br>Educación e Ordenación Universitaria</p></footer>

