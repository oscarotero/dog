---
date: '2015-02-03'
id: CA04-220115-0004
page: 4876
number: 22
agency: Consellería de Economía e Industria
section: IV. Oposicións e concursos.
title: >-
  ORDE do 19 de xaneiro de 2015 pola que se resolve a convocatoria para a
  provisión, polo sistema de libre designación, dun posto de traballo vacante
  nesta consellería.
range: Orde
url: >-
  https://www.xunta.gal/dog/Publicados/2015/20150203/AnuncioCA04-220115-0004_gl.html
---
<p>Convocada por Orde do 6 de novembro de 2014 (DOG nº 228, do 27 de novembro) a provisión, polo sistema de libre designación, dun posto de traballo vacante na Consellería de Economía e Industria, esta consellería, no uso das facultades e atribucións conferidas no artigo 17.4º do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e de conformidade co disposto no seu artigo 29.2º,</p>
    <h2>DISPÓN:</h2>
    <p>Primeiro. Resolver a convocatoria para a provisión, polo sistema de libre designación, dun posto de traballo vacante na Consellería de Economía e Industria, anunciado pola Orde do 6 de novembro de 2014 (DOG nº 228, do 27 de novembro).</p>
    <p>Segundo. Adxudicarlle destino, no posto de traballo que se indica, ao/á funcionario/a que se relaciona no anexo á presente orde.</p>
    <p>Terceiro. O cesamento no actual destino do/a funcionario/a que obtivo a praza efectuarase, segundo o previsto no artigo 14, do Regulamento de provisión de postos de traballo, promoción profesional e promoción interna, aprobado polo Decreto 93/1991, do 20 de marzo, no prazo de tres días contados a partir do seguinte ao da publicación no <em>Diario Oficial de Galicia</em> ou segundo o establecido na normativa de aplicación na súa Administración de orixe.</p>
    <p>O prazo para tomar posesión do novo destino é de tres días se non implica cambio de residencia, ou de sete días se comporta cambio de residencia.</p>
    <p>Cando o/a adxudicatario/a do posto obteña coa súa toma de posesión o reingreso ao servizo activo, o prazo será de vinte días.</p>
    <p>O cómputo dos prazos de posesión iniciarase cando rematen os permisos ou licenzas que, de ser o caso, se lle concedesen á persoa; no caso de incapacidade temporal a partir da data de alta.</p>
    <p>Cuarto. A xefatura de persoal do centro onde cause baixa o funcionario ou funcionaria, así como a daquel en que acada o destino, efectuarán, dentro dos prazos sinalados no punto anterior, as dilixencias de cesamento e de toma de posesión, a seguir, realizaranse os trámites para a súa alta en nómina.</p>
    <p>Quinto. Contra esta orde, que pon fin á vía administrativa, os/as interesados/as poderán interpoñer recurso potestativo de reposición perante esta consellería no prazo dun mes, contado a partir do día seguinte ao da súa publicación, de conformidade co establecido na Lei 30/1992, do 26 de novembro, de réxime xurídico das administracións públicas e do procedemento administrativo común, segundo a redacción dada pola Lei 4/1999, do 13 de xaneiro, ou poderán interpoñer recurso contencioso-administrativo ante o xulgado do contencioso-administrativo competente no prazo de dous meses contados a partir do día seguinte ao da súa publicación, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 19 de xaneiro de 2014</p>
    <footer><p>Francisco José Conde López<br>Conselleiro de Economía e Industria</p></footer>
    <h2>ANEXO</h2>
    <p>Apelidos e nome: Álvaro Rodríguez Vázquez.</p>
    <p>NRP: 3333178802 A2075.</p>
    <p>Subgrupo: A2.</p>
    <p>Denominación do posto: xefatura do Servizo de Administración Industrial.</p>
    <p>Código do posto: IN.C99.10000. 27001.112.</p>
    <p>Nivel: 28.</p>
    <p>Dependencia: Xefatura Territorial.</p>
    <p>Localidade: Lugo.</p>

