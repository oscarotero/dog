---
date: '2015-04-23'
id: G0023-010415-0001
page: 15568
number: 76
agency: Xulgado do Social número 4 de Pontevedra
section: V. Administración de xustiza.
title: EDICTO (301/2013).
range: Edicto
url: >-
  https://www.xunta.gal/dog/Publicados/2015/20150423/AnuncioG0023-010415-0001_gl.html
---
<p>Eu, Marina García de Evan, secretaria xudicial do Xulgado do Social número 4 de Pontevedra, fago saber que no procedemento de seguridade social 301/2013 deste xulgado do social, seguido por instancia de Luisa Carballo Pérez contra o Instituto Nacional da Seguridade Social, Herrero y Cía. Alimentación, Herrero y Cía., Luis Núñez Maestú, Tesouraría Xeral da Seguridade Social Asesoría Xurídica, sobre seguridade social, se ditou auto de aclaración de sentenza cuxa parte dispositiva é a que segue:</p>
    <p>«Parte dispositiva:</p>
    <p>Dispoño:</p>
    <p>1. Estimar a solicitude de aclarar a sentenza ditada neste procedemento con data 19 de decembro de 2014 no sentido que se indica a seguir:</p>
    <p>No feito probado 2º, onde di: “a demandante reúne as seguintes cotizacións: réxime xeral, 5.475 días en toda a súa vida laboral... ”; debe dicir: “a demandante reúne as seguintes cotizacións: réxime xeral, 1.985 días en toda a súa vida laboral... ”.</p>
    <p>Na decisión, onde di: “Estimando parcialmente a demanda interposta por Luisa Carballo Pérez fronte ao Instituto Nacional da Seguridade Social, Tesouraría Xeral da Seguridade Social, Herrero y Cía., Herrero y Cía. Alimentación e Luis Núñez Maestú, declaro o dereito da demandante a percibir a pensión de xubilación SOVI, e condeno os demandados a se ater a esta declaración e ao aboamento da prestación mencionada na contía e efectos previstos regulamentariamente. Absolvo a Luis Núñez Maestú da pretensión suscitada fronte a el.”; debe dicir: “Estimando parcialmente a demanda interposta por Luisa Carballo Pérez fronte ao Instituto Nacional da Seguridade Social, Tesouraría Xeral da Seguridade Social, Herrero y Cía., Herrero y Cía. Alimentación y Luis Núñez Maestú, declaro o dereito da demandante a percibir a pensión de xubilación SOVI, e condeno os demandados a se ater a declaración e ao aboamento da prestación mencionada na contía e efectos previstos regulamentariamente. O INSS deberá responder no 61,84 % (polos 1.018 días cotizados dos 1.800 exixidos) e as empresas Herrero y Cía., Herrero y Cía. Alimentación deberán responder, solidariamente, do 38,16 % restante, conforme os días polos que non existiu cotización, e para o que deberán constituír un capital custo na TXSS na contía legal e regulamentariamente procedente; e sen que exista obriga de anticipo polo INSS da cantidade que resulta de responsabilidade das empresas.</p>
    <p>Absolvo a Luis Núñez Maestú da pretensión suscitada fronte a el”.</p>
    <p>2. Incorporar esta resolución ao libro que corresponda e levar testemuño aos autos principais.</p>
    <p>Notifíqueselles ás partes, facéndolles saber que, en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial as partes ou interesados e, de ser o caso, os profesionais designados sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, e será carga procesual das partes e dos seus representantes mantelos actualizados. Así mesmo deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>Contra este auto non cabe interpor recurso, sen prexuízo dos recursos que se poidan interpor fronte á resolución aclarada.</p>
    <p>Así o acorda e asina a súa señoría. Dou fe».</p>
    <p>E para que lles sirva de notificación en legal forma a Herrero y Cía. Alimentación, Herrero y Cía., Luis Núñez Maestú, en ignorado paradoiro, expido o presente edicto para a súa inserción no <em>Diario Oficial de Galicia</em>.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan autos ou sentenzas, ou cando se trate de emprazamento.</p>
    <p>Pontevedra, 31 de marzo de 2015</p>
    <footer><p>A secretaria xudicial</p></footer>

