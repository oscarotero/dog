---
date: '2015-04-23'
id: C3K1-080415-0007
page: 15594
number: 76
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 27 de marzo de 2015, da Xefatura Territorial da Coruña, pola que se
  notifica o acordo de inicio do expediente sancionador  2015055AL-CO, por
  infraccións en materia sanitaria.
range: Cédula
url: >-
  https://www.xunta.gal/dog/Publicados/2015/20150423/AnuncioC3K1-080415-0007_gl.html
---
<p>Coa data do 19 de marzo de 2015, a xefa territorial da Consellería de Sanidade ditou acordo de inicio do expediente sancionador 2015055AL-CO incoado a José Jiménez Borja.</p>
    <p>Intentada a notificación deste acordo segundo o disposto no artigo 59.2 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e non sendo posible a súa práctica, por medio desta cédula e ao abeiro do disposto no número 5 do devandito artigo, notifícase a José Jiménez Borja o contido do dito acordo de inicio que figura como anexo para que poida ter coñecemento del.</p>
    <p>Así mesmo, fáiselle saber o dereito que o asiste ao abeiro do disposto no número 1 do artigo 16 do Real decreto 1398/1993, do 4 de agosto, polo que se aproba o Regulamento para o exercicio da potestade sancionadora, para presentar alegacións ante a xefatura territorial no prazo de 15 días hábiles, contados desde o seguinte ao da publicación desta cédula, lembrándolle o seu dereito a consultar o expediente depositado nas dependencias da xefatura, sita na rúa Durán Loriga, 3, A Coruña e a obter, se é o caso, copia do expediente, segundo o previsto na letra a) do artigo 35 da Lei 30/1992, do 26 de novembro. </p>
    <p>Advírteselle que no caso de non efectuar alegacións sobre o contido do dito acordo no citado prazo, o acordo de inicio considerarase proposta de resolución cando conteña un pronunciamento preciso acerca da responsabilidade imputada, cos efectos previstos nos artigos 18 e 19 do Real decreto 1398/1993.</p>
    <p>Esta cédula expídese para que conste e lle sirva de notificación ao/á interesado/a, en cumprimento do disposto co artigo 59.5 da Lei 30/1992, do 26 de novembro. </p>
    <p>A Coruña, 27 de marzo de 2015 </p>
    <footer><p>Cristina Pérez Fernández<br>Xefa territorial da Coruña</p></footer>
    <h2>ANEXO</h2>
    <p>Nº expediente: 2015055AL-CO.</p>
    <p>Interesado: José Jiménez Borja.</p>
    <p>DNI/NIF/CIF: 49206465N.</p>
    <p>Último enderezo coñecido: lugar de Portiño, 1, 15011 A Coruña.</p>
    <p>Feito imputado: infracción da lexislación aplicable en materia sanitaria.</p>
    <p>Artigos infrinxidos:</p>
    <p>– Regulamento (CE) 852/2004, do 29 de abril, do Parlamento Europeo e do Consello, relativo á hixiene dos produtos alimenticios (DOUE nº 139, do 30 de abril de 2004; rectif. DOUE nº 204, do 4 agosto de 2007). Anexo II. Requisitos hixiénicos xerais aplicables a todos os operadores de empresa alimentaria (agás se é de aplicación o anexo I): capítulo IV. 7.</p>
    <p>– Real decreto 237/2000, do 18 de febreiro. Alimentos-transportes por estrada. Establece as especificacións técnicas que deben cumprir os vehículos especiais para o transporte terrestre de produtos alimentarios a temperatura regulada e os procedementos para o control de conformidade coas especificacións. (BOE do 16 de marzo de 2000, núm. 65, rect. BOE do 28 de xullo de 2000, núm. 180): artigo 7.1º.</p>
    <p>– Lei 17/2011, do 5 de xullo, de seguridade alimentaria e nutrición (BOE nº 160, do 6 de xullo: artigo 50.1º.e), artigo 51.1º. 4º. 10º e artigo 52.1º a). </p>
    <p>Tipificación provisional: leve.</p>
    <p>Sanción proposta: 300 €.</p>

