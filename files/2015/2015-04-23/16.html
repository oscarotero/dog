---
date: '2015-04-23'
id: G2199-010415-0001
page: 15560
number: 76
agency: Xulgado de Primeira Instancia e Instrución número 1 da Estrada
section: V. Administración de xustiza.
title: EDICTO (291/2014).
range: Edicto
url: >-
  https://www.xunta.gal/dog/Publicados/2015/20150423/AnuncioG2199-010415-0001_gl.html
---
<p>Demetrio Mato Bartolomé, secretario xudicial do Xulgado de Primeira Instancia e Instrución número 1 da Estrada, dou fe e testemuño que nos autos de divorcio contencioso 291/2014 se ditou sentenza o día 17 de febreiro de 2015, cuxo encabezamento e resolución se transcriben a continuación:</p>
    <p>A Estrada, 17 de febreiro de 2015.</p>
    <p>Vistos por min, Ricardo Antonio López Fernández, xuíz do Xulgado de Primeira Instancia e Instrución número 1, Xulgado de Violencia Sobre a Muller da Estrada e o seu partido xudicial, os presentes autos de divorcio seguidos co número 291/2014 por instancia de Najat Dyani, representada polo procurador dos tribunais Sr. Sánchez Ortega e asistida polo letrado Sr. Varela Rivadulla, contra Abdelaziz Lajouad, declarado en rebeldía procesual, coa intervención do Ministerio Fiscal, representado por Alejandro Tuero González.</p>
    <p>Parte dispositiva:</p>
    <p>Debo estimar e estimo parcialmente a demanda presentada polo procurador dos tribunais, Sr. Sánchez Ortega en nome e representación de Najat Dyani, contra Abdelaziz Lajouad, declarado en rebeldía procesual, cos seguintes pronunciamentos:</p>
    <p>1º. A disolución por divorcio do matrimonio contraído por Najat Dyani e Abdelaziz Lajouad, o 29 de decembro de 2003, na localidade de Rabat, Marrocos, con todos os efectos que lle son inherentes.</p>
    <p>2º. A garda e custodia da filla menor, Hiba, á nai, Najat Dyani, quedando a patria potestade compartida por ambos os proxenitores, ben que se lle atribúe á nai o seu exercicio.</p>
    <p>3º. Prescindir do establecemento dun réxime de comunicación e estancia do pai, Abdelaziz Lajouad coa súa filla, Hiba.</p>
    <p>4º. O establecemento dunha pensión de alimentos a cargo de Abdelaziz e a favor da filla menor, Hiba, de 100 euros, que deberá satisfacer Abdelaziz, nos cinco primeiros días de cada mes e por mensualidades anticipadas na conta bancaria que sinale Marta Irene, sendo actualizable esta cantidade anualmente conforme o aumento ou diminución que experimente o índice xeral anual do índice de prezos de consumo.</p>
    <p>5º. A contribución de Najat Dyani e Abdelaziz Lajouad aos gastos extraordinarios dos menores por metade, en especial os de educación e asistencia médica.</p>
    <p>6º. A atribución do uso e desfrute do domicilio conxugal a Najat Dyani.</p>
    <p>Non procede o especial pronunciamento en materia de custas, por non se formular controversia entre as partes.</p>
    <p>Esta sentenza non é firme, contra ela pode interpoñerse recurso de apelación, ante a Audiencia Provincial de Pontevedra, neste mesmo xulgado, no prazo de cinco días, contados a partir do seguinte á súa notificación. Para a interposición do recurso, deberá acreditarse no momento de prepararse o recurso a consignación dun depósito de 50 euros (cincuenta euros), na conta de consignacións e depósitos deste xulgado baixo apercibimento de non admitir a trámite o recurso.</p>
    <p>Unha vez firme a presente resolución, comuníquese ao Rexistro Civil onde conste inscrito o matrimonio, co obxecto da práctica do asento, que corresponda.</p>
    <p>Líbrese e únase certificación desta resolución ás actuacións con inclusión do orixinal no libro de sentenzas.</p>
    <p>Así o acorda, manda e asina Ricardo Antonio López Fernández, xuíz do Xulgado de Primeira Instancia e Instrución número 1, Xulgado de Violencia Sobre a Muller da Estrada.</p>
    <p>O anteriormente transcrito concorda ben e fielmente co seu orixinal a que me remito. E para que conste e sirva de notificación a Abdelaziz Lajouad, actualmente en ignorado e descoñecido paradoiro, por medio da publicación no Diario Oficial de Galicia, expídese este edicto.</p>
    <p>A Estrada, 18 de febreiro de 2015</p>
    <footer><p>O secretario xudicial</p></footer>

