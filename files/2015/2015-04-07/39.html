---
date: '2015-04-07'
id: G1096-230315-0001
page: 13306
number: 64
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 13 de marzo de 2015 de emprazamento para trámite de audiencia no
  expediente de reposición da legalidade urbanística COR/003/2013-RP1, devolta
  polo servizo de Correos por resultar o seu destinatario ausente na
  repartición.
range: Cédula
url: >-
  https://www.xunta.gal/dog/Publicados/2015/20150407/AnuncioG1096-230315-0001_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, publícase o emprazamento a José Antonio Cunha Mera para o trámite de audiencia ditado no expediente de reposición da legalidade urbanística COR/003/2013-RP1, en relación coas obras consistentes na reforma dunha vivenda unifamiliar sita no lugar de Seselle-Caamouco, no termo municipal de Ares, provincia da Coruña.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, fáiselle saber ao interesado que o texto íntegro do acordo que se notifica está ao seu dispor nas dependencias da Axencia de Protección da Legalidade Urbanística, sitas no Edificio Witland, Salgueiriños, en Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación desta cédula. Transcorrido o dito prazo, a notificación entenderase producida.</p>
    <p>O interesado disporá dun prazo de dez (10) días hábiles, contado a partir do día seguinte a aquel en que se producise a notificación desta cédula, para alegar e presentar os documentos e as informacións que xulgue pertinentes.</p>
    <p>Para que conste e lle sirva de notificación ao citado denunciado, en cumprimento do disposto no artigo 59.5 da devandita Lei 30/1992, do 26 de novembro, expido e asino esta cédula.</p>
    <p>Santiago de Compostela, 13 de marzo de 2015</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

