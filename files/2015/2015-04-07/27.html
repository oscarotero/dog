---
date: '2015-04-07'
id: CA04-130315-0003
page: 13283
number: 64
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 10 de marzo de 2015, da Xefatura Territorial da Coruña, pola que
  se concede a autorización administrativa previa, autorización administrativa
  de construción e declaración de utilidade pública dunha instalación eléctrica
  no concello de Mugardos (expediente IN407A 2014/096-1).
range: Resolución
url: >-
  https://www.xunta.gal/dog/Publicados/2015/20150407/AnuncioCA04-130315-0003_gl.html
---
<p>Expediente: IN407A 2014/096-1-1.</p>
    <p>Promotora: Unión Fenosa Distribución, S.A.</p>
    <p>Instalación: LMTS, CTC e RBT Boado II e anexo 1.</p>
    <p>Concello: Mugardos.</p>
    <p>Feitos:</p>
    <p>1. O 10 de xullo de 2014 Unión Fenosa Distribución, S.A. solicitou a autorización administrativa previa, a autorización administrativa de construción do proxecto de execución e a declaración de utilidade pública da instalación de distribución eléctrica indicada.</p>
    <p>2. O proxecto someteuse ao trámite de información pública mediante a súa inserción no DOG do 28.8.2014, no BOP do 14.8.2014, no xornal <em>La Voz de Galicia </em>do 19.9.2014, no taboleiro de anuncios do concello de Mugardos, segundo dilixencia do secretario municipal do 3 de setembro de 2014, así como con notificacións individuais aos titulares que constan na relación de bens e dereitos afectados. No certificado de exposición pública no Concello de Mugardos non se indica que se presentasen alegacións.</p>
    <p>3. Solicitouse o preceptivo informe aos seguintes organismos:</p>
    <p>– Concello de Mugardos: presentou condicionado en que indica que debe modificarse a localización do CT proxectado. Unión Fenosa Distribución, S.A. para dar cumprimento ao condicionado presenta o anexo 1 ao proxecto de execución, que recibiu informe favorable do Concello de Mugardos.</p>
    <p>– CMATI (Axencia Galega de Infraestruturas): emitiu informe favorable.</p>
    <p>– Augas de Galicia: informou favorablemente.</p>
    <p>4. Os servizos técnicos da xefatura territorial emitiron un informe favorable sobre a dita solicitude.</p>
    <p>Consideracións legais e técnicas:</p>
    <p>1. A Lei 24/2013, do 26 de decembro, do sector eléctrico.</p>
    <p>2. O Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>3. O Real decreto 223/2008, do 15 de febreiro, polo que se aproban o regulamento sobre condicións técnicas e garantías de seguranza en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>4. O Real decreto 337/2014, do 9 de maio, polo que se aproban o Regulamento sobre condicións técnicas e garantías de seguranza en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>5. O Real decreto 842/2002, do 2 de agosto, polo que se aproba o regulamento electrotécnico para baixa tensión.</p>
    <p>6. O Real decreto 2563/1982, do 24 de xullo, sobre traspaso de funcións e servizos da Administración do Estado á Comunidade Autónoma de Galicia en materia de industria, enerxía e minas (BOE núm. 246, do 24 de xullo).</p>
    <p>7. Lei do 16 de decembro de 1954, sobre expropiación forzosa (BOE núm. 351, do 17 de decembro).</p>
    <p>8. Decreto do 26 de abril de 1957, polo que se aproba o Regulamento da Lei de expropiación forzosa (BOE núm. 160, do 20 de xuño).</p>
    <p>9. Decreto 36/2001, do 25 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 34, do 16 de febreiro).</p>
    <p>10. Decreto 110/2013, do 4 de xullo, polo que se establece a estrutura orgánica da Consellería de Economía e Industria (DOG núm. 140, do 24 de xullo), modificado polo Decreto 116/2014, do 11 de setembro (DOG núm. 183, do 25 de setembro).</p>
    <p>11. As características técnicas da instalación son as seguintes:</p>
    <p>– Liña eléctrica de media tensión subterránea a CT Boado II, a 15/20 kV, cunha lonxitude de 0,708 km, con orixe en cela de liña proxectada que se instalará no CT O Seixo (expte. 207/2012), condutor tipo RHZ1 2 OL-12/20 kV-3 (1×240 Al), e final no CT Boado II (proxectado).</p>
    <p>– Tramo liña eléctrica de media tensión subterránea a CT Bello Piñeiro, a 15/20 kV, cunha lonxitude de 0,016 km, con orixe en cela de liña proxectada que se instalará no CT O Seixo (expte. 207/2012), condutor tipo RHZ1 2 OL-12/20 kV-3 (1×240 Al), e final en empalmes proxectados na LMTS, VDC-706, no tramo entre o CT O Seixo (expte. 207/2012) e o CT Bello Piñeiro (expte. 433/2007).</p>
    <p>– Centro de transformación prefabricado Boado II, cunha potencia de 250 kVA e unha relación de transformación de 15.000/400-230 V.</p>
    <p>– Reforma centro de transformación non prefabricado O Seixo (expte. 207/2012).</p>
    <p>O orzamento da instalación segundo o proxecto é de 150.166,15 €.</p>
    <p>12. Durante o período de información pública foi presentada unha alegación por Manuel Espada Rodríguez en que indica que el unicamente traballou a leira no pasado e xa non a traballa e que non é o titular da leira. Unha vez trasladada ao promotor, este manifestou que, realizadas novas xestións sobre os propietarios do predio 1 (herdeiros de Isabel Prat Alvariño), non foi posible obter ningún enderezo onde remitir as notificacións e que houbo un erro na superficie para expropiar, presentando nova valoración.</p>
    <p>13. No expediente consta un informe favorable dos servizos técnicos desta xefatura territorial.</p>
    <p>De acordo con todo o indicado,</p>
    <p class="dog-centrado-sin-cursiva-c-a">RESOLVO:</p>
    <p>1. Conceder a autorización administrativa previa, a autorización administrativa de construción e a declaración de utilidade pública á instalación eléctrica denominada LMTS CTC RBT Boado II e anexo 1.</p>
    <p>2. A instalación executarase nun prazo non superior a un ano, contado a partir da data de ocupación dos terreos.</p>
    <p>A declaración de utilidade pública leva implícita a necesidade de ocupación dos bens ou de adquisición dos dereitos afectados, e implicará a urxente ocupación para os efectos do artigo 52 da Lei de expropiación.</p>
    <p>3. Para a posta en funcionamento da instalación autorizada, deberá presentar perante esta xefatura territorial unha solicitude que se acompañará da seguinte documentación:</p>
    <p>• As declaracións de conformidade relativas ao material ou equipamento, e as certificacións ou homologacións se procede.</p>
    <p>• Un certificado do director da montaxe no cal se garantirá o cumprimento das especificacións do proxecto e prescricións complementarias, se as houber, así como das regulamentacións e normas oportunas, na montaxe da instalación e posta a punto.</p>
    <p>4. Esta aprobación outórgase sen prexuízo doutras que sexan de aplicación segundo a lexislación vixente, en especial a relativa á ordenación do territorio e do ambiente.</p>
    <p>Contra esta resolución, que non é definitiva en vía administrativa, poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da súa notificación ou publicación nos termos establecidos nos artigos 107, 100, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro), sen prexuízo de que os interesados poidan interpor calquera outro recurso que consideren pertinente.</p>
    <p>A Coruña, 10 de marzo de 2015</p>
    <footer><p>Isidoro Martínez Arca<br>Xefe territorial da Coruña</p></footer>

