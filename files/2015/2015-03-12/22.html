---
date: '2015-03-12'
id: G2347-200215-0001
page: 10179
number: 49
agency: Xulgado do Social número 4 da Coruña
section: V. Administración de xustiza.
title: EDICTO (1121/2012).
range: Edicto
url: >-
  https://www.xunta.gal/dog/Publicados/2015/20150312/AnuncioG2347-200215-0001_gl.html
---
<p>Encarnación Mercedes Tubío Lariño, secretaria xudicial do Xulgado do Social número 4 da Coruña, dou fe e certifico que neste xulgado se seguen autos número 1121/2012 por instancia de María Moyano Olmos contra Aliart Engineering, S.L., a empresa Sermasa, o Concello da Coruña, a administración concursal da empresa Aliarat Engineering, S.L. e o Fondo de Garantía Salarial, sobre cantidade, nos cales se ditou sentenza o 26 de xaneiro de 2015 que, copiada nos particulares necesarios, di así:</p>
    <p>«Resolución:</p>
    <p>Estímase parcialmente a demanda interposta por Marina Moyano Olmos fronte a Aliart Engineering, S.L. (desistida), Concello da Coruña e Servicios y Materiales, S.L., con intervención do Fondo de Garantía Salarial e, en consecuencia, condénase o Concello da Coruña e a empresa Servicios y Materiales, S.L. a aboar solidariamente á demandante a cantidade de catorce mil cincocentos oitenta e seis euros con cincuenta e sete céntimos de euro (14.586,57 euros), devindicando as devanditas cantidades os xuros moratorios previstos no artigo 29.3 do ET.</p>
    <p>Notifíquese a resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, abondando a manifestación da parte ou do seu avogado, graduado social colexiado ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros, na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña».</p>
    <p>E para que conste, para os efectos da súa publicación no <em>Diario Oficial de Galicia</em> co fin de que sirva de notificación en forma á empresa Aliart Engineering, S.L. expido e asino o presente edicto.</p>
    <p>A Coruña, 19 de febreiro de 2015</p>
    <footer><p>A secretaria xudicial</p></footer>

