---
date: '2015-12-01'
id: L257-111115-0002
page: 45343
number: 229
agency: Concello de Vigo
section: VI. Anuncios. b) Administración local.
title: >-
  ANUNCIO de aprobación da modificación do uso dotacional deportivo da parcela
  municipal sita no Plan parcial do Parque Tecnolóxico e Loxístico para ser
  destinada a aparcamento público (expediente 15198/411).
range: Anuncio
url: >-
  https://www.xunta.gal/dog/Publicados/2015/20151201/AnuncioL257-111115-0002_gl.html
---
<p>O Pleno do Concello de Vigo, en sesión ordinaria do día 26 de outubro de 2015, adoptou o seguinte acordo:</p>
    <p>Primeiro. Aprobar, ao abeiro do disposto no artigo 47.4 da Louga, o cambio do uso dotacional clase «deportivo», previsto no Plan parcial do Parque Tecnolóxico e Loxístico (cuxa ordenación asumiu o PXOM de Vigo vixente) para a parcela resultante nº 20 do proxecto de reparcelación do referido sector, polo uso dotacional clase «servizos públicos», e manter a súa titularidade pública.</p>
    <p>Segundo. Publicar o presente acordo no BOP, no DOG e na web municipal e notificalo, para o seu coñecemento, á Concellaría de Deportes, á Oficina de Patrimonio, así como ao Servizo de Cartografía, á Oficina de Proxectos Municipais, á Oficina de Planeamento-Xestión, á Oficina de Licenzas e á Información da Xerencia Municipal de Urbanismo.</p>
    <p>Terceiro. Remitir o presente acordo, na forma prevista no artigo 92 da Louga, á Consellería de Medio Ambiente e Ordenación do Territorio da Xunta de Galicia, para o seu coñecemento e efectos. No anuncio de aprobación referido no punto dispositivo segundo deste acordo farase constar esta remisión.</p>
    <p>Dando cumprimento ao establecido no ordinal terceiro deste acordo, faise constar que, mediante oficio da Vicepresidencia da Xerencia Municipal de Urbanismo, do 9 de novembro de 2015, foi remitido o acordo adoptado na forma prevista no artigo 92 da Louga á Consellería de Medio Ambiente e Ordenación do Territorio da Xunta de Galicia, para o seu coñemento e efectos oportunos.</p>
    <p>Vigo, 10 de novembro de 2015</p>
    <footer><p>P.D. (Resolución 6.7.2015)<br>María José Caride Estévez<br>Vicepresidenta da Xerencia Municipal de Urbanismo</p></footer>

