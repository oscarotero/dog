---
date: '2015-11-09'
id: G0003-291015-0006
page: 42594
number: 213
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 13 de outubro de 2015, da Xerencia de Xestión Integrada de Vigo,
  pola que se anuncia convocatoria pública para a provisión de diversos postos
  de persoal sanitario diplomado (coordinadores do Servizo de Atención
  Primaria).
range: Resolución
url: >-
  https://www.xunta.gal/dog/Publicados/2015/20151109/AnuncioG0003-291015-0006_gl.html
---
<p>O Decreto 206/2005, do 22 de xullo (DOG nº 145, do 29 de xullo) regula os sistemas de provisión de prazas de persoal estatutario do Servizo Galego de Saúde.</p>
    <p>En desenvolvemento do citado decreto, ditouse a Orde da Consellería de Sanidade do&amp;nbsp;24 de maio de 2006 (DOG núm. 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde.</p>
    <p>De conformidade co Decreto 46/2013, do 7 de marzo (DOG núm. 54, do 18 de marzo) polo que se regula a estrutura organizativa de xestión integrada de Vigo, e en virtude das funcións e competencias atribuídas no Decreto 168/2010, do 7 de outubro (DOG núm. 199, do 15 de outubro), e da Orde do 5 de xullo de 2012 (DOG núm. 139, do 20 de xullo), sobre delegación de competencias en órganos centrais e periféricos do Servizo Galego de Saúde, o xerente da Xestión Integrada de Vigo</p>
    <h2>RESOLVE:</h2>
    <p>Primeiro. Anunciar a convocatoria para cubrir, polo procedemento de libre designación, varios postos de persoal sanitario diplomado (coordinadores de servizo de Atención Primaria).</p>
    <p>Segundo. As retribucións dos postos ofertados serán as que correspondan de acordo coa orde pola que se ditan instrucións sobre a confección de nóminas do persoal ao servizo da Administración autonómica vixente.</p>
    <p>Terceiro. As solicitudes para participar nesta convocatoria presentaranse, preferentemente, no Rexistro de Entrada da Xestión Integrada de Vigo, sito na rúa García Barbón,&amp;nbsp;51, ou a través de calquera dos procedementos do artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de quince días hábiles, contados a partir do seguinte ao da publicación deste anuncio no Diario Oficial de Galicia.</p>
    <p>Cuarto. As bases íntegras da convocatoria estarán expostas no taboleiro de anuncios das oficinas da Dirección de Recursos Humanos da EOXI de Vigo (rúa García Barbón, 51), así como na páxina web do Servizo Galego de Saúde (www.sergas.es).</p>
    <p>Vigo, 13 de outubro de 2015</p>
    <h2>Félix Rubial Bernárdez&lt;br&gt;Xerente de Xestión Integrada de Vigo</h2>
    <h2>ANEXO</h2>
    <p>Coordinador do Servizo de Atención Primaria de López Mora.</p>
    <p>Coordinador do Servizo de Atención Primaria de Matamá.</p>

