---
date: '2015-11-09'
id: C3K1-051115-0002
page: 42576
number: 213
agency: Consellería de Sanidade
section: III. Outras disposicións.
title: >-
  ORDE do 5 de novembro de 2015 pola que se determinan os servizos mínimos
  durante a folga que afectará o persoal facultativo do Complexo Hospitalario
  Universitario de Ourense e que se desenvolverá entre as 0.00 e as 24.00 horas
  dos días 10, 17 e 24 de novembro de 2015.
range: Orde
url: >-
  https://www.xunta.gal/dog/Publicados/2015/20151109/AnuncioC3K1-051115-0002_gl.html
---
<p>O artigo 28.2 da Constitución española recoñece, como dereito fundamental da persoa, o dereito á folga.</p>
    <p>O exercicio deste dereito na Administración e nas empresas, entidades e institucións públicas ou privadas, que presten servizos públicos ou de recoñecida e inaprazable necesidade, no ámbito e competencias da Comunidade Autónoma de Galicia, está condicionado ao mantemento dos servizos esenciais fixados no artigo 2 do Decreto 155/1988, do 9 de xuño (DOG nº 116, do 20 de xuño), entre os que se atopa a sanidade.</p>
    <p>O exercicio público da prestación da asistencia sanitaria non se pode ver afectado gravemente polo lexítimo dereito do exercicio de folga, xa que aquel é considerado e recoñecido prioritariamente en relación con este.</p>
    <p>O artigo 3 do citado decreto faculta os conselleiros ou conselleiras competentes, por razón dos servizos esenciais afectados, para que, mediante orde e diante de cada situación de folga, decidan o mínimo de actividade necesaria para asegurar o mantemento de tales servizos, así como para determinar o persoal necesario para a súa prestación.</p>
    <p>As organizacións sindicais CESM e O’MEGA comunicaron a convocatoria dunha folga que afectará o persoal facultativo do Complexo Hospitalario Universitario de Ourense e que se desenvolverá entre as 0.00 e as 24.00 horas dos días 10, 17 e 24 de novembro de 2015.</p>
    <p>Unha vez outorgada audiencia ao comité de folga, </p>
    <h2>DISPOÑO:</h2>
    <p>Artigo 1</p>
    <p>A folga referida entenderase condicionada ao mantemento dos servizos mínimos, segundo os criterios que se dispoñen nesta orde.</p>
    <p>Os servizos mínimos que se fixan resultan totalmente imprescindibles para manter a axeitada cobertura do servizo esencial de asistencia sanitaria, para os efectos de evitar que se produzan graves prexuízos á cidadanía.</p>
    <p>Tales mínimos responden á necesidade de compatibilizar o respecto ineludible ao exercicio do dereito á folga coa atención aos usuarios e usuarias que, baixo ningún concepto, poden quedar desasistidos polas características do servizo dispensado. </p>
    <p>Para a fixación dos servizos mínimos aténdese aos seguintes criterios reitores:</p>
    <p>1. Cobertura do 100 % da actividade urxente nos seguintes ámbitos:</p>
    <p>– Servizos de urxencias e gardas médicas.</p>
    <p>– Quirófanos urxentes para a atención dos usuarios que requiran intervención cirúrxica inaprazable.</p>
    <p>– Salas de partos.</p>
    <p>2. Cobertura do 100 % da actividade nas seguintes áreas:</p>
    <p>– Unidades de reanimación.</p>
    <p>– Unidades de coidados intensivos, de adultos ou pediátricas e unidades coronarias, de ser o caso.</p>
    <p>– Área de diálise.</p>
    <p>– Área de tratamentos oncolóxicos (radioterapia, hospital de día).</p>
    <p>3. Cobertura da actividade cirúrxica dos pacientes, tanto hospitalizados como ambulatorios, con respecto ás patoloxías que poñan en perigo a súa vida ou agraven o seu estado de saúde, en especial procesos neoplásicos.</p>
    <p>4. Na área de hospitalización establecerase o número necesario para garantir a atención urxente aos pacientes hospitalizados e ás altas clínicas.</p>
    <p>5. No ámbito de consulta, así como das interconsultas dos pacientes hospitalizados que o requiran, atenderanse as consideradas como urxentes ou preferentes, a criterio do persoal facultativo. Así mesmo, atenderanse as consultas inaprazables tanto dos pacientes oncolóxicos que requiran tratamento citostático como dos pacientes desprazados.</p>
    <p>6. Garantirase, así mesmo, a realización de determinacións e probas complementarias urxentes, e as que se refiren aos pacientes hospitalizados que, a criterio do persoal facultativo, sexan necesarias e inaprazables, entendéndose incluídas as dos pacientes con neoplasias malignas.</p>
    <p>7. Garantirase a prescrición de sangue, medicamentos e produtos sanitarios.</p>
    <p>8. Garantirase a atención necesaria a pacientes subsidiarios de hospitalización a domicilio e coidados paliativos.</p>
    <p>9. Outras áreas de traballo ou servizos: establecerase, con carácter xeral, un número equivalente aos domingos ou festivos.</p>
    <p>Artigo 2</p>
    <p>A determinación do persoal necesario con base nos criterios anteriores faraa a Xerencia da EOXI de Ourense, Verín e O Barco de Valdeorras, e a súa fixación deberá estar adecuadamente motivada.</p>
    <p>A xustificación debe figurar no expediente de determinación de mínimos e exteriorizarse axeitadamente para xeral coñecemento do persoal destinatario. Deberá quedar constancia no expediente dos factores ou criterios cuxa ponderación conduce a determinar as presenzas mínimas.</p>
    <p>O persoal necesario para a cobertura dos servizos mínimos deberá ser publicado nos taboleiros de anuncios con antelación ao comezo da folga.</p>
    <p>A designación nominal de efectivos que deben cubrir os servizos mínimos será determinada pola Xerencia da EOXI e notificada ao persoal designado.</p>
    <p>O dito persoal designado como servizo mínimo que desexe exercer o seu dereito de folga poderá instar a substitución da súa designación por outro/a traballador/a que voluntariamente acepte o cambio de xeito expreso.</p>
    <p>Apróbase, para o tramo horario de mañá, o seguinte cadro de efectivos mínimos:</p>
    <table>
     <thead>
      <tr>
       <td colspan="2">Área cirúrxica</td>
       <td colspan="2">Área clínica</td>
       <td colspan="2">Servizos centrais</td>
      </tr>
     </thead>
     <tbody>
      <tr>
       <td>Cirurxía Vascular</td>
       <td>2</td>
       <td>Alergoloxía</td>
       <td>1</td>
       <td>Admisión</td>
       <td>0</td>
      </tr>
      <tr>
       <td>Cirurxía Xeral</td>
       <td>6</td>
       <td>Cardioloxía</td>
       <td>3</td>
       <td>Análises</td>
       <td>4</td>
      </tr>
      <tr>
       <td>Cirurxía Pediátrica</td>
       <td>1</td>
       <td>Dixestivo</td>
       <td>3</td>
       <td>Anatomía</td>
       <td>2</td>
      </tr>
      <tr>
       <td>Dermatoloxía</td>
       <td>1</td>
       <td>Endocrinoloxía</td>
       <td>2</td>
       <td>Anestesia</td>
       <td>8</td>
      </tr>
      <tr>
       <td>Neurocirurxía</td>
       <td>2</td>
       <td>HADO</td>
       <td>3</td>
       <td>Farmacia</td>
       <td>3</td>
      </tr>
      <tr>
       <td>Oftalmoloxía</td>
       <td>2</td>
       <td>Medicina Interna</td>
       <td>7</td>
       <td>Hematoloxía</td>
       <td>3</td>
      </tr>
      <tr>
       <td>Otorrinolaringoloxía</td>
       <td>2</td>
       <td>Nefroloxía</td>
       <td>2</td>
       <td>Preventiva</td>
       <td>1</td>
      </tr>
      <tr>
       <td>Traumatoloxía</td>
       <td>5</td>
       <td>Pneumoloxía</td>
       <td>3</td>
       <td>Microbioloxía</td>
       <td>1</td>
      </tr>
      <tr>
       <td>Uroloxía</td>
       <td>2</td>
       <td>Neuroloxía</td>
       <td>2</td>
       <td>Neurofisioloxía</td>
       <td>1</td>
      </tr>
      <tr>
       <td>Xinecoloxía</td>
       <td>5</td>
       <td>Oncoloxía Médica</td>
       <td>3</td>
       <td>Radioloxía</td>
       <td>7</td>
      </tr>
      <tr>
       <td></td>
       <td></td>
       <td>Radiofísica</td>
       <td>1</td>
       <td>Rehabilitación</td>
       <td>2</td>
      </tr>
      <tr>
       <td></td>
       <td></td>
       <td>Pediatría</td>
       <td>5</td>
       <td>UCI</td>
       <td>6</td>
      </tr>
      <tr>
       <td></td>
       <td></td>
       <td>Psiquiatría</td>
       <td>4</td>
       <td></td>
       <td></td>
      </tr>
      <tr>
       <td></td>
       <td></td>
       <td>Reumatoloxía</td>
       <td>1</td>
       <td></td>
       <td></td>
      </tr>
      <tr>
       <td></td>
       <td></td>
       <td>USM</td>
       <td>4</td>
       <td></td>
       <td></td>
      </tr>
      <tr>
       <td></td>
       <td></td>
       <td>Radioterapia</td>
       <td>1</td>
       <td></td>
       <td></td>
      </tr>
      <tr>
       <td>Total</td>
       <td>28</td>
       <td>Total</td>
       <td>45</td>
       <td>Total</td>
       <td>38</td>
      </tr>
     </tbody>
    </table>
    <p>Os servizos mínimos nas quendas de tarde e noite coincidirán coas quendas de atención continuada programadas para cada día de folga. No caso de HADO, haberá como servizo mínimo unha quenda de tarde. </p>
    <p>Artigo 3</p>
    <p>Os paros e alteracións no traballo por parte do persoal necesario para o mantemento dos servizos mínimos serán considerados ilegais para os efectos do establecido no artigo 16.1 do Real decreto lei 17/1977, do 4 de marzo (BOE nº 58, do 9 de marzo).</p>
    <p>Artigo 4</p>
    <p>O disposto nos artigos anteriores non significará ningún tipo de limitación dos dereitos que a normativa reguladora da folga recoñece ao persoal nesta situación, nin tampouco sobre a tramitación e efectos das peticións que a motiven.</p>
    <p>Artigo 5</p>
    <p>Sen prexuízo do que establecen os artigos anteriores, deberanse observar as normas legais e regulamentarias vixentes en materia de garantías dos usuarios dos establecementos sanitarios. Os altercados ou incidentes que se produzan serán obxecto de sanción con base nas normas vixentes.</p>
    <p>Disposición derradeira</p>
    <p>Esta orde producirá efectos e entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, 5 de novembro de 2015</p>
    <footer><p>Jesús Vázquez Almuíña<br>Conselleiro de Sanidade</p></footer>

