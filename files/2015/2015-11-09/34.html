---
date: '2015-11-09'
id: G0422-291015-0007
page: 42626
number: 213
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  ANUNCIO do 13 de outubro de 2015, da Secretaría Xeral de Calidade e Avaliación
  Ambiental, polo que se somete a información pública a solicitude de
  autorización ambiental integrada para o complexo xestor para a recuperación de
  materias primas mediante a valorización de escouras inertes que González
  Couceiro, S.L.U. promove en Trazo (A Coruña) (expediente 2015-IPPC-I-63).
range: Anuncio
url: >-
  https://www.xunta.gal/dog/Publicados/2015/20151109/AnuncioG0422-291015-0007_gl.html
---
<p>Para os efectos previstos na Lei 16/2002, do 1 de xullo, de prevención e control integrados da contaminación (BOE nº 157, do 2 de xullo), e na Lei 21/2013, do 9 de decembro, de avaliación de impacto ambiental (BOE nº 296, do 11 de decembro), faise público que por espazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedará exposta a seguinte documentación:</p>
    <p>– Proxecto básico e documento ambiental para a autorización ambiental integrada e avaliación de impacto ambiental ordinaria do complexo xestor para a recuperación de materias primas mediante a valorización de escouras inertes situado en Trazo. Revisión 1.</p>
    <p>A documentación está composta por cinco tomos (proxecto técnico, proxecto básico, proxecto de explotación, anexos e resumo non técnico), co fin de que calquera interesado poida consultala e, se for o caso, formular no dito prazo as alegacións, suxestións ou observacións que considere convenientes. </p>
    <p>O citado documento estará á disposición dos administrados, en horario de atención ao público, na Secretaría Xeral de Calidade e Avaliación Ambiental-Servizo de Prevención e Control Integrados da Contaminación (r/ San Lázaro, s/n, 15781 Santiago de Compostela). Ademais, poderase consultar na páxina web da Consellería de Medio Ambiente e Ordenación do Territorio ( http://www.cmati.xunta.es/ »medio ambiente e sostibilidade» prevención e control de actividades»autorización ambiental integrada»proxectos en información pública).</p>
    <p>Santiago de Compostela, 13 de outubro de 2015</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <h2>ANEXO<br>Memoria resumo</h2>
    <p>Clave do expediente: 2015-IPPC-I-63.</p>
    <p>Peticionaria: González Couceiro, S.L.U. (B36179299).</p>
    <p>Domicilio social: polígono industrial das Gándaras, parcela nº 8, 36400 O Porriño (Pontevedra).</p>
    <p>Localización da instalación: parroquia de San Xoán do Campo, Viaño Grande, canteira Celia, 15687 Trazo (A Coruña).</p>
    <p>Actividade: complexo xestor para a recuperación de materias primas mediante a valorización de escouras inertes.</p>
    <p>Descrición: a actividade centrarase na valorización de escouras caracterizadas como material inerte (LER 190112) procedentes, fundamentalmente, de fornos de leito fluidificado en que se produce a incineración de combustible derivado de residuos (CDR). A instalación contará cunha única liña de actividade en que se valorizarán estas escouras mediante operacións mecánicas e físicas de separación de materiais e división de granulometrías, de tal xeito que se obteñan diferentes fraccións de granulado reciclado e materiais potencialmente reciclables (fundamentalmente metais férricos e non férricos).</p>

