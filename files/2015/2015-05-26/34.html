---
date: '2015-05-26'
id: CA04-300415-0001
page: 20631
number: 97
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 27 de abril de 2015, da Xefatura Territorial de Pontevedra, pola
  que se anuncia o levantamento das actas previas á ocupación dos bens e
  dereitos afectados pola instalación eléctrica denominada centro de manobra
  Fraga do Rei-Moscoso, no concello de Pazos de Borbén, do que resulta como
  beneficiaria a empresa Eléctrica Moscoso, S.L. (expediente IN407A 2014/103-4).
range: Resolución
url: >-
  https://www.xunta.gal/dog/Publicados/2015/20150526/AnuncioCA04-300415-0001_gl.html
---
<p>A instalación denominada centro de manobra Fraga do Rei-Moscoso, no concello de Pazos de Borbén, foi declarada de utilidade pública mediante Resolución do 30 de outubro de 2014, da Xefatura Territorial de Pontevedra, o que leva implícita a urxente ocupación dos bens e dereitos afectados. A condición de beneficiaria tena a empresa Eléctrica Moscoso, S.L.</p>
    <p>Segundo o disposto no artigo 52 da Lei de expropiación forzosa e no artigo 54.1 da Lei 54/1997, do 27 de novembro, do sector eléctrico, comunícase que o día 10 de xuño de 2015, a partir das 10.00 horas, terá lugar sobre o terreo o levantamento das actas previas á ocupación dos bens e dereitos contidos na relación de predios que se expón xunto con esta resolución e no taboleiro de edictos do Concello de Pazos de Borbén.</p>
    <p>Os interesados recibirán unha notificación individual coa debida antelación legal, na cal se lle comunicará a data e a hora en que deberán presentarse nos seus predios, e infórmaselles que poderán ir acompañados por un perito ou un notario, pola súa conta, se así o consideran conveniente.</p>
    <p>Esta publicación servirá de comunicación para os titulares daqueles predios que figuran como descoñecidos ou se ignora o lugar de notificación, de acordo co establecido no artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
    <p>Vigo, 27 de abril de 2015</p>
    <footer><p>Ignacio Rial Santomé<br>Xefe territorial de Pontevedra</p></footer>
    <h2>ANEXO</h2>
    <p>Centro de manobra Fraga do Rei-Moscoso.</p>
    <table>
     <tbody>
      <tr>
       <td>Nº</td>
       <td>Cultivo</td>
       <td>Nome e apelidos</td>
       <td>Nº de apoio</td>
       <td>m2 solo</td>
       <td>m2 SP</td>
       <td>Concello</td>
      </tr>
      <tr>
       <td>1</td>
       <td>Matogueira</td>
       <td>Descoñecido</td>
       <td>CM</td>
       <td>100</td>
       <td>60</td>
       <td>Pazos de Borbén</td>
      </tr>
     </tbody>
    </table>

