---
date: '2015-07-09'
id: G2410-180615-0002
page: 28705
number: 128
agency: Xulgado do Social número 1 de Santiago de Compostela
section: V. Administración de xustiza.
title: EDICTO (206/2015).
range: Edicto
url: >-
  https://www.xunta.gal/dog/Publicados/2015/20150709/AnuncioG2410-180615-0002_gl.html
---
<p>María Teresa Vázquez Abades, secretaria xudicial do Xulgado do Social número 1 de Santiago de Compostela, fago saber que no procedemento de despedimento/cesamentos en xeral 206/2015 deste xulgado do social, seguido por instancia de José Ángel Romero Viñas contra Pollos Albariza, S.L., Fondo de Garantía Salarial, sobre despedimento, se ditou a seguinte resolución cuxa decisión expresa:</p>
    <p>«Que estimando integramente a demanda interposta por José Ángel Romero Viñas contra Pollos Albariza, S.L., declaro a improcedencia do despedimento do demandante efectuado pola mercantil demandada con efectos do 3 de febreiro de 2015 e declaro a extinción na data da presente resolución da relación laboral que vinculaba o demandante coa mercantil demandada e, en consecuencia, debo condenar e condeno a mercantil demandada a que lle aboe ao demandante a suma de 12.782,34 en concepto de indemnización pola extinción da relación laboral na data da presente resolución; e, así mesmo, condeno a mercantil demandada a que lle aboe á demandante a suma de 7.100,76 euros en concepto de liquidación e salarios debidos coa desagregación efectuada no feito probado quinto desta resolución, máis os xuros do artigo 29.3 do ET sobre esta última cantidade desde a data de presentación da papeleta de conciliación ata a presente resolución e os do artigo 576 da LAC a partir da presente resolución.</p>
    <p>No que atinxe á responsabilidade do Fogasa deberá observarse o que resulte da aplicación do artigo 33 do ET.</p>
    <p>Notifíqueselles ás partes a presente resolución facéndolles saber que fronte a esta poderán interpor recurso de suplicación para ante a Sala do Social do Tribunal Superior de Xustiza de Galicia, no prazo de cinco (5) días contados desde o seguinte ao da súa notificación.</p>
    <p>A anterior resolución entregarase ao secretario para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mándoo e asínoo».</p>
    <p>E para que lle sirva de notificación en legal forma a Pollos Albariza, S.L., en ignorado paradoiro, expido o presente edicto para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 18 de xuño de 2015</p>
    <footer><p>A secretaria xudicial</p></footer>

