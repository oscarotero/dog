---
date: '2015-07-09'
id: G0165-250615-0003
page: 28767
number: 128
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO do 18  de xuño de 2015, do Xurado Provincial de Clasificación de
  Montes Veciñais en Man Común de Ourense, polo que se publica a resolución
  relativa ao deslindamento entre as comunidades de montes veciñais en man común
  de Val de María, no concello de Boborás, e O Regueiro, no concello do Irixo.
range: Anuncio
url: >-
  https://www.xunta.gal/dog/Publicados/2015/20150709/AnuncioG0165-250615-0003_gl.html
---
<p>«Examinada a solicitude de conciliación formulada pola CMVMC de Candosa e As Antas, resultan os seguintes:</p>
    <p>Feitos:</p>
    <p>Primeiro. Con data do 11 de abril de 2014 o presidente da CMVMC de Candosa e As Antas, José Barros López, presentou unha solicitude co obxecto de corrixir un erro existente na cartografía e na descrición do linde entre o MVMC de Val de María e o MVMC do Regueiro, con base no acordo acadado por ambas as comunidades. Coa súa solicitude achegou a seguinte documentación: memoria técnica en que se recolle a descrición dos lindes; acta de deslindamento parcial; acta de conciliación realizada no xulgado de paz, e as actas das asembleas xerais en que se aprobou o deslindamento.</p>
    <p>Segundo. Con data do 17 de outubro de 2014 o Servizo de Montes informou de que a documentación achegada cumpre as exixencias previstas no artigo 53 da Lei 7/2012, do 28 de xuño, de montes de Galicia, e que o deslindamento realizado establece o límite entre ambos os dous montes dun xeito claro e inequívoco.</p>
    <p>Terceiro. Na acta de conciliación descríbense os lindes entre os montes da maneira seguinte:</p>
    <p>Procedeuse ao levantamento topográfico deste puntos mediante GPS Leica 1200, de precisión centimétrica, que posteriormente son trasladados aos planos correspondentes.</p>
    <p>Táboa 1. Puntos de deslindamento:</p>
    <p>Coordenadas GPS. Sistema de referencia 29N ETRS 89</p>
    <table>
     <thead>
      <tr>
       <td>Ptos.</td>
       <td>X</td>
       <td>Y</td>
      </tr>
     </thead>
     <tbody>
      <tr>
       <td>1</td>
       <td>561.699,21</td>
       <td>4.706.073,75</td>
      </tr>
      <tr>
       <td>2</td>
       <td>562.014,63</td>
       <td>4.706.297,53</td>
      </tr>
      <tr>
       <td>3</td>
       <td>562.892,93</td>
       <td>4.706.564,38</td>
      </tr>
      <tr>
       <td>4</td>
       <td>563.205,72</td>
       <td>4.706.692,00</td>
      </tr>
      <tr>
       <td>5</td>
       <td>563.318,29</td>
       <td>4.706.763,25</td>
      </tr>
      <tr>
       <td>6</td>
       <td>563.610,94</td>
       <td>4.706.878,11</td>
      </tr>
     </tbody>
    </table>
    <p>Deste xeito, exceptuando as casas e leiras particulares, o linde queda como segue:</p>
    <p>Desde o punto nº 1, coñecido como Marco dos Bispos na marxe esquerda da N-541 en dirección a Ourense, segue pola mesma estrada en dirección a Ourense e continúa pola estrada que vai cara a Candosa ata o punto 2 (estaca na unión desta estrada cun camiño vello que sobe ata o Couto do Regueiro), desde aquí segue polo mencionado camiño vello e por unha devasa ata o punto 3 (estaca no Couto do Regueiro), continúa en liña recta ata o punto 4 (marco 1 de Cebrela), segue en liña recta ata o punto 5 (marco 1 de Cebrela), segue en liña recta ata o punto 5 (marco 2 de Cebrela) e finaliza en liña recta no punto 6 (marco situado no cruzamento de camiños).</p>
    <p>Consideracións legais e técnicas.</p>
    <p>Primeiro. A presente resolución dítase ao abeiro do artigo 53 do Regulamento para a execución da Lei 13/1989, do 10 de outubro, de montes veciñais en man común, aprobado polo Decreto 260/1992, do 4 de setembro, e de conformidade co disposto na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Segundo. O artigo 53 da Lei 7/2012, do 28 de xuño, de montes de Galicia, recolle o procedemento que se seguirá no deslindamento entre montes veciñais en man común e establece que o xurado provincial de montes veciñais en man común, logo do exame da documentación presentada, ditará resolución que será publicada no Diario Oficial de Galicia e notificada ás comunidades interesadas.</p>
    <p>De acordo cos feitos e fundamentos de dereito expostos, o Xurado Provincial de Montes en Man Común, de acordo co informe favorable do Servizo de Montes do 17 de outubro de 2014, acordou por unanimidade o día 3 de xuño de 2015:</p>
    <p>Aprobar o acto de conciliación acadado polas CMVMC Candosa e As Antas, do concello do Irixo, e da CMVMC O Regueiro de Abaixo, O Regueiro de Arriba e As Antas, do concello de Boborás, de acordo co exposto no feito terceiro.</p>
    <p>Contra esta resolución, que pon fin á vía administrativa, poderase interpor recuso potestativo de reposición perante o Xurado Provincial de Clasificación de Montes Veciñais en Man Común de Ourense no prazo dun mes, ou ben directamente recurso contencioso-administrativo perante o Xulgado do Contencioso-Administrativo de Ourense, no prazo de dous meses contados desde o día seguinte ao desta resolución, de acordo co disposto no artigo 12 da Lei 13/1989 (citada), nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e nos artigos 8 e 46 da Lei 29/1998, do 13 de xullo, reguladora da xurisdición contencioso-administrativa».</p>
    <p>Ourense, 18 de xuño de 2015</p>
    <footer><p>Yago Borrajo Sánchez<br>Presidente do Xurado Provincial de Clasificación de Montes<br>Veciñais en Man Común de Ourense</p></footer>

