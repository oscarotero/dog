---
date: '2015-07-09'
id: G0165-250615-0002
page: 28753
number: 128
agency: Consellería do Medio Rural e do Mar
section: VI. Anuncios. a) Administración autonómica.
title: >-
  EDICTO do 10 de xuño de 2015, do Xurado Provincial de Clasificación de Montes
  Veciñais en Man Común de Ourense, polo que se publica a resolución do
  expediente de clasificación como veciñal en man común do monte denominado
  Fonte do Camiño, a favor dos veciños de Barro, na parroquia de Madarnás (San
  Tomé), concello do Carballiño (Ourense).
range: Edicto
url: >-
  https://www.xunta.gal/dog/Publicados/2015/20150709/AnuncioG0165-250615-0002_gl.html
---
<p>En cumprimento do disposto no artigo 28 do Regulamento para a execución da Lei 13/1989, do 10 de outubro, de montes veciñais en man común, aprobado polo Decreto 260/1992, do 4 de setembro, e de conformidade co disposto no artigo 60.1º da Lei 30/1992, do 26 de novembro, de réxime xurídico das administracións públicas e do procedemento administrativo común, faise público que o Xurado Provincial de Clasificación de Montes Veciñais en Man Común de Ourense, en sesión que tivo lugar no 3 de xuño de 2015, adoptou a seguinte resolución:</p>
    <p>«Examinado o expediente de clasificación como veciñal en man común do monte denominado Fonte do Camiño, a favor dos veciños de Barro, na parroquia de Madarnás (San Tomé), concello do Carballiño (Ourense), resultan os seguintes feitos:</p>
    <p>Primeiro. No 29 de novembro de 2011 tivo entrada no rexistro da Xefatura Territorial da Consellería do Medio Rural e do Mar un escrito dirixido ao Xurado Provincial de Clasificación de Montes Veciñais en Man Común de Emilio González Rodríguez, en representación dos vecinos de Barro, no cal solicita a clasificación como veciñal en man común do monte denominado Fonte do Camiño.</p>
    <p>Segundo. No 19 de febreiro de 2015, o Xurado Provincial acorda iniciar o expediente de clasificación do referido monte, designando instrutor e realizando as comunicacións e publicacións a que fan referencia os artigos 20, 21 e 23 do Regulamento para a execución da Lei 13/1989, do 10 de outubro, de montes veciñais en man común, aprobado polo Decreto 260/1992, do 4 de setembro, e abrindo un período de un mes para a práctica de alegacións.</p>
    <p>Terceiro. No prazo concedido para a práctica de alegacións non consta que se presentase ningunha.</p>
    <p>Cuarto. O monte obxecto de clasificación, de acordo coa documentación que consta no expediente, descríbese así:</p>
    <p>Nome do monte: Fonte do Camiño.</p>
    <p>Superficie: 48.841 m2 (4,88 ha).</p>
    <p>Pertenza: veciños de Barro.</p>
    <p>Parroquia: Madarnás (San Tomé).</p>
    <p>Concello: O Carballiño.</p>
    <p>Parcelas catastrais que constitúen o monte: o monte está parcialmente constituído pola parcela de referencia catastral 32020A031010920000 RM.</p>
    <p>Fonte do Camiño.</p>
    <p>Parcelas catastrais que comprende e superficies:</p>
    <table>
     <tbody>
      <tr>
       <td>Concello</td>
       <td>Polígono</td>
       <td>Parcela</td>
       <td>Superficie catastral<br>(m2)</td>
       <td>Superficie en clasificación <br>(m2)</td>
      </tr>
      <tr>
       <td>O Carballiño</td>
       <td>31</td>
       <td>1092</td>
       <td>50.810</td>
       <td>48.841</td>
      </tr>
     </tbody>
    </table>
    <p>Estremas:</p>
    <p>Norte (propietarios enumerados de oeste a leste mediante datos catastrais):</p>
    <table>
     <tbody>
      <tr>
       <td>Concello</td>
       <td>Polígono</td>
       <td>Parcela</td>
       <td>Propietario</td>
      </tr>
      <tr>
       <td rowspan="9">O Carballiño</td>
       <td rowspan="9">31</td>
       <td>Camiño non asfaltado</td>
       <td>Concello do Carballiño</td>
      </tr>
      <tr>
       <td>1315</td>
       <td>Sara Reinoso González</td>
      </tr>
      <tr>
       <td>1145</td>
       <td>Sara Reinoso González</td>
      </tr>
      <tr>
       <td>1144</td>
       <td>Perfecto Ferreiro González</td>
      </tr>
      <tr>
       <td>1132</td>
       <td>Dolores Álvarez Filgueira</td>
      </tr>
      <tr>
       <td>1133</td>
       <td>Dosinda Fuentes López</td>
      </tr>
      <tr>
       <td>1131</td>
       <td>Esperanza Álvarez Filgueira</td>
      </tr>
      <tr>
       <td>1130</td>
       <td>Emilio González Rodríguez</td>
      </tr>
      <tr>
       <td>1086</td>
       <td>Manuel Pérez Pereira</td>
      </tr>
     </tbody>
    </table>
    <p>Leste (propietarios enumerados de norte a sur mediante datos catastrais):</p>
    <table>
     <tbody>
      <tr>
       <td>Concello</td>
       <td>Polígono</td>
       <td>Parcela</td>
       <td>Propietario</td>
      </tr>
      <tr>
       <td rowspan="9">O Carballiño</td>
       <td rowspan="9">31</td>
       <td>1086</td>
       <td>Manuel Pérez Pereira</td>
      </tr>
      <tr>
       <td>1103</td>
       <td>Benito García Otero</td>
      </tr>
      <tr>
       <td>1097</td>
       <td>Josefa Sueiro Álvarez</td>
      </tr>
      <tr>
       <td>1098</td>
       <td>Argemira Rodríguez Domínguez</td>
      </tr>
      <tr>
       <td>1099</td>
       <td>Carmen Filgueira Matelo</td>
      </tr>
      <tr>
       <td>1096</td>
       <td>Maximino García Nóvoa</td>
      </tr>
      <tr>
       <td>2116</td>
       <td>Florentino Temes</td>
      </tr>
      <tr>
       <td>1088</td>
       <td>Manuel Álvarez Filgueira</td>
      </tr>
      <tr>
       <td>1070</td>
       <td>Veciñal da Costiña</td>
      </tr>
     </tbody>
    </table>
    <p>Sur (propietarios enumerados de leste a oeste):</p>
    <table>
     <tbody>
      <tr>
       <td>Concello</td>
       <td>Polígono</td>
       <td>Parcela</td>
       <td>Propietario</td>
      </tr>
      <tr>
       <td>O Carballiño</td>
       <td>31</td>
       <td>1092</td>
       <td>CMVMC da parroquia Ponte Veiga</td>
      </tr>
     </tbody>
    </table>
    <p>Oeste (propietarios enumerados de sur a norte):</p>
    <table>
     <tbody>
      <tr>
       <td>Concello</td>
       <td>Polígono</td>
       <td>Parcela</td>
       <td>Propietario</td>
      </tr>
      <tr>
       <td rowspan="12">O Carballiño</td>
       <td rowspan="12">31</td>
       <td>2123</td>
       <td>Florentino Temes</td>
      </tr>
      <tr>
       <td>1105</td>
       <td>Valentín Conde Nogueira</td>
      </tr>
      <tr>
       <td>1106</td>
       <td>Manuel Otero Pérez</td>
      </tr>
      <tr>
       <td>1107</td>
       <td>Florindo Lois Fernández</td>
      </tr>
      <tr>
       <td>1113</td>
       <td>Cesáreo Miranda Lamas</td>
      </tr>
      <tr>
       <td>1123</td>
       <td>Cándida Novoa González</td>
      </tr>
      <tr>
       <td>1124</td>
       <td>Andrés García Otero</td>
      </tr>
      <tr>
       <td>1125</td>
       <td>Arturo Fuentes López</td>
      </tr>
      <tr>
       <td>1126</td>
       <td>Manuel Iglesias</td>
      </tr>
      <tr>
       <td>1129</td>
       <td>Felisa Novoa Portabales</td>
      </tr>
      <tr>
       <td>1090</td>
       <td>Manuel Álvarez Filgueira</td>
      </tr>
      <tr>
       <td>Camiño non asfaltado</td>
       <td>Concello do Carballiño</td>
      </tr>
     </tbody>
    </table>
    <p>Fundamentos de dereito:</p>
    <p>Primeiro. O Xurado Provincial de Clasificación de Montes Veciñais en Man Común é o órgano competente para coñecer os expedientes de clasificación dos montes que teñan tal carácter, de acordo co establecido no artigo 9 da Lei 13/1989, do 10 de outubro, de montes veciñais en man común.</p>
    <p>Segundo. De conformidade co disposto no artigo 1 da devandita Lei «son montes veciñais en man común... os que, con independencia da súa orixe, as súas posibilidades productivas, o seu aproveitamento actual e a súa vocación agraria, pertenzan a agrupacións veciñais na súa calidade de grupos sociais e non como entidades administrativas, e se veñan aproveitando consuetudinariamente en réxime de comunidade sen asignación de cotas polos membros daquelas na súa condición de veciños».</p>
    <p>Terceiro. É reiterada doutrina da Sala do Contencioso-Administrativo do Tribunal Supremo que son dúas as notas características dos montes veciñais en man común: unha, o aproveitamento consuetudinario en man común, e outra, a atribución da titularidade dese aproveitamento aos veciños integrantes dun grupo social determinado, independentemente da súa cualificación ou non como entidade administrativa, correspondendo constatar o aproveitamento e atribuír a titularidade a favor do grupo social que o veña disfrutando ao Xurado Provincial de Clasificación.</p>
    <p>Cuarto. O carácter de monte veciñal en man común tense acreditado mediante as testemuñas dos veciños solicitantes, as actuacións realizadas polo Servizo de Montes, e a documentación que consta no expediente. </p>
    <p>En consecuencia co que antecede, examinada a Lei 13/1989, do 10 de outubro, de montes veciñais en man común, o seu regulamento, aprobado polo Decreto 260/1992, do 4 de setembro, o Decreto 46/2012, do 19 de xaneiro, polo que se establece a estrutura orgánica da Consellería do Medio Rural e do Mar, e demais normativa legal e regulamentaria, o Xurado Provincial por unanimidade dos seus membros,</p>
    <h2>Resolve:</h2>
    <p>Clasificar como monte veciñal en man común o monte Fonte do Camiño, a favor dos veciños de Barro, na parroquia de Madarnás (San Tomé), concello do Carballiño (Ourense), de acordo coa descrición realizada no feito cuarto.</p>
    <p>Contra esta resolución, que pon fin á vía administrativa, poderase interpoñer recurso potestativo de reposición perante o Xurado Provincial de Clasificación de Montes Veciñais en Man Común de Ourense no prazo dun mes, ou ben directamente recurso contencioso-administrativo perante o Xulgado do Contencioso-Administrativo de Ourense, no prazo de dous meses contados desde o día seguinte ao desta notificación, de acordo co disposto no artigo 12 da citada Lei 13/1989, nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e nos artigos 8 e 46 da Lei 29/1998, do 13 de xullo, reguladora da xurisdición contencioso-administrativa».</p>
    <p>Ourense, 10 de xuño de 2015</p>
    <footer><p>Yago Borrajo Sánchez<br>Presidente do Xurado Provincial de Clasificación de Montes Veciñais<br>en Man Común de Ourense</p></footer>

