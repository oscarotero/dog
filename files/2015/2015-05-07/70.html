---
date: '2015-05-07'
id: G1440-300415-0002
page: 18197
number: 85
agency: Deputación Provincial de Ourense
section: VI. Anuncios. b) Administración local.
title: >-
  ANUNCIO de licitación, por procedemento aberto, para a contratación da
  subministración, en lote único, de sete vehículos recolectores de residuos
  sólidos urbanos de 12 metros cúbicos e dun vehículo tipo furgón pechado con
  destino ao Servizo de Augas e Medio Ambiente.
range: Anuncio
url: >-
  https://www.xunta.gal/dog/Publicados/2015/20150507/AnuncioG1440-300415-0002_gl.html
---
<p>No perfil do contratante publícanse íntegros os pregos de condicións para a contratación da subministración, en lote único, de sete vehículos recolectores de RSU de 12 m3 e dun vehículo tipo furgón pechado con destino ao Servizo de Augas e Medio Ambiente da Deputación Provincial de Ourense, cun gasto autorizado de 1.000.000,00 € (IVE, matriculación e demais tributos incluídos). As proposicións presentaranse ata as 14.00 horas do día 19 de xuño de 2015, no Rexistro da Deputación Provincial de Ourense ou por correo. A apertura de proposicións terá lugar de conformidade co disposto na cláusula XIII do prego de condicións. A documentación necesaria e demais datos figuran no prego de condicións ao que poderán accederse gratuitamente a través do perfil do contratante na web da Deputación www.depourense.es . As solicitudes de información poderán formularse telefonicamente 988 31 75 40 perante o Servizo de Contratación.</p>
    <p>Sen prexuízo de calquera outros recursos que se estimen procedentes, o prego de condicións, os anuncios de licitación e os demais documentos contractuais que establezan as condicións que teñan de rexer a licitación, serán susceptibles de recurso especial en materia de contratación ante o Tribunal Administrativo Central de Recursos Contractuais no prazo de quince días hábiles e alternativamente de recurso contencioso-administrativo perante o Xulgado do Contencioso-Administrativo de Ourense no prazo de dous meses, contados ambos os prazos desde o día seguinte ao da publicación dos anuncios de licitación ou, se é o caso, da última publicación (se non fosen simultáneos).</p>
    <p>Ourense, 21 de abril de 2015</p>
    <footer><p>José Manuel Baltar Blanco<br>Presidente da Deputación Provincial de Ourense</p></footer>

