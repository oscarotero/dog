---
date: '2015-05-07'
id: CA05-220415-0002
page: 18139
number: 85
agency: Consellería de Traballo e Benestar
section: VI. Anuncios. a) Administración autonómica.
title: >-
  CÉDULA do 16 de abril de 2015, da Dirección Xeral de Emprego e Formación, pola
  que se notifica o acordo de iniciación de expediente de reintegro da
  subvención concedida no expediente TR352A 2010/382-0.
range: Cédula
url: >-
  https://www.xunta.gal/dog/Publicados/2015/20150507/AnuncioCA05-220415-0002_gl.html
---
<p>Intentada a notificación persoal e devolta polo servizo de Correos por resultar imposible a súa práctica, de conformidade co disposto nos artigos 59.5 e 61 da Lei 30/1992, do 26 de novembro, modificada pola Lei 4/1999, mediante esta cédula notifícaselle á entidade relacionada no anexo o acordo de iniciación de expediente de reintegro da subvención concedida mediante resolución do director xeral de Promoción do Emprego do 13 de outubro de 2010.</p>
    <p>Faise saber que a interesada disporá dun prazo de 15 días para que alegue ou presente os documentos que considere pertinentes, de acordo co disposto no artigo 77 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia.</p>
    <p>Recórdaselle tamén o seu dereito a consultar o expediente, depositado nas dependencias desta dirección xeral, sita no Edificio Administrativo San Lázaro, s/n, Santiago de Compostela, e a obter, de ser o caso, copia da resolución, segundo o previsto na letra a) do artigo 35 da mencionada Lei 30/1992.</p>
    <p>Santiago de Compostela, 16 de abril de 2015</p>
    <footer><p>Ana María Díaz López<br>Directora xeral de Emprego e Formación</p></footer>
    <h2>ANEXO</h2>
    <p>Entidade: Asociación Galicia Terra de Acollida.</p>
    <p>Enderezo: r/ Juan de Anges, nº 7, baixo dereita, 32002 Ourense.</p>
    <p>Nº de expediente: TR352A 2010/382-0.</p>
    <p>Data do acordo de iniciación do expediente de reintegro: 21 de febreiro de 2014. </p>
    <p>Preceptos incumpridos: artigo 9.2 da Orde do 10 de marzo de 2010 pola que se establecen as bases que regulan para o exercicio do ano 2010 as axudas e subvencións para o fomento do emprego a través dos programas de cooperación, no ámbito de colaboración cos órganos e organismos das administracións públicas distintas da local, universidades e entidades sen ánimo de lucro, e se procede á súa convocatoria para o ano 2010 (DOG núm. 54, do 22 de marzo); artigo 33.1.g) da Lei 9/2007, do 13 de xuño, de subvencións de Galicia.</p>
    <p>Cantidade que hai que reintegrar: 6.592,90 €.</p>

