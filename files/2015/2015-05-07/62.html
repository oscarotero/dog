---
date: '2015-05-07'
id: C141-300415-0001
page: 18174
number: 85
agency: Portos de Galicia
section: VI. Anuncios. a) Administración autonómica.
title: >-
  CÉDULA do 29 de abril de 2015 pola que se notifica resolución que decreta
  incautación e alleamento da embarcación Juan Baltasar Segundo, depositada sen
  autorización no porto de Camariñas.
range: Cédula
url: >-
  https://www.xunta.gal/dog/Publicados/2015/20150507/AnuncioC141-300415-0001_gl.html
---
<p>De conformidade co disposto no artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícase mediante a publicación no Diario Oficial de Galicia e exposición no taboleiro de edictos do Concello de Camariñas á mercantil Sea Octopus, S.L. Resolución da Presidencia de Portos de Galicia do 14 de abril do 2015 que decreta a incautación e o alleamento da embarcación Juan Baltasar Segundo con folio 4ª-VILL-3-125-91, depositada na zona de servizo do porto de Camariñas, por non ser posible a notificación a través do servizo de Correos no derradeiro enderezo coñecido sito na avda. da Coruña, nº 28, de Camariñas (A Coruña).</p>
    <p>A dita resolución foi emitida unha vez que se incumpre a orde de retirada da embarcación publicada no Diario Oficial de Galicia núm. 60, do 30 de marzo de 2015, e exposta no taboleiro de edictos do Concello de Camariñas, por atoparse a embarcación depositada en estado de abandono sen autorización e sen aboar taxas desde o ano 2013.</p>
    <p>A presente resolución é emitida pola Presidencia de Portos de Galicia en aplicación do establecido na regra décimo quinta de aplicación á tarifa portuaria E-2 prevista na Lei 6/2003, do 9 de decembro, de taxas, prezos e exaccións reguladoras da Comunidade Autónoma de Galicia, e no artigo 49 do Regulamento de servizo e policía portuarios aprobado pola Orde Ministerial do 12 de xuño de 1976, e de acordo coas competencias previstas no artigo 17.4 da Lei 5/1994, do 29 de novembro, de creación da entidade pública portos de Galicia, delegadas polo Consello de Administración.</p>
    <p>Para o seu exame, o expediente completo atópase nas dependencias dos servizos centrais de Portos de Galicia en Área Central, praza de Europa, 5-A, 6º, 15707 Santiago de Compostela.</p>
    <p>A presente resolución, que ten eficacia executiva, esgota a vía administrativa e contra ela poderase interpor recurso contencioso-administrativo nun prazo de dous meses contados desde o día seguinte ao da publicación desta cédula, ante o xulgado do contencioso-administrativo que corresponda de Santiago de Compostela.</p>
    <p>E para que conste e lles sirva de notificación, e en cumprimento do disposto no artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común, expido, asino e selo a presente cédula.</p>
    <p>Santiago de Compostela, 29 de abril de 2015</p>
    <footer><p>José Juan Durán Hermida<br>Presidente de Portos de Galicia</p></footer>

