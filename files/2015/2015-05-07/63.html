---
date: '2015-05-07'
id: C141-300415-0002
page: 18176
number: 85
agency: Portos de Galicia
section: VI. Anuncios. a) Administración autonómica.
title: >-
  CÉDULA do 30 de abril de 2015 pola que se notifica requirimento previo de
  desafiuzamento administrativo do departamento número 10 do porto do Grove.
range: Cédula
url: >-
  https://www.xunta.gal/dog/Publicados/2015/20150507/AnuncioC141-300415-0002_gl.html
---
<p>De conformidade co disposto no artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícase mediante a publicación no <em>Diario Oficial de Galicia </em>e exposición no taboleiro de edictos do Concello do Grove a Yazmín, C.B. requirimento previo de desafiuzamento administrativo do departamento número 10 do porto do Grove, por non ser posible a notificación a través do servizo de Correos no derradeiro enderezo coñecido sito no peirao Pombal, número 10, do Grove.</p>
    <p>Segundo informe da Xefatura da Zona Sur, por atoparse vencida a anterior autorización, intentouse requirir a empresa para solicitar nova autorización ou proceder ao desaloxo do departamento, e todos os intentos de notificación foron devoltos.</p>
    <p>O presente acto administrativo, que emite a Presidencia do Consello de Administración da entidade pública Portos de Galicia de acordo coas competencias previstas no artigo 114 da Lei 5/2011, de patrimonio da Comunidade Autónoma de Galicia, emítese ao abeiro do artigo 113 desa lei, do artigo 103 do Real decreto lexislativo 2/2011, do 5 de setembro, que aproba o texto refundido da Lei de portos do Estado e da mariña mercante, e do artigo 31 do Decreto 227/1995, que aproba o Regulamento da entidade pública Portos de Galicia.</p>
    <p>O departamento deberá de ser abandonado nun prazo máximo de quince (15) días contados desde a publicación da presente cédula, o que se formalizará coa entrega das chaves ao persoal de Portos de Galicia.</p>
    <p>Outórgase trámite de audiencia por un prazo máximo de dez (10) días hábiles contados desde a publicación da presente cédula no <em>Diario Oficial de Galicia</em>, ou da súa exposición no taboleiro de edictos do Concello do Grove, durante o que poderán formularse alegacións e presentarse os documentos ou xustificacións que se consideren pertinentes. Durante o dito prazo poderá solicitarse nova autorización para regularizar a ocupación.</p>
    <p>A partir da publicación da presente cédula comezará a aplicarse a regra novena de aplicación á tarifa portuaria E-2 prevista na Lei 6/2003, do 9 de decembro, de taxas, prezos e exaccións reguladoras da Comunidade Autónoma de Galicia.</p>
    <p>Contra o presente acto administrativo de iniciación non se admitirán accións interditais ou para a tutela sumaria da posesión das previstas na Lei de axuizamento civil.</p>
    <p>E para que conste e lles sirva de notificación, e en cumprimento do disposto no artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común, expido, asino e selo a presente cédula.</p>
    <p>Santiago de Compostela, 30 de abril de 2015</p>
    <footer><p>José Juan Durán Hermida<br>Presidente de Portos de Galicia</p></footer>

