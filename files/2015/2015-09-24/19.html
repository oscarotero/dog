---
date: '2015-09-24'
id: CA02-310815-0001
page: 37705
number: 183
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO  do  26  de  agosto  de  2015,  da  Secretaría  Xeral  de  Calidade 
  e  Avaliación  Ambiental,  polo  que  se  somete  a  información  pública  a 
  solicitude  de  modificación substancial do complexo industrial de tratamento
  de perfís de aluminio de Aluminios Cortizo, S.A. en Estramundi, concellos de
  Padrón e Rois (expediente 2015-IPPC-M-58).
range: Anuncio
url: >-
  https://www.xunta.gal/dog/Publicados/2015/20150924/AnuncioCA02-310815-0001_gl.html
---
<p>Para os efectos previstos na Lei 16/2002, do 1 de xullo, de prevención e control integrados da contaminación (BOE nº 157, do 2 de xullo) e na Lei 21/2013, do 9 de decembro, de avaliación ambiental (BOE nº 296, do 11 de decembro), faise público que por espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposta a seguinte documentación:</p>
    <p>– Proxecto básico de solicitude de modificación da autorización ambiental integrada do Complexo Industrial de Aluminios Cortizo en Estramundi, por reformas nos procesos de anodización e lacaxe, e outros cambios nas instalacións. Tomo I. Maio 2015.</p>
    <p>– Proxecto básico de solicitude de modificación da autorización ambiental integrada do Complexo Industrial de Aluminios Cortizo en Estramundi, por reformas nos procesos de anodización e lacaxe, e outros cambios nas instalacións. Tomo II. Maio 2015.</p>
    <p>– Resumo non técnico. Proxecto de modificación de AAI do Complexo Industrial de Aluminios Cortizo en Estramundi. Maio 2015.</p>
    <p>– Informe de situación de solos (IS) do Complexo Industrial de Aluminios Cortizo en Estramundi. Xullo 2015.</p>
    <p>Coa fin de que calquera interesado poida consultala e, se for o caso, formular no dito prazo as alegacións, suxestións ou observacións que considere convenientes, os citados documentos estarán á disposición dos administrados, en horario de atención ao público, nas seguintes dependencias:</p>
    <p>– Secretaría Xeral de Calidade e Avaliación Ambiental - Servizo de Prevención e Control Integrados da Contaminación (r/ San Lázaro, s/n, 15781 Santiago de Compostela).</p>
    <p>Ademais, poderán consultalos na páxina web da Consellería de Medio Ambiente, Territorio e Infraestruturas (http://www.cmati.xunta.es/ &gt;&gt; medio ambiente e sostibilidade &gt;&gt; prevención e control de actividades &gt;&gt; autorización ambiental integrada &gt;&gt; proxectos en información pública).</p>
    <p>Santiago de Compostela, 26 de agosto de 2015</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <h2>ANEXO<br>Memoria resumo</h2>
    <p>Clave do expediente: 2015-IPPC-M-58.</p>
    <p>Peticionaria: Aluminios Cortizo, S.A.</p>
    <p>Domicilio social: estrada Padrón-Noia, km 2, Estramundi, s/n, Padrón (A Coruña).</p>
    <p>Localización da instalación: estrada Padrón-Noia, km 2, Estramundi, s/n, concellos de Padrón e Rois (A Coruña).</p>
    <p>Actividade: a modificación prevista consiste nunha serie de reformas do proceso produtivo e nas edificacións industriais.</p>
    <p>Reformas no proceso produtivo: substitución da liña de anodización 2 existente por unha de maior capacidade produtiva, instalación dunha nova liña de lacaxe vertical, incorporación dunha sección de corte e mecanización de perfís, cambios nos focos fixos de emisión e ampliación do caudal de vertedura.</p>
    <p>Reformas nas edificacións: reforma e ampliación da nave onde se desenvolve o proceso de anodización, reforma e ampliación de naves existentes para a creación dunha nave de loxística e execución dunha nave destinada a almacén intelixente de produto terminado, anexa á nave de loxística.</p>
    <p>Verteduras: debido ao incremento da capacidade produtiva das plantas de lacaxe e anodización, a empresa solicita unha ampliación do caudal de vertedura.</p>

