---
date: '2015-09-24'
id: CA02-160915-0001
page: 37599
number: 183
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  RESOLUCIÓN do 9 de setembro de 2015, da Secretaría Xeral Técnica da
  Consellería de Medio Ambiente, Territorio e Infraestruturas, pola que se dá
  publicidade a unha encomenda de xestión, para o ano 2015, á Empresa de
  Transformación Agraria, S.A., cofinanciada polo Fondo Europeo de
  Desenvolvemento Rexional, nunha porcentaxe máxima dun 80 %, no marco do
  programa operativo Feder Galicia 2007-2013 (Potema 3.44).
range: Resolución
url: >-
  https://www.xunta.gal/dog/Publicados/2015/20150924/AnuncioCA02-160915-0001_gl.html
---
<p>1. Encomenda de xestión para a construción dun punto limpo no concello de Vilar de Santos, cofinanciada polo Fondo Europeo de Desenvolvemento Rexional nunha porcentaxe máxima dun 80 % no marco do programa operativo Feder Galicia 2007-2013, tema prioritario 3.44.</p>
    <p>– Actividade: construción dun punto limpo no concello de Vilar de Santos. Os traballos que se van executar agrúpanse nos seguintes capítulos de obra:</p>
    <p>• Movemento de terras. </p>
    <p>• Urbanización e axardinamento. </p>
    <p>• Instalacións xerais. </p>
    <p>• Caseta de servizos de persoal e de recepción. </p>
    <p>• Almacén de RAEE. </p>
    <p>• Zona de plásticos. </p>
    <p>• Peche perimetral e porta de acceso. </p>
    <p>• Contedores e sinalización. </p>
    <p>• Seguranza e saúde. </p>
    <p>– Natureza e alcance da encomenda: esta encomenda ten natureza intersubxectiva ao ter a Empresa de Transformación Agraria, S.A. a consideración de medio instrumental da Administración, segundo o disposto na disposición adicional vixésimo quinta do Real decreto lexislativo 3/2011, do 14 de novembro, polo que se aproba o texto refundido da Lei de contratos do sector público.</p>
    <p>– Prazo de vixencia: o prazo de vixencia é de tres meses, contados desde o 8 de setembro de 2015. </p>
    <p>– Modalidade de financiamento: esta encomenda financiase nun 80 % a través do Fondo Europeo de Desenvolvemento Rexional, no marco do programa operativo Feder Galicia 2007-2013 e encádrase no tema prioritario 3.44 (xestión de residuos domésticos e industriais).</p>
    <p>Santiago de Compostela, 9 de setembro de 2015</p>
    <footer><p>José Antonio Fernández Vázquez <br>Secretario xeral técnico da Consellería de Medio Ambiente,<br>Territorio e Infraestruturas</p></footer>

