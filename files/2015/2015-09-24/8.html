---
date: '2015-09-24'
id: CA01-180915-0001
page: 37665
number: 183
agency: Consellería de Facenda
section: IV. Oposicións e concursos.
title: >-
  ORDE do 17 de setembro de 2015 pola que se convocan para a elección de destino
  definitivo os/as aspirantes que superaron os procesos selectivos ordinario e
  extraordinario de consolidación para o ingreso no corpo facultativo superior
  da Xunta de Galicia, subgrupo A1, escala de enxeñeiros/as industriais,
  convocados polas ordes do 20 de xuño de 2013.
range: Orde
url: >-
  https://www.xunta.gal/dog/Publicados/2015/20150924/AnuncioCA01-180915-0001_gl.html
---
<p>En virtude das ordes do 20 de xuño de 2013 (DOG núm. 122, do 28 de xuño) convocáronse os procesos selectivos ordinario e extraordinario de consolidación para o ingreso no corpo facultativo superior da Xunta de Galicia, subgrupo A1, escala de enxeñeiros/as industriais.</p>
    <p>Os tribunais designados para cualificar os ditos procesos acordaron facer públicas e elevar á Dirección Xeral da Función Pública as relacións de aspirantes que superaron os mesmos mediante resolucións do 30 de abril de 2015 (DOG núm. 93, do 20 de maio) no caso do proceso ordinario, e do 13 de agosto de 2015 (DOG núm. 163, do 27 de agosto) no caso do proceso extraordinario de consolidación. </p>
    <p>Co obxecto de que os/as aspirantes que superaron ambos os dous procesos selectivos poidan ser nomeados/as funcionarios/as de carreira do corpo facultativo superior da Xunta de Galicia, subgrupo A1, escala de enxeñeiros/as industriais, e segundo o disposto na Lei 7/2007, do 12 de abril, do Estatuto básico do empregado público, no Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e demais normativa concordante, esta consellería </p>
    <h2>DISPÓN:</h2>
    <p>Primeiro. Convocar os/as aspirantes que superaron os procesos selectivos ordinario e extraordinario de consolidación para o ingreso no corpo facultativo superior da Xunta de Galicia, subgrupo A1, escala de enxeñeiros/as industriais, ao acto de elección de destino definitivo que terá lugar no salón de actos número 2 (pequeno) da Vicepresidencia e Consellería de Presidencia, Administracións Públicas e Xustiza (Edificio Administrativo San Caetano, s/n, Santiago de Compostela) o día 30 de setembro de 2015 ás 10.45 horas.</p>
    <p>Segundo. Os/as aspirantes convocados/as poderán elixir entre os postos que se relacionan no anexo desta orde segundo a orde acadada no proceso selectivo, sempre que reúnan as condicións exixidas nel.</p>
    <p>Os/as aspirantes que figuran na Resolución do 30 de abril de 2015 terán, en todo caso, preferencia sobre o aspirante que figura na Resolución do 13 de agosto de 2015.</p>
    <p>Terceiro. Os/as aspirantes deberán ir provistos/as de DNI ou outro documento que acredite fidedignamente a súa identidade; no caso de non comparecer persoalmente, poderán ser representados/as por terceiras persoas con poder notarial suficiente.</p>
    <p>Cuarto. Aos/ás aspirantes que non comparezan persoalmente ou por medio de representantes seranlles adxudicadas en destino definitivo as prazas que lles correspondan atendendo á orde de publicación destas e ao número obtido no proceso selectivo, unha vez concluído o proceso de adxudicación das prazas aos/ás aspirantes presentes ou representados/as, entre as que quedasen sen adxudicar.</p>
    <p>Quinto. Os/as aspirantes poderán solicitar ser declarados/as en excedencia voluntaria por prestación de servizos no sector público ou por interese particular reguladas, respectivamente, nos artigos 174 e 173.3.d) da Lei 2/2015. Nestes supostos deberán presentarse ao chamamento cun certificado do/da responsable da súa unidade de persoal en que conste a condición con que prestan servizos na actualidade. </p>
    <p>Sexto. Contra esta orde, que pon fin á vía administrativa, poderase presentar recurso potestativo de reposición ante o conselleiro de Facenda no prazo dun mes contado desde o día seguinte ao da publicación desta orde no Diario Oficial de Galicia, ou directamente recurso contencioso-administrativo, no prazo de dous meses contados desde esa mesma data, ante a Sala do Contencioso-Administrativo do Tribunal Superior de Xustiza de Galicia, conforme o disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 17 de setembro de 2015</p>
    <footer><p>Valeriano Martínez García<br>Conselleiro de Facenda</p></footer>

