---
date: '2015-09-24'
id: CA05-150915-0007
page: 37721
number: 183
agency: Consellería de Traballo e Benestar
section: VI. Anuncios. a) Administración autonómica.
title: >-
  CÉDULA do 31 de xullo de 2015, da Dirección Xeral de Emprego e Formación, pola
  que se publica a resolución ditada no procedemento de baixa no Rexistro de
  Centros e Entidades de Formación para o Emprego da entidade con número de
  censo 15H01631.
range: Cédula
url: >-
  https://www.xunta.gal/dog/Publicados/2015/20150924/AnuncioCA05-150915-0007_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á entidade Factor I más P, S.L. a Resolución do 14 de xullo de 2015, da Dirección Xeral de Emprego e Formación, ditada no procedemento de baixa no Rexistro de Centros e Entidades de Formación para o Emprego da Consellería de Traballo e Benestar, devolta polo servizo de Correos por resultar descoñecido o seu destinatario.</p>
    <p>O prazo para interpoñer o recurso a que fai mención a antedita resolución computarase a partir do día seguinte ao da publicación desta cédula no Boletín Oficial del Estado.</p>
    <p>Logo de examinar a inscrición da entidade Factor I más P, S.L. no Rexistro de Centros e Entidades de Formación para o Emprego da Consellería de Traballo e Benestar</p>
    <p>Antecedentes:</p>
    <p>Primeiro. A entidade Factor I más P, S.L. está inscrita no Rexistro de Centros e Entidades de Formación para o Emprego da Consellería de Traballo e Benestar, co número 15H01631, nas especialidades formativas seguintes:</p>
    <table>
     <tbody>
      <tr>
       <td>Código especialidade</td>
       <td>Descrición</td>
       <td>Alta homologación</td>
      </tr>
      <tr>
       <td>SSCF30</td>
       <td>Xestor de formación</td>
       <td>30.3.2005</td>
      </tr>
      <tr>
       <td>SSCF41</td>
       <td>Metodoloxía da análise do traballo</td>
       <td>30.3.2005</td>
      </tr>
     </tbody>
    </table>
    <p>Segundo. O 19 de febreiro de 2014, a Xefatura Territorial da Consellería de Traballo e Benestar da Coruña requiriulle á entidade Factor I más P, S.L., para os efectos de comprobar o cumprimento dos requisitos establecidos na normativa vixente para manter a condición de centro/entidade inscrito ou acreditado no Rexistro de Centros e Entidades de Formación para o Emprego da Consellería de Traballo e Benestar, a documentación prevista nos artigos 5 e 6 do Decreto 106/2011, informándoa de que, en caso de non achegar a documentación requirida, se proporá a súa baixa no antedito rexistro.</p>
    <p>Os dous intentos de notificación realizados foron devoltos polo servizo de Correos por non ser recollidos polo destinatario na oficina postal.</p>
    <p>Terceiro. Mediante Anuncio do 30 de decembro de 2014, publicado no Diario Oficial de Galicia número 13, do 21 de xaneiro de 2015, foi emprazada Factor I más P, S.L. para ser notificada por comparecencia.</p>
    <p>Cuarto. A entidade Factor I más P, S.L. non compareceu nin presentou a documentación requirida.</p>
    <p>Quinto. En cumprimento do disposto na disposición transitoria primeira do Decreto 106/2011, a xefa territorial da Consellería de Traballo e Benestar da Coruña propón a revogación da inscrición do centro.</p>
    <p>Consideracións legais e técnicas:</p>
    <p>Primeiro. A competencia para resolver este expediente correspóndelle á directora xeral de Emprego e Formación, de conformidade co establecido no artigo 6.3 e artigo 8 do Decreto 106/2011, do 19 de maio.</p>
    <p>Segundo. A disposición transitoria primeira do Decreto 106/2011, do 19 de maio, dispón que os centros e as entidades de formación inscritos no Censo de centros colaboradores de formación ocupacional da Consellería de Familia e Promoción do Emprego, Muller e Xuventude, en virtude do Decreto 158/2001, quedarán inscritos e, se é o caso, acreditados, no Rexistro de Centros e Entidades de Formación naquelas especialidades formativas en que estean homologados e que disporán dun prazo de dous anos para adaptaren as súas instalacións aos requisitos establecidos no artigo 30 da Orde TAS 718/2008, do 7 de marzo. Así mesmo, establece que, transcorrido o dito prazo de dous anos sen adaptarse á dita normativa, causarán baixa automaticamente.</p>
    <p>Revisado o expediente, compróbase que Factor I más P, S.L. non acreditou o cumprimento dos requisitos para a inscrición e acreditación dos centros e entidades de formación para o emprego no territorio da Comunidade Autónoma de Galicia do número de censo 15H01631.</p>
    <p>Terceiro. Tendo en conta que na tramitación do expediente se observaron as normas que para o efecto se establecen no Decreto 106/2011, do 19 de maio, e na Lei de réxime xurídico das administracións públicas e do procedemento administrativo común.</p>
    <p>Logo de ver o Real decreto 395/2007, do 23 de marzo, polo que se regula o subsistema de formación profesional para o emprego; a Orde TAS/718/2008, do 7 de marzo, modificada pola Orde ESS/1726/2012, do 2 de agosto, pola que se desenvolve o dito real decreto; o Decreto106/2011, do 19 de maio, polo que se crea o Rexistro de Centros e Entidades de Formación para o Emprego da Consellería de Traballo e Benestar e se regula o procedemento para a inscrición e, se é o caso, acreditación dos centros e entidades que impartan formación para o emprego no territorio da Comunidade Autónoma de Galicia; o Decreto 235/2012, do 5 de decembro, polo que se fixa a estrutura orgánica da Vicepresidencia e das consellerías da Xunta de Galicia, o Decreto 42/2013, do 21 de febreiro, polo que se establece a estrutura orgánica da Consellería de Traballo e Benestar; a Lei 30/1992, do 26 de novembro, de réxime xurídico das administracións públicas e do procedemento administrativo común, e a demais normativa de xeral aplicación</p>
    <h2>RESOLVO:</h2>
    <p>Dar de baixa a entidade Factor I más P, S.L., número 15H01631, do Rexistro de Centros e Entidades de Formación para o Emprego da Consellería de Traballo e Benestar. Santiago de Compostela, 14 de xullo de 2015. Ana María Díaz López, directora xeral de Emprego e Formación.</p>
    <p>Notifíqueselles aos interesados esta resolución para o seu coñecemento e efectos oportunos.</p>
    <p>Contra esta resolución poderase interpoñer recurso de alzada, ante a conselleira de Traballo e Benestar, no prazo dun mes contado desde a súa notificación, de acordo co establecido no artigo 114, seguintes e concordantes, da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro).</p>
    <p>Santiago de Compostela, 31 de xullo de 2015</p>
    <footer><p>Ana Mª Díaz López<br>Directora xeral de Emprego e Formación</p></footer>

