---
date: '2015-06-23'
id: CA04-210415-0009
page: 25045
number: 117
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 14 de abril de 2015, da Dirección Xeral de Enerxía e Minas, pola
  que se someten a información pública os proxectos de autorización
  administrativa, promovidos por Gas Galicia SDG, S.A., para a distribución de
  gas natural en dous núcleos de poboación da provincia de Pontevedra (Cuntis e
  Silleda).
range: Resolución
url: >-
  https://www.xunta.gal/dog/Publicados/2015/20150623/AnuncioCA04-210415-0009_gl.html
---
<p>A empresa Gas Galicia SDG, S.A. (con CIF nº A15383284 e enderezo para os efectos de notificación na rúa Lisboa, s/n; Edificio Área Central, local 31-HIJ, 15707 Santiago de Compostela) presentou, durante os meses de xullo e agosto de 2014, as solicitudes de autorización administrativa para a distribución de gas natural canalizado en diversos núcleos de poboación da provincia de Pontevedra, acompañadas dos correspondentes proxectos.</p>
    <p>O 1 de setembro de 2014, a Dirección Xeral de Enerxía e Minas ditou resolución pola que se iniciou o trámite de competencia para o outorgamento das ditas autorizacións administrativas (DOG núm. 182, do 24 de setembro), para os efectos previstos no artigo 5 do Decreto 62/2010, do 15 de abril, polo que se regula o trámite de competencia e os criterios de valoración no suposto de concorrencia de dúas ou máis solicitudes de autorización administrativa de instalacións de transporte secundario e distribución de gas natural e redes de distribución de gases licuados do petróleo (GLP). Durante o prazo establecido (30 días) non se presentaron solicitudes en concorrencia con ningunha das solicitudes de Gas Galicia SDG, S.A. Polo tanto, o trámite de competencia quedou resolto a favor desta empresa.</p>
    <p>En relación con estas solicitudes, para os efectos previstos no artigo 73 da Lei 34/1998, do 7 de outubro, do sector de hidrocarburos; no artigo 78 do Real decreto 1434/2002, do 27 de decembro, polo que se regulan as actividades de transporte, distribución, comercialización, subministración e procedementos de autorización de instalacións de gas natural, e no artigo 1 do Decreto 62/2010, do 15 de abril, sométense a información pública os proxectos de autorización administrativa para a distribución de gas natural, correspondentes aos núcleos de poboación e coas características indicadas nos cadros seguintes:</p>
    <table>
     <thead>
      <tr>
       <td>Nº</td>
       <td>Núcleo de poboación</td>
       <td>Número de expediente</td>
      </tr>
     </thead>
     <tbody>
      <tr>
       <td>1</td>
       <td>Cuntis</td>
       <td>IN627A 2014/71-0</td>
      </tr>
      <tr>
       <td colspan="3">Obxecto da solicitude:
        – Obtención da autorización administrativa para a distribución de gas natural canalizado no núcleo de poboación de Cuntis, no concello de Cuntis (Pontevedra). De conformidade co proxecto presentado para o efecto, a área xeográfica que abrangue esténdese á totalidade do núcleo urbano de Cuntis.</td>
      </tr>
      <tr>
       <td colspan="3">Descrición das instalacións:
        – A subministración de gas natural farase cun módulo de regasificación de GNL (gas natural licuado), con depósito de almacenamento de 60 m3, que se instalará na parcela de referencia catastral 36015E50700799.
        – A rede de distribución terá o seu inicio neste módulo, desde o cal partirá un eixe principal que posteriormente se dividirá en diferentes ramais de menor diámetro para cubrir adecuadamente a demanda de gas das diferentes áreas do núcleo urbano, empregándose tubaxe de polietileno.
        – O nivel de presión que se vai adoptar elixirase tendo en conta parámetros como o tipo de consumo que se vai subministrar ou o número total de clientes potenciais.
        – O orzamento ascende á contía de 412.281 €.</td>
      </tr>
      <tr>
       <td>2</td>
       <td>Silleda</td>
       <td>IN627A 2014/74-0</td>
      </tr>
      <tr>
       <td colspan="3">Obxecto da solicitude:
        – Obtención da autorización administrativa para a distribución de gas natural canalizado no núcleo de poboación de Silleda, no concello de Silleda (Pontevedra). De conformidade co proxecto presentado para o efecto, a área xeográfica que abrangue esténdese á totalidade do núcleo urbano de Silleda.</td>
      </tr>
      <tr>
       <td colspan="3">Descrición das instalacións:
        – A subministración de gas natural farase cun módulo de regasificación de GNL (gas natural licuado), con depósito de almacenamento de 60 m3, que se instalará na parcela de referencia catastral 36052K50600549.
        – A rede de distribución terá o seu inicio neste módulo, desde o cal partirá un eixe principal que posteriormente se dividirá en diferentes ramais de menor diámetro para cubrir adecuadamente a demanda de gas das diferentes áreas do núcleo urbano, empregándose tubaxe de polietileno.
        – O nivel de presión que se vai adoptar elixirase tendo en conta parámetros como o tipo de consumo que se vai subministrar ou o número total de clientes potenciais.
        – O orzamento ascende á contía de 472.341 €.</td>
      </tr>
     </tbody>
    </table>
    <p>O que se fai público para coñecemento xeral e para que todas aquelas persoas, naturais ou xurídicas, que se consideren prexudicadas nos seus dereitos por algún dos dous expedientes referenciados nos cadros anteriores poidan presentar as súas alegacións, no prazo de vinte (20) días a partir da data de publicación deste anuncio. Os correspondentes proxectos de autorización administrativa poderán ser examinados na Dirección Xeral de Enerxía e Minas (Edificio Administrativo San Caetano, 15781 Santiago de Compostela), ou na Xefatura Territorial de Pontevedra da Consellería de Economía e Industria (r/ Fernández Ladreda, 43-5º, 36003 Pontevedra).</p>
    <p>Santiago de Compostela, 14 de abril de 2015</p>
    <footer><p>Ángel Bernardo Tahoces<br>Director xeral de Enerxía e Minas</p></footer>

