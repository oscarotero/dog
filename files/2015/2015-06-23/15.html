---
date: '2015-06-23'
id: G2345-030615-0001
page: 25030
number: 117
agency: Xulgado do Social número 2 da Coruña
section: V. Administración de xustiza.
title: EDICTO (900/2014).
range: Edicto
url: >-
  https://www.xunta.gal/dog/Publicados/2015/20150623/AnuncioG2345-030615-0001_gl.html
---
<p>María Adelaida Egurbide Margañón, secretaria xudicial do Xulgado do Social número 2 da Coruña, fago saber que no procedemento de despedimento/cesamentos en xeral 900/2014 deste xulgado do social, seguido por instancia de Carlos Jaime Iglesias Rey contra a empresa Alfa Instant, S.A., con intervención do Fogasa, sobre despedimento, se ditou sentenza cuxo encabezamento e decisión din:</p>
    <p>Sentenza.</p>
    <p>A Coruña, vinte e catro de abril de dous mil quince.</p>
    <p>Jorge Hay Alba, maxistrado do Xulgado do Social número 2 da Coruña, despois de ver os presentes autos seguidos neste xulgado co número 900/2014, sendo parte nel, dun lado, como demandante Carlos Jaime Iglesias Rey, asistido pola letrada Elba Mosquera Vaamonde, e como demandado Alfa Instant, S.A., que non comparece, con intervención procesual de Fogasa, que non comparece, sobre despedimento, pronunciou en nome do rei a seguinte sentenza:</p>
    <p>Decisión:</p>
    <p>Que, considerando a demanda interposta por Carlos Jaime Iglesias Rey contra a empresa Alfa Instant, S.A., con citación do Fogasa, debo declarar e declaro improcedente o despedimento efectuado ao demandante, e condeno a demandada a que, no prazo de cinco días desde a data da notificación da sentenza, opte entre a readmisión inmediata do demandante, nas mesmas condicións que posuía con anterioridade, ou o aboamento dunha indemnización de 31.582,95 €. No caso de que opte pola readmisión, o traballador terá dereito aos salarios de tramitación, que ascenden a 85,94 euros/día.</p>
    <p>Notifíqueselles esta resolución ás partes, ás cales se lles fará saber que contra esta só cabe recurso de suplicación ante o Tribunal Superior de Xustiza de Galicia, que se deberá anunciar ante este xulgado no prazo de cinco días contados a partir da notificación desta sentenza e, no propio termo, se o recorrente non goza do beneficio de xustiza gratuíta, deberá ao anunciar o recurso entregar xustificante creditativo de ter consignado a cantidade obxecto de condena na conta de depósitos e consignacións que este xulgado ten aberta no Banco de Santander desta cidade.</p>
    <p>E igualmente deberá no momento de interpor o recurso consignar a suma de 300 euros en concepto de depósito especial para recorrer.</p>
    <p>Así, por esta a miña sentenza, definitivamente xulgando en primeira instancia, pronúncioo, mándoo e asínoo.</p>
    <p>E para que lle sirva de notificación en legal forma a Alfa Instant, S.A., expido este edicto para a súa inserción no Diario Oficial de Galicia (DOG).</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 3 de xuño de 2015</p>
    <footer><p>A secretaria xudicial</p></footer>

