---
date: '2015-06-23'
id: G0164-150615-0003
page: 25013
number: 117
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 8 de xuño de 2015 pola que se fixan os prezos por custos de envío das
  publicacións da Libraría Institucional da Xunta de Galicia.
range: Orde
url: >-
  https://www.xunta.gal/dog/Publicados/2015/20150623/AnuncioG0164-150615-0003_gl.html
---
<p>Mediante o Decreto 46/2015, do 19 de marzo, créase a Libraría Institucional da Xunta de Galicia, que ten por obxecto a comercialización e distribución, a través dunha plataforma electrónica, do fondo editorial da Xunta de Galicia. A súa xestión correspóndelle á consellería competente en materia de cultura, en cuxa estrutura orgánica se integra dependente do servizo competente en materia de publicacións.</p>
    <p>Pola súa vez, a Lei 6/2003, do 9 de decembro, de taxas, prezos e exaccións reguladoras da Comunidade Autónoma de Galicia, no seu artigo 6, sinala a obriga de que os prezos privados sexan fixados polas consellerías correspondentes, logo de informe favorable da Consellería de Facenda, e publicados no Diario Oficial de Galicia.</p>
    <p>Na súa virtude, vista a proposta formulada pola Secretaría Xeral de Cultura da Consellería de Cultura, Educación e Ordenación Universitaria, e logo do informe favorable da Consellería de Facenda, esta consellería</p>
    <h2>DISPÓN:</h2>
    <p>Artigo 1. Obxecto</p>
    <p>Esta orde ten por obxecto fixar os prezos por custos de envío das publicacións da Xunta de Galicia que se distribúan a través da Libraría Institucional.</p>
    <p>Artigo 2. Fixación do prezo</p>
    <p>1.O prezo varía en función do peso do pedido: 2 € para pedidos de ata 2 kg e 5 € para pedidos de máis de 2 kg e menos de 25 kg. Non se distribúen pedidos que superen os 25 kg de peso.</p>
    <p>2. Estes prezos entenderase, de ser o caso, co IVE incluído. </p>
    <p>3. No caso de publicacións venais, engadiranse ao prezo de venda ao público da respectiva publicación os custos por envío.</p>
    <p>Disposición derradeira única. Entrada en vigor</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 8 de xuño de 2015</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

