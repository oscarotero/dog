---
date: '2015-06-23'
id: CA04-210415-0008
page: 25047
number: 117
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 14 de abril de 2015, da Dirección Xeral de Enerxía e Minas, pola
  que se someten a información pública os proxectos de autorización
  administrativa, promovidos por Gas Galicia SDG, S.A., para a distribución de
  gas natural en catro núcleos de poboación da provincia de Ourense (A Pobra de
  Trives, Allariz, Celanova e Viana do Bolo).
range: Resolución
url: >-
  https://www.xunta.gal/dog/Publicados/2015/20150623/AnuncioCA04-210415-0008_gl.html
---
<p>A empresa Gas Galicia SDG, S.A. (con CIF A15383284 e enderezo para os efectos de notificación na rúa Lisboa, s/n, Edificio Área Central, local 31-HIJ, 15707 Santiago de Compostela) presentou, durante os meses de xullo e agosto de 2014, as solicitudes de autorización administrativa para a distribución de gas natural canalizado en diversos núcleos de poboación da provincia de Ourense, xunto cos correspondentes proxectos.</p>
    <p>O 1 de setembro de 2014 a Dirección Xeral de Enerxía e Minas ditou resolución pola que se iniciou o trámite de competencia para o outorgamento das ditas autorizacións administrativas (DOG núm. 182, do 24 de setembro), para os efectos previstos no artigo 5 do Decreto 62/2010, do 15 de abril, polo que se regula o trámite de competencia e os criterios de valoración no suposto de concorrencia de dúas ou máis solicitudes de autorización administrativa de instalacións de transporte secundario e distribución de gas natural e redes de distribución de gases licuados do petróleo (GLP). Durante o prazo establecido (30 días) non se presentaron solicitudes en concorrencia con ningunha das solicitudes de Gas Galicia SDG, S.A. Polo tanto, o trámite de competencia quedou resolto a favor desta empresa.</p>
    <p>En relación con estas solicitudes, para os efectos previstos no artigo 73 da Lei 34/1998, do 7 de outubro, do sector de hidrocarburos, no artigo 78 do Real decreto 1434/2002, do 27 de decembro, polo que se regulan as actividades de transporte, distribución, comercialización, subministración e procedementos de autorización de instalacións de gas natural, e no artigo 1 do Decreto 62/2010, do 15 de abril, sométense a información pública os proxectos de autorización administrativa para a distribución de gas natural, correspondentes aos núcleos de poboación e coas características indicadas nos cadros seguintes:</p>
    <table>
     <thead>
      <tr>
       <td>Nº</td>
       <td>Núcleo de poboación</td>
       <td>Número de expediente</td>
      </tr>
     </thead>
     <tbody>
      <tr>
       <td>1</td>
       <td>A Pobra de Trives</td>
       <td>IN627A 2014/48-0</td>
      </tr>
      <tr>
       <td colspan="3">Obxecto da solicitude:
        – Obtención da autorización administrativa para a distribución de gas natural canalizado no núcleo de poboación da Pobra de Trives, no concello da Pobra de Trives (Ourense). De conformidade co proxecto presentado para o efecto, a área xeográfica que abrangue esténdese á totalidade do núcleo urbano da Pobra de Trives.</td>
      </tr>
      <tr>
       <td colspan="3">Descrición das instalacións:
        – A subministración de gas natural farase cun módulo de regasificación de GNL (gas natural licuado), con depósito de almacenamento de 60 m3, que se instalará na parcela de referencia catastral 32064A03500045.
        – A rede de distribución terá o seu inicio neste módulo, desde o cal partirá un eixe principal que posteriormente se dividirá en diferentes ramais de menor diámetro para cubrir axeitadamente a demanda de gas das diferentes áreas do núcleo urbano, e empregarase tubaxe de polietileno.
        – O nivel de presión que se adoptará elixirase tendo en conta parámetros como o tipo de consumo que se vai subministrar ou o número total de clientes potenciais.
        – O orzamento ascende á contía de 633.229 €.</td>
      </tr>
      <tr>
       <td>2</td>
       <td>Allariz</td>
       <td>IN627A 2014/49-0</td>
      </tr>
      <tr>
       <td colspan="3">Obxecto da solicitude:
        – Obtención da autorización administrativa para a distribución de gas natural canalizado no núcleo de poboación de Allariz, no concello de Allariz (Ourense). De conformidade co proxecto presentado para o efecto, a área xeográfica que abrangue esténdese á totalidade do núcleo urbano de Allariz.</td>
      </tr>
      <tr>
       <td colspan="3">Descrición das instalacións:
        – A subministración de gas natural farase cun módulo de regasificación de GNL (gas natural licuado), con depósito de almacenamento de 60 m3, que se instalará na parcela de referencia catastral 32002A00300819.
        – A rede de distribución terá o seu inicio neste módulo, desde o cal partirá un eixe principal que posteriormente se dividirá en diferentes ramais de menor diámetro para cubrir axeitadamente a demanda de gas das diferentes áreas do núcleo urbano, e empregarase tubaxe de polietileno.
        – O nivel de presión que se deberá adoptar elixirase tendo en conta parámetros como o tipo de consumo que se vai subministrar ou o número total de clientes potenciais.
        – O orzamento ascende á contía de 1.120.885 €.</td>
      </tr>
      <tr>
       <td>3</td>
       <td>Celanova</td>
       <td>IN627A 2014/57-0</td>
      </tr>
      <tr>
       <td colspan="3">Obxecto da solicitude:
        – Obtención da autorización administrativa para a distribución de gas natural canalizado no núcleo de poboación de Celanova, no concello de Celanova (Ourense). De conformidade co proxecto presentado para o efecto, a área xeográfica que abrangue esténdese á totalidade do núcleo urbano de Celanova.</td>
      </tr>
      <tr>
       <td colspan="3">Descrición das instalacións:
        – A subministración de gas natural farase cun módulo de regasificación de GNL (gas natural licuado), con depósito de almacenamento de 60 m3, que se instalará na parcela de referencia catastral 32025A06600030.
        – A rede de distribución terá o seu inicio neste módulo, desde o cal partirá un eixe principal que posteriormente se dividirá en diferentes ramais de menor diámetro para cubrir axeitadamente a demanda de gas das diferentes áreas do núcleo urbano, e empregarase tubaxe de polietileno.
        – O nivel de presión que se adoptará elixirase tendo en conta parámetros como o tipo de consumo que se vai subministrar ou o número total de clientes potenciais.
        – O orzamento ascende á contía de 718.457 €.</td>
      </tr>
      <tr>
       <td>4</td>
       <td>Viana do Bolo</td>
       <td>IN627A 2014/65-0</td>
      </tr>
      <tr>
       <td colspan="3">Obxecto da solicitude:
        – Obtención da autorización administrativa para a distribución de gas natural canalizado no núcleo de poboación de Viana do Bolo, no concello de Viana do Bolo (Ourense). De conformidade co proxecto presentado para o efecto, a área xeográfica que abrangue esténdese á totalidade do núcleo urbano de Viana do Bolo.</td>
      </tr>
      <tr>
       <td colspan="3">Descrición das instalacións:
        – A subministración de gas natural farase cun módulo de regasificación de GNL (gas natural licuado), con depósito de almacenamento de 60 m3, que se instalará na parcela de referencia catastral 32087A01801312.
        – A rede de distribución terá o seu inicio neste módulo, desde o cal partirá un eixe principal que posteriormente se dividirá en diferentes ramais de menor diámetro para cubrir axeitadamente a demanda de gas das diferentes áreas do núcleo urbano, e empregarase tubaxe de polietileno.
        – O nivel de presión que se adoptará elixirase tendo en conta parámetros como o tipo de consumo que se vai subministrar ou o número total de clientes potenciais.
        – O orzamento ascende á contía de 482.377 €.</td>
      </tr>
     </tbody>
    </table>
    <p>O que se fai público para coñecemento xeral e para que todas aquelas persoas, naturais ou xurídicas, que se consideren prexudicadas nos seus dereitos por algún dos 4 expedientes referenciados nos cadros anteriores, poidan presentar as súas alegacións no prazo de vinte (20) días a partir da data de publicación deste anuncio. Poderán examinar os correspondentes proxectos de autorización administrativa na Dirección Xeral de Enerxía e Minas (Edificio Administrativo San Caetano, 15781 Santiago de Compostela) ou na Xefatura Territorial de Ourense da Consellería de Economía e Industria (r/ Curros Enríquez, 1, 4º, 32003 Ourense).</p>
    <p>Santiago de Compostela, 14 de abril de 2015</p>
    <footer><p>Ángel Bernardo Tahoces<br>Director xeral de Enerxía e Minas</p></footer>

