---
date: '2015-11-26'
id: G2345-061115-0001
page: 44690
number: 226
agency: Xulgado do Social número 2 da Coruña
section: V. Administración de xustiza.
title: EDICTO (334/2015).
range: Edicto
url: >-
  https://www.xunta.gal/dog/Publicados/2015/20151126/AnuncioG2345-061115-0001_gl.html
---
<p>Eu, María Adelaida Egurbide Margañón, secretaria xudicial do Xulgado do Social número 2 da Coruña, fago saber que no procedemento de despedimento/cesamentos en xeral 334/2015 deste xulgado do social, seguido por instancia de Rubén Fernández Rey contra Sánchez Pedreira, S.L., Fondo de Garantía Salarial, Ministerio Fiscal sobre despedimento, se ditou a seguinte resolución:</p>
    <p>«Decreto:</p>
    <p>Secretaria xudicial: María Adelaida Egurbide Margañón.</p>
    <p>A Coruña, 16 de setembro de 2015.</p>
    <p>Antecedentes de feito.</p>
    <p>Primeiro. O 27 de marzo de 2015 tivo entrada no Xulgado do Social número 2 a demanda de despedimento presentada por Rubén Fernández Rey fronte a Sánchez Pedreira, S.L., Fondo de Garantía Salarial, Ministerio Fiscal e ampliada ao administrador concursal da empresa Sánchez Pedreira, S.L., Carlos Víctor Roas Teijeiro. </p>
    <p>Segundo. As partes foron citadas ao acto de conciliación para o día 16 de setembro de 2015 ás 10.50 horas. </p>
    <p>Terceiro. Ao acto de conciliación non compareceu o demandante nin os demandados que estaba debidamente citados.</p>
    <p>Cuarto. O Ministerio Fiscal presentou un escrito que se une ás actuacións para os efectos oportunos. </p>
    <p>Fundamentos de dereito.</p>
    <p>Único. Se o demandante, citado en legal forma, non comparece nin alega xusta causa que motive a suspensión do acto de conciliación ou xuízo, teráselle por desistido da súa demanda (artigo 83.2 da LXS).</p>
    <p>Dispón o artigo 83.2 da LXS que se o demandante, citado en forma, non compare nin alega xusta causa que motive a suspensión do acto de conciliación ou do xuízo, o secretario xudicial no primeiro caso, e o xuíz ou tribunal no segundo, terano por desistido da súa demanda.</p>
    <p>Alternativamente, a aplicación subsidiaria da LAC en canto á desistencia expresa do demandante, debe entenderse á luz do que dispón o seu artigo 20.2, con independencia da distinta canle procesual que se deba seguir. No caso da xurisdición social, e tratándose dun procedemento sometido plenamente ao principio de oralidade, tras a manifestación expresa do demandante de desistir da súa demanda, débese concluír coa necesidade de ditar a resolución a que se refire o artigo 20.3 da LAC, ao non constar oposición expresa da contraparte.</p>
    <p>Vistos os preceptos legais citados e demais de xeral e pertinente aplicación,</p>
    <p>Parte dispositiva.</p>
    <p>Acordo:</p>
    <p>– Ter por desistido a Rubén Fernández Rey da súa demanda de despedimento fronte a Sánchez Pedreira, S.L., Fondo de Garantía Salarial, Ministerio Fiscal e administrador concursal de Sánchez Pedreira, S.L., Carlos Víctor Roas Teijeiro. </p>
    <p>– Arquivar as actuacións unha vez que sexa firme a presente resolución.</p>
    <p>Incorpórese o orixinal ao libro de decretos e déixese certificación del no procedemento da súa razón.</p>
    <p>Notifíqueselles ás partes.</p>
    <p>Modo de impugnación: contra a presente resolución cabe recurso directo de revisión que se deberá interpoñer perante quen dita a resolución no prazo de cinco días hábiles seguintes ao da súa notificación con expresión da infracción cometida nela a xuízo do recorrente, artigo 188 da LXS. O recorrente que non teña a condición de traballador ou beneficiario de réxime público da Seguridade Social deberá facer un depósito para recorrer de 25 euros, na conta nº 1532 0000 30 0334 15 en Banesto e deberá indicar no campo concepto, “recurso” seguida do código “31 social-revisión de resolucións secretario xudicial”. Se o ingreso se fai mediante transferencia bancaria deberá incluír tras a conta referida, separados por un espazo coa indicación “recurso” seguida do “31 social-revisión de resolucións secretario xudicial”. Se efectúa diversos pagamentos na mesma conta deberá especificar un ingreso por cada concepto, mesmo se obedecen a outros recursos da mesma ou distinta clase indicando no campo de observacións a data da resolución impugnada utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>A secretaria xudicial».</p>
    <p>E para que sirva de notificación en legal forma á parte demandada Sánchez Pedreira, S.L., en ignorado paradoiro, expido este edicto para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 22 de setembro de 2015</p>
    <footer><p>A secretaria xudicial</p></footer>

