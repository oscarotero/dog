---
date: '2015-11-26'
id: G0003-181115-0002
page: 44682
number: 226
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 9 de novembro de 2015, da Xerencia de Xestión Integrada de Lugo,
  Cervo e Monforte de Lemos, pola que se resolve a convocatoria pública para a
  provisión, polo sistema de libre designación, de varios postos de xefatura e
  coordinación de persoal licenciado sanitario.
range: Resolución
url: >-
  https://www.xunta.gal/dog/Publicados/2015/20151126/AnuncioG0003-181115-0002_gl.html
---
<p>Convocada por Resolución do 30 de abril de 2015 (DOG núm. 96, do 25 de maio), a provisión de varios postos de xefatura e coordinación de persoal licenciado sanitario, esta xerencia, de conformidade co establecido no Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, e na Orde do 24 de maio de 2006 (DOG núm. 106, do 5 de xuño), pola que se establecen as bases do procedemento para a provisión de postos de xefatura e coordinación das institucións sanitarias do Servizo Galego de Saúde, e en virtude das competencias atribuídas polo Decreto 43/2013, do 21 de febreiro (DOG núm 47, do 7 de marzo), polo que se establece a estrutura orgánica do Servizo Galego de Saúde, modificado por Decreto 111/2013, do 4 de xullo (DOG núm. 140, do 24 de xullo), e na Orde do 12 de abril de 2013 (DOG núm. 76, do 19 de abril) pola que se desenvolve a estrutura organizativa de xestión integrada de Lugo, Cervo e Monforte de Lemos, así como na Orde do 5 de xullo de 2012 (DOG núm. 139, do 20 de xullo), sobre delegación de competencias en órganos centrais e periféricos do Servizo Galego de Saúde,</p>
    <h2>DISPÓN:</h2>
    <p>Primeiro. Resolver a convocatoria pública para a provisión de varios postos de xefatura e coordinación de persoal licenciado sanitario, convocada pola Resolución do 30 de abril de 2015 (DOG núm. 96, do 25 de maio).</p>
    <p>Segundo. Nomear, para os postos que se indican, as persoas citadas no anexo desta resolución.</p>
    <p>Terceiro. Declarar deserta a convocatoria para a praza de xefe/a do Servizo de Atención Primaria, para o Servizo de Atención Primaria da Milagrosa, por non concorrer ningún aspirante á dita convocatoria.</p>
    <p>Cuarto. Os aspirantes nomeados deberán cesar na praza que desempeñen dentro dos tres (3) días hábiles seguintes a aquel en que se publique a presente resolución no <em>Diario Oficial de Galicia</em>.</p>
    <p>A toma de posesión do posto de traballo adxudicado deberá efectuarse dentro dos tres (3) días hábiles seguintes ao do cese. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>Se así o permiten as necesidades do servizo, e por petición motivada do interesado, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a consideración de servizo activo, percibíndose os correspondentes haberes de conformidade co que estableza a orde sobre confección de nóminas do persoal ao servizo da Administración autonómica.</p>
    <p>Entenderase que solicita a excedencia voluntaria por interese particular, e será declarado nesa situación polo órgano competente, quen non se incorpore ao posto adxudicado no prazo establecido.</p>
    <p>Quinto. Contra a presente resolución, que non pon fin á vía administrativa conforme a Lei 6/2001, do 29 de xuño (DOG núm. 135, do 12 de xullo) de adecuación da normativa da Comunidade Autónoma galega á Lei 4/1999, do 13 de xaneiro, de modificación da Lei 30/1992, do 26 de novembro, de réxime xurídico das administracións públicas e do procedemento administrativo común, poderá interpoñerse recurso de alzada perante o mesmo órgano que dictou o acto ou ante o competente para resolvelo que será a Dirección Xeral de Recursos Humanos do Servizo Galego de Saúde, no prazo dun mes, que comezará a contar a partir do día seguinte ao da súa publicación, de conformidade co establecido nos artigos 114 e seguintes da Lei 30/1992 citada.</p>
    <p>Lugo, 9 de novembro de 2015</p>
    <footer><p>Antonio García Quintáns<br>Xerente de Xestión Integrada de Lugo, Cervo e Monforte de Lemos</p></footer>
    <h2>ANEXO</h2>
    <p>Denominación do posto: xefatura do Servizo de Atención Primaria de Sarria.</p>
    <p>Nome e apelidos: María Montserrat Mulet Sar.</p>
    <p>NIF: *****081B (*).</p>
    <p>Denominación do posto: xefatura do Servizo de Atención Primaria de Meira.</p>
    <p>Nome e apelidos: Francisco Javier Martínez Anta.</p>
    <p>NIF: *****951R (*).</p>
    <p>Denominación do posto: xefatura do Servizo de Atención Primaria de Fingoi (Lugo).</p>
    <p>Nome e apelidos: Enrique José Vázquez Seijas.</p>
    <p>NIF: ***** 178G (*).</p>
    <p>Denominación do posto: xefatura do Servizo de Atención Primaria de Illas Canarias (Lugo).</p>
    <p>Nome e apelidos: Sofía López Linares.</p>
    <p>NIF: *****827S (*).</p>
    <p>Denominación do posto: xefatura do Servizo de Atención Primaria de Monforte de Lemos.</p>
    <p>Nome e apelidos: Eleuterio López Louzao.</p>
    <p>NIF: *****700B (*).</p>
    <p>Denominación do posto: xefatura do Servizo de Atención Primaria de Quiroga.</p>
    <p>Nome e apelidos: Andrés González Domínguez.</p>
    <p>NIF: *****632M (*).</p>
    <p>(*) Ocúltase parcialmente o número de documento nacional de identidade para preservar os datos de carácter persoal, de acordo coa Lei orgánica 15/1999, do 13 de decembro.</p>

