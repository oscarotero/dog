---
date: '2015-08-03'
id: G0023-140715-0002
page: 32071
number: 145
agency: Xulgado do Social número 4 de Pontevedra
section: V. Administración de xustiza.
title: EDICTO (148/2015).
range: Edicto
url: >-
  https://www.xunta.gal/dog/Publicados/2015/20150803/AnuncioG0023-140715-0002_gl.html
---
<p>Alberto López Luengo, secretario xudicial do Xulgado do Social número 4 de Pontevedra, fai saber que no procedemento de execución de títulos xudiciais 148/2015 deste xulgado do social, seguido por instancia de Manuel Freiría Lorenzo, José Luis Lores Portela contra a empresa Tipstone, S.L., sobre ordinario, se ditou a seguinte resolución, cuxa parte dispositiva se xunta:</p>
    <p>Dispoño: </p>
    <p>Despachar orde xeral de execución de sentenza a favor da parte executante, Manuel Freiría Lorenzo, José Luis Lores Portela, fronte a Tipstone, S.L., parte executada, coa intervención do Fogasa, por importe de 20.317,29 euros en concepto de principal, máis outros 2.031,72 euros que se fixan provisionalmente en concepto de xuros que, de ser o caso, se poidan devindicar durante a execución e as custas desta, sen prexuízo da súa posterior liquidación.</p>
    <p>O presente auto, xunto co decreto que ditará o/a secretario/a xudicial, e copia da demanda executiva, serán notificados simultaneamente á parte executada, tal e como dispón o artigo 553 da LAC. A executada queda apercibida para os efectos mencionados nos razoamentos xurídicos terceiro e cuarto desta resolución, e conforme dispoñen os artigos 251.2 e 239.3 da LXS.</p>
    <p>Para dar efectividade ás medidas concretas solicitadas, acordo:</p>
    <p>– Requirir a Tipstone, S.L. co fin de que no prazo de dez días manifeste unha relación de bens e dereitos suficientes para cubrir a contía da execución, con expresión, de ser o caso, das cargas e gravames, así como, no caso de inmobles, se están ocupados, por que persoas e con que título, baixo apercibimento de que, no caso de non o verificar, poderá ser sancionado, cando menos, por desobediencia grave, en caso de que non presente a relación dos seus bens, inclúa nela bens que non sexan seus, exclúa bens propios susceptibles de embargo ou non desvele as cargas e gravames que pesen sobre eles, e poderánselle impor tamén multas coercitivas periódicas.</p>
    <p>– Consultar as aplicacións informáticas do órgano xudicial para a indagación de bens do executado.</p>
    <p>E para que sirva de notificación a Tipstone, S.L., en ignorado paradoiro, expido este edicto para a súa inserción no Diario Oficial de Galicia.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, agás no suposto da comunicación das resolucións que sexan autos ou sentenzas ou cando se trate de emprazamento.</p>
    <p>Pontevedra, 14 de xullo de 2015</p>
    <footer><p>A secretaria xudicial</p></footer>

