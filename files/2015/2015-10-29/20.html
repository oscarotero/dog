---
date: '2015-10-29'
id: G0007-071015-0004
page: 41902
number: 207
agency: Xulgado do Social número 3 de Santiago de Compostela
section: V. Administración de xustiza.
title: EDICTO (380/2015).
range: Edicto
url: >-
  https://www.xunta.gal/dog/Publicados/2015/20151029/AnuncioG0007-071015-0004_gl.html
---
<p>Susana Varela Amboage, secretaria xudicial do Xulgado do Social número 3 de Santiago de Compostela, fago saber que no procedemento de despedimento/cesamentos en xeral 380/2015 deste xulgado do social, seguido por instancia de Manuel María Lamas Calvo contra Pollos Albariza, S.L. e o Fondo de Garantía Salarial (Fogasa), sobre despedimento, ditouse sentenza nº 297 cuxo encabezamento e resolución son do teor literal:</p>
    <p>Sentenza.</p>
    <p>En Santiago de Compostela o 25 de setembro de 2015.</p>
    <p>Susana Villarino Moure, maxistrada xuíza do Xulgado do Social número 3 de Santiago de Compostela, despois de ver os presentes autos nº 380/2015, promovidos ante este xulgado do social sobre despedimento, por instancia de Manuel María Lamas Calvo, asistido e representado polo graduado social José Benito Vidal Rey contra Pollos Albariza, S.L., que non comparece, e o Fogasa, que comparece asistido polo avogado do Estado, pronunciou a seguinte sentenza.</p>
    <p>Decido que debo estimar e estimo a demanda presentada e, en consecuencia, declaro a improcedencia do despedimento de que foi obxecto o demandante con efectos do 15 de marzo de 2015 e condeno a empresa a optar no prazo de cinco días, ou ben pola readmisión do demandante con aboamento dos salarios de tramitación ou ben, a elección do empresario, á extinción da relación laboral con aboamento á parte demandante dunha indemnización de 37.037,49 euros. Condeno a empresa demandada ao aboamento das custas procesuais con inclusión dos honorarios do graduado social da parte demandante por importe de 200 euros. Condeno o Fogasa a avirse a esta resolución nos termos do artigo 23.6, inciso primeiro, LRXS.</p>
    <p>A devandita opción deberá exercerse no termo de cinco días a partir da notificación desta sentenza, mediante escrito ou comparecencia ante este xulgado. Transcorrido o devandito prazo, sen que o empresario opte, entenderase que procede a readmisión.</p>
    <p>Notifíquese a presente resolución ás partes facéndolles saber que contra ela poden interpoñer recurso de suplicación no prazo de cinco días desde a súa notificación.</p>
    <p>Lévese o orixinal desta resolución ao libro de sentenzas e déixese testemuño nas actuacións.</p>
    <p>Así o acordo, mando e asino.</p>
    <p>A maxistrada xuíza</p>
    <p>E para que sirva de notificación en legal forma a Pollos Albariza, S.L., en ignorado paradoiro, expido o presente para a súa inserción no Diario Oficial de Galicia e a súa publicación no taboleiro do xulgado.</p>
    <p>Santiago de Compostela, 5 de outubro de 2015</p>
    <footer><p>A secretaria xudicial</p></footer>

