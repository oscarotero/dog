---
date: '2015-01-27'
id: C3K1-140115-0002
page: 4088
number: 17
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 23 de decembro de 2014, da Xefatura Territorial de Pontevedra, pola
  que se notifica a resolución do expediente sancionador 2014196TA-PO, por
  infracción en materia sanitaria.
range: Cédula
url: >-
  https://www.xunta.gal/dog/Publicados/2015/20150127/AnuncioC3K1-140115-0002_gl.html
---
<p>Con data do 24 de novembro de 2014, a xefa territorial da Consellería de Sanidade de Pontevedra ditou resolución do expediente sancionador 2014196TA-PO, incoado na Xefatura Territorial da Consellería de Sanidade de Pontevedra contra Labaza Cooperativa Galega, con CIF F27780600, como titular do establecemento Cafetería Desafío.</p>
    <p>Tras intentar a notificación desta resolución consonte o artigo 59 da Lei 30/1992,<br>do 26 de novembro, de réxime xurídico das administracións públicas e do procedemento administrativo común, non puido practicar, polo que, mediante esta cédula, se lle notifica a Labaza Cooperativa Galega o contido da dita resolución, que figura no anexo, segundo o disposto no número 5 do referido artigo, para que teña coñecemento del.</p>
    <p>Así mesmo, fáiselle saber o dereito que a asiste para presentar recurso de alzada, ante a conselleira de Sanidade, no prazo dun mes, contado desde o día seguinte ao da publicación desta cédula, segundo establece o artigo 115 da Lei 30/1992, do 26 de novembro, lembrándolle o seu dereito a consultar o expediente depositado nas dependencias desta xefatura territorial, sita en Pontevedra, no Edificio Administrativo da Xunta de Galicia; rúa Fernández Ladreda, número 43, 1º andar, e a obter, se é o caso, copia del, segundo o previsto na letra a) do artigo 35 da citada Lei 30/1992, do 26 de novembro.</p>
    <p>No caso de estar conforme con esta resolución, deberá facer efectiva a multa no seguinte prazo: 1) se a notificación se realiza entre os días 1 e 15 do mes, desde a data da notificación ata o día 20 do mes posterior ou, se este non for hábil, ata o inmediato hábil seguinte; 2) se a notificación se realiza entre os días 16 e último do mes, desde a data da notificación ata o día 5 do segundo mes posterior ou o inmediato hábil seguinte. Todo iso mediante ingreso que deberá efectuar en calquera oficina de Abanca, do BBVA, transacción 1316, NIF S1511001H, e do Banesto, empregando os impresos normalizados que lle serán facilitados nas dependencias desta xefatura territorial. O pagamento voluntario porá fin ao expediente. De non facelo así, procederase ao seu cobramento pola vía de constrinximento.</p>
    <p>Esta cédula expídese para que conste e lle sirva de notificación á interesada, en cumprimento do disposto no artigo 59.5 da Lei 30/1992, do 26 de novembro.</p>
    <p>Pontevedra, 23 de decembro de 2014 </p>
    <footer><p>Ángeles Feijoo-Montenegro Fernández<br>Xefa territorial de Pontevedra</p></footer>
    <h2>ANEXO</h2>
    <p>Número do expediente: 2014196TA-PO. </p>
    <p>Denunciada: Labaza Cooperativa Galega, con CIF F27780600, como titular do establecemento Cafetería Desafío.</p>
    <p>Último enderezo coñecido: Cafetería Desafío-Labaza Cooperativa Galega. Rúa Paseo Matutino, número 35, 36860 Ponteareas (Pontevedra).</p>
    <p>Feito imputado: infracción do previsto na Lei 28/2005, de medidas sanitarias fronte ao tabaquismo e reguladora da venda, a subministración, o consumo e a publicidade dos produtos do tabaco, modificada pola Lei 42/2010, do 30 de decembro.</p>
    <p>Preceptos infrinxidos: </p>
    <p>– Artigo 3.3. «En todos os establecementos en que estea autorizada a venda e subministración de produtos do tabaco instalaranse en lugar visible carteis que, de acordo coas características que sinalen as normas autonómicas no seu respectivo ámbito territorial, informen, en castelán e nas linguas cooficiais, da prohibición de venda de tabaco aos menores de dezaoito anos e advirtan sobre os prexuízos para a saúde derivados do uso do tabaco...».</p>
    <p>– Disposición adicional terceira da Lei 28/2005, que establece que nos centros ou dependencias nos que existe prohibición legal de fumar deberán colocarse na súa entrada, en lugar visible, carteis que anuncien a prohibición do consumo de tabaco.</p>
    <p>Tipificación: dúas infraccións administrativas tipificadas como leves nos artigos 19.2.b)<br>e 19.2.d) da Lei 28/2005, do 26 de decembro, de medidas sanitarias fronte ao tabaquismo e reguladora da venda, a subministración, o consumo e a publicidade dos produtos do<br>tabaco, modificada pola Lei 42/2010, do 30 de decembro.</p>
    <p>Sanción imposta: cento cincuenta euros (150 €).</p>

