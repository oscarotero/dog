---
date: '2015-10-22'
id: G0424-191015-0001
page: 40927
number: 202
agency: 'Consellería de Economía, Emprego e Industria'
section: III. Outras disposicións.
title: >-
  ORDE do 9 de outubro de 2015 pola que se modifica a Orde do 29 de maio de 2015
  pola que se establecen as bases reguladoras das axudas destinadas a accións de
  fomento da prevención de riscos laborais na Comunidade Autónoma de Galicia no
  exercicio de 2015.
range: Orde
url: >-
  https://www.xunta.gal/dog/Publicados/2015/20151022/AnuncioG0424-191015-0001_gl.html
---
<p>A través da Orde do 29 de maio de 2015 pola que se establecen as bases reguladoras das axudas destinadas a accións de fomento da prevención de riscos laborais na Comunidade Autónoma de Galicia convocáronse as ditas axudas para o exercicio 2015, publicada no Diario Oficial de Galicia núm. 108, do 10 de xuño.</p>
    <p>O artigo 6, Remate da xustificación das accións, e o artigo 14, Xustificación do pagamento, así como o anexo VIII da dita orde, establecían como data límite para a realización e xustificación das accións levadas a cabo ao abeiro da dita orde o 31 de outubro de 2015.</p>
    <p>Debido ao atraso na publicación e posterior tramitación administrativa da orde de convocatoria, co fin de que as organizacións beneficiarias das ditas axudas dispoñan de tempo suficiente para levar a cabo e xustificar o cumprimento do obxecto da subvención, amplíase este prazo ata o 10 de novembro de 2015.</p>
    <p>Polo antedito, en exercicio das facultades que me confire o artigo 34 da Lei 1/1983, do 22 de febreiro, normas reguladoras da Xunta e da súa Presidencia,</p>
    <h2>DISPOÑO:</h2>
    <p>Artigo único. Modificación do prazo de remate e xustificación</p>
    <p>Establécese como data límite para o remate e a presentación da xustificación das accións realizadas o 10 de novembro de 2015. </p>
    <p>Disposición derradeira única. Entrada en vigor</p>
    <p>Esta orde entrará en vigor o mesmo da súa publicación no Diario Oficial de Galicia.</p>
    <p>Santiago de Compostela, 9 de outubro de 2015</p>
    <footer><p>Francisco Conde López<br>Conselleiro de Economía, Emprego e Industria</p></footer>

