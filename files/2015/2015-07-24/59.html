---
date: '2015-07-24'
id: L133-060715-0001
page: 31095
number: 139
agency: Concello de Dodro
section: VI. Anuncios. b) Administración local.
title: >-
  ANUNCIO da aprobación definitiva do Plan especial de ordenación do núcleo
  rural de Paizal.
range: Anuncio
url: >-
  https://www.xunta.gal/dog/Publicados/2015/20150724/AnuncioL133-060715-0001_gl.html
---
<p>Mediante Acordo do Pleno, do día 4 de xuño de 2015, en sesión extraordinaria aprobouse definitivamente o Plan especial de ordenación do núcleo rural de Paizal, o que se publica para os efectos do artigo 92.2 da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>1. Aprobación definitiva, se procede, do Plan especial de ordenación do núcleo rural de Paizal.</p>
    <p>O alcalde en funcións, Sr. Alfonsín, dá lectura ao Pleno do informe/proposta de Secretaría:</p>
    <p>Informe de Secretaría:</p>
    <p>En relación co expediente relativo ao Plan especial de ordenación do núcleo rural de Paizal, en cumprimento de providencia da Alcaldía do 26 de maio, emito o seguinte informe-proposta de resolución, de conformidade co establecido no artigo 175 do Real decreto&amp;nbsp;2568/1986, do 28 de novembro, polo que se aproba o Regulamento de organización, funcionamento e réxime xurídico das entidades locais, con base nos seguintes</p>
    <p>Antecedentes de feito:</p>
    <p>1º. O Plan especial de ordenación do núcleo rural de Paizal, cuxa finalidade é emendar erros na actual cartografía, actualizar a definición da vía existente e revisar as aliñacións da rede viaria no núcleo de Paizal, aprobouse inicialmente en Xunta de Goberno Local o día 5 de novembro de 2014.</p>
    <p>2º. Con data do 24 de marzo de 2015 publicouse no Diario Oficial de Galicia (DOG núm.&amp;nbsp;56), e sométese a información pública polo prazo dun mes, e con data do 25 de marzo nos xornais La Voz de Galicia e El Correo Gallego.</p>
    <p>3º. Así mesmo, notificóuselles o trámite de información pública aos propietarios dos terreos afectados para os efectos de que presentasen as alegacións pertinentes.</p>
    <p>4º. Requiríronse e constan os informes da Consellería de Medio Ambiente, Territorio e Infraestruturas –Augas de Galicia–, Consellería de Cultura, Educación e Ordenación Universitaria –Dirección Xeral de Patrimonio Cultural– e de innecesariedade de someterse o procedemento de avaliación ambiental estratéxica da Secretaría Xeral de Calidade e Avaliación Ambiental.</p>
    <p>5º. Durante o período de información pública non se presentaron alegacións, do cal consta certificado de Secretaría no expediente.</p>
    <p>Lexislación aplicable:</p>
    <p>– A lexislación aplicable vén determinada polos artigos 68 a 72, 77, 83, 84, 86 e 89 da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>– Os artigos 21.1.j) e 22.2.c) da Lei 7/1985, do 2 de abril, reguladora das bases de réxime local, e a correspondente lexislación sectorial.</p>
    <p>Visto canto antecede, considérase que o expediente seguiu a tramitación establecida na lexislación que lle é de aplicación, polo que se procede á súa aprobación, de conformidade co artigo 175 do Real decreto 2568/1986, e a que subscribe eleva a seguinte proposta de resolución:</p>
    <p>1º. Aprobar definitivamente o Plan especial de ordenación do núcleo rural de Paizal, redactado polo arquitecto de Estudio Técnico Gallego, S.A., Isidro López Yáñez.</p>
    <p>2º. Publicar a aprobación definitiva no Diario Oficial de Galicia, para os efectos establecidos no artigo 92.1 da Lei 9/2002, do 30 de decembro, publicación que se deberá realizar no prazo dun mes desde a adopción da aprobación definitiva.</p>
    <p>Igualmente, publicarase a aprobación definitiva, xunto coa normativa do plan especial, no Boletín Oficial da provincia da Coruña, en virtude do establecido no artigo 92.2 da Lei&amp;nbsp;9/2002, do 30 de decembro.</p>
    <p>3º. Comunicar o acordo de aprobación definitiva, en cumprimento do artigo 92.3 da Lei&amp;nbsp;9/2002, do 30 de decembro, de ordenación urbanística e protección do medio rural de Galicia, para os efectos oportunos, á consellería competente en materia de urbanismo e ordenación do territorio, xuntando copia autenticada do plan especial aprobado definitivamente con todos os planos e documentos que integran o plan aprobado, debidamente dilixenciado polo/a secretario/a do concello.</p>
    <p>Non obstante, a Alcaldía acordará o que considere pertinente.</p>
    <p>Dodro, 28 de maio de 2015</p>
    <footer><p>Mª de las Mercedes Fondevila Jaraíz<br>Secretaria-interventora</p></footer>
    <p>Sometida a votación a aprobación definitiva do Plan especial de ordenación do núcleo rural de Paizal, obtense o seguinte resultado:</p>
    <p>Votos a favor: seis (6), que lles corresponden aos Sres. Alfonsín, Rodríguez e Núñez e ás Sras. Boga, Fernández e Codesido, do PP.</p>
    <p>Votos en contra: ningún (0).</p>
    <p>Abstencións: ningún (0).</p>
    <p>Consecuentemente, o Pleno corporativo acorda, por maioría absoluta, a aprobación definitiva do Plan especial de ordenación do núcleo rural de Paizal.</p>
    <p>Contra este acordo, en aplicación do artigo 107.3 da Lei 30/1992, do 26 de novembro, de réxime xurídico das administracións públicas e do procedemento administrativo común, e dado que aproba unha disposición xeral, poderá interpoñerse recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, con sede na Coruña, no prazo de dous meses contados desde o día seguinte ao da recepción da presente notificación, de conformidade co artigo 46 da Lei 29/1998, do 13 de xullo, da xurisdición contencioso-administrativa. Todo iso sen prexuízo de que se poida interpoñer calquera outro recurso que se considere máis conveniente ao seu dereito.</p>
    <p>Dodro, 25 de xuño de 2015</p>
    <footer><p>Valentín Alfonsín Somoza<br>Alcalde presidente</p></footer>

