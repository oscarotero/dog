---
date: '2015-07-24'
id: G2347-060715-0002
page: 30980
number: 139
agency: Xulgado do Social número 4 da Coruña
section: V. Administración de xustiza.
title: EDICTO (1054/2012).
range: Edicto
url: >-
  https://www.xunta.gal/dog/Publicados/2015/20150724/AnuncioG2347-060715-0002_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos número 1054/2012 por instancia de Celestino Roel Bao e Ramón Varela Cancela contra as empresas Consultoras de Anclajes y Sondeos Especiales, S.L. e Tracim, S.L. (desistida) e o Fondo de Garantía Salarial, sobre cantidade, nos cales se ditou sentenza en data 29 de xuño de 2015, que copiada nos particulares necesarios di así:</p>
    <p>Decisión:</p>
    <p>Estímase a demanda formulada por Celestino Roel Bao e Ramón Varela Cancela fronte ás empresas Consultoras de Anclajes y Sondeos Especiales, S.L. e Tracim, S.L. (desistida), con intervención do Fondo de Garantía Salarial e, en consecuencia:</p>
    <p>– Condénase a empresa Consultoras de Anclajes y Sondeos Especiales, S.L. a aboarlles aos demandantes as seguintes cantidades:</p>
    <p>• A Celestino Roel Bao a cantidade de quince mil setenta e cinco euros con corenta e tres céntimos (15.075,43 euros).</p>
    <p>• A Ramón Varela Cancela a cantidade de quince mil setenta e cinco euros con corenta e tres céntimos (15.075,43 euros).</p>
    <p>Notifíqueselles a resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, e abondará a manifestación da parte ou do seu avogado, graduado social colexiado ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso ter consignado a cantidade obxecto de condena, así como o depósito de 300 euros, na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina Nicolás E. Pita Lloveres, maxistrado do Xulgado do Social número 4 da Coruña.</p>
    <p>E para que conste, para os efectos da súa publicación no Diario Oficial de Galicia co fin de que lle sirva de notificación en forma ás empresas Consultoras de Anclajes y Sondeos Especiales, S.L. e Tracim, S.L., expido e asino este edicto.</p>
    <p>A Coruña, 6 de xullo de 2015</p>
    <footer><p>A secretaria xudicial</p></footer>

