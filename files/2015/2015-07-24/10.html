---
date: '2015-07-24'
id: G2185-060715-0003
page: 30975
number: 139
agency: Xulgado de Primeira Instancia número 2 de Vigo
section: V. Administración de xustiza.
title: EDICTO (1/2015).
range: Edicto
url: >-
  https://www.xunta.gal/dog/Publicados/2015/20150724/AnuncioG2185-060715-0003_gl.html
---
<p>Expediente disciplinario: 1/2015</p>
    <p>Funcionario: Gonzalo González Martínez</p>
    <p>Instrutora: Pilar Sández González</p>
    <p>Secretaria: Ana Isabel Pino García</p>
    <p>Pilar Sández González, secretaria xudicial do Xulgado de Primeira Instancia número 2 de Vigo e instrutora do expediente disciplinario 1/2015,</p>
    <p>Anuncio:</p>
    <p>No presente procedemento disciplinario seguido fronte a Gonzalo González Martínez ditouse resolución cuxo teor literal é o seguinte:</p>
    <p>«Feitos:</p>
    <p>Neste xulgado recíbese acordo de incoación de expediente disciplinario 1/2015, do 16 de marzo de 2015, da Dirección Xeral de Xustiza, en relación ao funcionario da Administración de xustiza Gonzalo González Martínez, con último destino no Xulgado de Primeira Instancia e Instrución número 2 de Marín.</p>
    <p>O dito acordo prodúcese ante a posible comisión de falta moi grave por abandono de servizo.</p>
    <p>Noméanse como instrutora e secretaria as que figuran na presente resolución.</p>
    <p>Fundamentos xurídicos:</p>
    <p>Remitido o acordo de incoación de expediente disciplinario e ao non encontrarse a instrutora nin a secretaria en ningunha das causas que impedirían a súa actuación, conforme o A.26 do Real decreto 796/2005, do 1 de xullo, procede, en aplicación do A.28 da mencionada disposición, formar o correspondente expediente de instrución para realizar as probas e actuacións que sexan necesarias para a comprobación dos feitos e responsabilidades que poidan ser susceptibles de sanción. O interesado poderá intervir asistido de avogado ou de representantes sindicais.</p>
    <p>En atención ao exposto, acórdase:</p>
    <p>Continuar a instrución nos termos establecidos nos artigos 28 e seguintes do Real decreto 796/2005, do 1 de xullo, polo que se aproba o Regulamento xeral de réxime disciplinario do persoal ao servizo da Administración de xustiza.</p>
    <p>Iso sobre a base do acordado pola Subdirección de Persoal de Xustiza e dos feitos expostos que se refiren ao abandono do posto de traballo o día 3.2.2003, sen a incorporación posterior a este, o que pode dar lugar á existencia dunha falta moi grave.</p>
    <p>Procédase a comunicar a presente resolución a Gonzalo González Martínez co fin de que poida ser oído respecto aos feitos que poden derivar en sanción disciplinaria.</p>
    <p>Comuníquese que poderá actuar desde o momento de inicio do expediente asistido de avogado ou dos representantes sindicais que determine, acreditados polo seu sindicato.</p>
    <p>Diríxase oficio á Subdirección de Persoal para que comunique a esta instrutora o domicilio que lle conste do funcionario.</p>
    <p>Diríxase oficio ao Xulgado de Primeira Instancia e Instrución número 2 de Marín e á Delegación de Xustiza co fin de que polo secretario xudicial no primeiro caso e polo funcionario que corresponda no segundo se existe algunha constancia do abandono do posto de traballo desde o 3.2.2003, así como da continuidade da situación ata a data.</p>
    <p>Vigo, 30 de marzo de 2015.</p>
    <p>Asinado. A instrutora. A secretaria.</p>
    <p>E encontrándose Gonzalo González Martínez en paradoiro descoñecido, expídese o presente edicto co fin de que lle sirva de notificación en forma.</p>
    <p>Vigo, 6 de xullo de 2015</p>
    <footer><p> A instrutora A secretaria</p></footer>

