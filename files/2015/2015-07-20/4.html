---
date: '2015-07-20'
id: CA05-100715-0006
page: 30141
number: 135
agency: Consellería de Traballo e Benestar
section: III. Outras disposicións.
title: >-
  RESOLUCIÓN do 1 de xullo de 2015, da Dirección Xeral de Traballo e Economía
  Social, pola que se fai pública a concesión do premio do concurso de
  iniciativas cooperativas 2015.
range: Resolución
url: >-
  https://www.xunta.gal/dog/Publicados/2015/20150720/AnuncioCA05-100715-0006_gl.html
---
<p>Mediante a Orde do 13 de abril de 2015 (DOG núm. 75, do 22 de abril), da Consellería de Traballo e Benestar, establecéronse as bases reguladoras do concurso de iniciativas cooperativas e procedeuse á súa convocatoria para o ano 2015.</p>
    <p>Nas bases reguladoras establécese que os proxectos presentados serán avaliados pola Comisión Permanente do Consello Galego de Cooperativas, que actuará como tribunal, e que a persoa titular da Dirección Xeral de Traballo e Economía Social resolverá a concesión do premio, que será obxecto de publicación no <em>Diario Oficial de Galicia</em>.</p>
    <p>Unha vez aprobada a proposta de concesión do premio pola Comisión Permanente do Consello Galego de Cooperativas encargada de avaliar os proxectos presentados, na súa reunión do 2 de xuño de 2015, e sen que fosen formuladas reclamacións, por Resolución da Dirección Xeral de Traballo e Economía Social do 1 de xullo de 2015 aprobouse a concesión do premio.</p>
    <p>Por todo o anterior</p>
    <h2>DISPOÑO:</h2>
    <p>Facer pública a concesión do premio do concurso de iniciativas cooperativas 2015 a Carlos Castro López, autor do proxecto denominado Delagros, S.C. presentado baixo o pseudónimo «Cooperativa II grado».</p>
    <p>Santiago de Compostela, 1 de xullo de 2015</p>
    <footer><p>Carmen Bouso Montero<br>Directora xeral de Traballo e Economía Social</p></footer>

