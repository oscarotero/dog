---
date: '2015-03-04'
id: L354-130215-0001
page: 9092
number: 43
agency: Concello de Ourense
section: VI. Anuncios. b) Administración local.
title: >-
  ANUNCIO da aprobación inicial da modificación puntual do Plan especial de
  protección e reforma interior do núcleo histórico de Ourense para a supresión
  da unidade de actuación número 14 (expediente de planeamento urbanístico
  2014015487).
range: Anuncio
url: >-
  https://www.xunta.gal/dog/Publicados/2015/20150304/AnuncioL354-130215-0001_gl.html
---
<p>Anúnciase que a Xunta de Goberno Local, en sesión ordinaria do 29 de xaneiro de 2015, adoptou, entre outros, o seguinte acordo:</p>
    <p>13. Modificación puntual do Plan especial de protección e reforma interior do núcleo histórico de Ourense para a supresión da UE-14 (expediente de planeamento urbanístico 2014015487).</p>
    <p>A Xunta de Goberno Local, de conformidade coa proposta, por unanimidade dos asistentes (5 votos a favor), acordou:</p>
    <p>1º. Aprobar inicialmente a modificación puntual do Plan especial de protección e reforma interior do núcleo histórico de Ourense para a supresión da unidade de actuación nº 14, segundo documento técnico redactado de oficio polo Servizo de Rehabilitación, vivendas de protección pública e Plan especial de reforma interior.</p>
    <p>2º. Sometelo a información pública polo prazo mínimo dun mes, mediante anuncio que se publicará no DOG e en dous dos xornais de maior circulación da provincia.</p>
    <p>3º. Proceder á notificación individualizada deste acordo aos propietarios catastrais dos terreos afectados por este instrumento de planeamento.</p>
    <p>Ourense, 2 de febreiro de 2015</p>
    <footer><p>Agustín Fernández Gallego<br>Alcalde presidente</p></footer>

