---
date: '2015-04-28'
id: O150-200415-0002
page: 16221
number: 79
agency: Escola Galega de Administración Pública
section: III. Outras disposicións.
title: >-
  RESOLUCIÓN do 17 de abril de 2015 pola que se convoca o I Simposio
  internacional aprendizaxe-servizo na educación superior. Innovación, calidade
  e institucionalización.
range: Resolución
url: >-
  https://www.xunta.gal/dog/Publicados/2015/20150428/AnuncioO150-200415-0002_gl.html
---
<p>Dentro do plan de actividades da Escola Galega de Administración Pública para o ano 2015 e de acordo coas funcións atribuídas pola Lei 4/1987, do 27 de maio, de creación da Escola, modificada pola Lei 10/1989, do 10 de xullo, convócase, en colaboración coa Rede de excelencia Universidade, Innovación e Aprendizaxe na Sociedade do Coñecemento, o I Simposio internacional Aprendizaxe-servizo na educación superior. Innovación, calidade e institucionalización, conforme as seguintes bases:</p>
    <p>1. Obxectivos.</p>
    <p>– Analizar as posibilidades de aprendizaxe-servizo no marco do Espazo Europeo de Educación Superior (EEES).</p>
    <p>– Promover o coñecemento e a reflexión sobre a aprendizaxe-servizo nas universidades de Galicia.</p>
    <p>– Estudar posibles estratexias de incorporación e/ou institucionalización da aprendizaxe-servizo na educación superior.</p>
    <p>– Coñecer experiencias de aprendizaxe-servizo desenvolvidas ou en desenvolvemento nas universidades de Galicia.</p>
    <p>2. Contidos.</p>
    <p>Serán tratados, entre outros, os seguintes temas:</p>
    <p>– A aprendizaxe-servizo e a innovación na universidade; sentido e posibilidades.</p>
    <p>– A aprendizaxe-servizo como innovación educativa de aprendizaxe universitaria. As posibilidades de institucionalización.</p>
    <p>– Aprendizaxe-servizo e universidade en Galicia: posibilidades de desenvolvemento.</p>
    <p>– Con que experiencia de aprendizaxe-servizo contamos nas universidades do Sistema universitario galego?</p>
    <p>3. Destinatarios.</p>
    <p>Profesorado das universidades de Galicia, así como persoal en formación (bolseiros FPI, FPU e bolseiros predoutorais e posdoutorais da Xunta de Galicia) e interesados en xeral.</p>
    <p>4. Desenvolvemento.</p>
    <p>Lugar: EGAP, rúa Madrid, 2-4, Santiago de Compostela.</p>
    <p>Data: 27 de maio de 2015.</p>
    <p>Horario: mañá e tarde.</p>
    <p>Duración: 8 horas lectivas.</p>
    <p>5. Número de prazas.</p>
    <p>Limitado pola capacidade do local.</p>
    <p>6. Inscrición.</p>
    <p>As persoas interesadas deberán formalizar a súa inscrición a través da área de matrícula da web da EGAP: https://egap.xunta.es/matricula/</p>
    <p>O prazo para inscribirse estará aberto desde o día seguinte ao da publicación desta resolución no <em>Diario Oficial de Galicia</em> ata as 14.00 horas do 19 de maio de 2015.</p>
    <p>Poderá obterse calquera outra información, desde as 8.30 ás 14.30 horas, nos teléfonos: 981 54 62 41; 981 54 62 39.</p>
    <p>7. Modificacións.</p>
    <p>A EGAP reserva para si a facultade de interpretar e de resolver as incidencias que poidan xurdir no desenvolvemento deste simposio, así como a facultade de cancelalo se o escaso número de solicitudes non xustificase a súa realización.</p>
    <p>8. Certificado de asistencia oficial.</p>
    <p>Ao final do simposio entregarase un certificado de asistencia a aquelas persoas inscritas que tivesen participado asiduamente e sempre que a súa asistencia fose igual ou superior ao 90 % das horas lectivas programadas; para estes efectos, todos os alumnos deberán identificarse nos preceptivos controis de asistencia. Neste documento aparecerán, de forma expresa, o contido, a carga lectiva, a data, o lugar de realización e o selo oficial da institución.</p>
    <p>Santiago de Compostela, 17 de abril de 2015</p>
    <footer><p>Sonia Rodríguez-Campos González<br>Directora da Escola Galega de Administración Pública</p></footer>

