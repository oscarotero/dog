---
date: '2015-10-16'
id: CA04-170915-0005
page: 40366
number: 198
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 10 de setembro de 2015, da Dirección Xeral de Enerxía e Minas,
  pola que se somete a información pública a solicitude de autorización
  administrativa, aprobación do proxecto de execución e recoñecemento, en
  concreto, da utilidade pública da infraestrutura gasista denominada Extensión
  de rede en MOP 10 bar desde a posición 05 do GTB Mariña lucense para
  subministración a Burela-trazado no municipio de Cervo (Lugo), promovida pola
  empresa Gas Galicia SDG, S.A. (expediente IN627A 2015/11-0).
range: Resolución
url: >-
  https://www.xunta.gal/dog/Publicados/2015/20151016/AnuncioCA04-170915-0005_gl.html
---
<p>Para os efectos previstos nos artigos 73 e 104 da Lei 34/1998, do 7 de outubro, do sector de hidrocarburos, nos artigos 78 e 96 do Real decreto 1434/2002, do 27 de decembro, polo que se regulan as actividades de transporte, distribución, comercialización, subministración e procedementos de autorización de instalacións de gas natural, no artigo 1 do Decreto 62/2010, do 15 de abril, polo que se regula o trámite de competencia e os criterios de valoración no suposto de concorrencia de dúas ou máis solicitudes de autorización administrativa de instalacións de transporte secundario e distribución de gas natural e redes de distribución de gases licuados do petróleo (GLP), e nos artigos 18 da Lei de expropiación forzosa e 17 do seu regulamento, sométese ao trámite de información pública a solicitude de autorización administrativa, aprobación do proxecto de execución e recoñecemento, en concreto, da utilidade pública da infraestrutura gasista denominada «Extensión de rede en MOP 10 bar desde a posición 05 do GTB Mariña lucense para subministración a Burela-trazado no municipio de Cervo (Lugo)», que promove a empresa Gas Galicia SDG, S.A. e que está declarada de utilidade pública polo artigo 103 da citada Lei 34/1998.</p>
    <p>• Peticionaria.</p>
    <p>Gas Galicia SDG, S.A., con CIF nº A15383284 e con enderezo para os efectos de notificación na rúa Lisboa, s/n, Edificio Área Central, local 31-HIJ, 15707 Santiago de Compostela (A Coruña).</p>
    <p>• Antecedentes.</p>
    <p>O 31.5.2012 a Dirección Xeral de Industria, Enerxía e Minas ditou resolución pola que se outorgou a Gas Galicia SDG, S.A. a autorización administrativa para a distribución de gas natural canalizado no termo municipal de Burela (Lugo), que se publicou no Diario Oficial de Galicia (24.8.2012) e no Boletín Oficial da provincia (27.8.2012). Segundo consta neste proxecto de autorización administrativa, a subministración de gas natural proxéctase a través dunha planta de gas natural licuado (GNL), situada na zona de ampliación do polígono industrial, e desde a cal parte a rede de distribución cara ao núcleo urbano de Burela, que acada unha lonxitude de 18.854 m.</p>
    <p>• Obxecto da petición.</p>
    <p>O 4.6.2015 a empresa Gas Galicia SDG, S.A. presentou a solicitude de autorización administrativa, aprobación do proxecto de execución e recoñecemento, en concreto, da utilidade pública da infraestrutura gasista, cuxo proxecto leva por título «extensión de rede en MOP 10 bar desde a posición 05 do GTB Mariña lucense para subministración a Burela-trazado no municipio de Cervo».</p>
    <p>O 26.6.2015 a Dirección Xeral de Enerxía e Minas ditou resolución pola que se iniciou o trámite de competencia para o outorgamento da dita autorización administrativa (DOG núm. 133, do 16 de xullo), para os efectos previstos no artigo 5 do Decreto 62/2010, do 15 de abril, polo que se regula o trámite de competencia e os criterios de valoración no suposto de concorrencia de dúas ou máis solicitudes de autorización administrativa de instalacións de transporte secundario e distribución de gas natural e redes de distribución de gases licuados do petróleo (GLP). Durante o prazo establecido (30 días) non se presentaron solicitudes en concorrencia coa dita solicitude de Gas Galicia SDG, S.A., por tanto, o trámite de competencia quedou resolto a favor desta empresa.</p>
    <p>Con esta infraestrutura gasista, a subministración de gas natural á rede de distribución do termo municipal de Burela, inicialmente proxectada desde unha planta satélite de GNL, pasará a realizarse desde o gasoduto de transporte básico da Mariña lucense.</p>
    <p>A autorización de instalacións que se solicita comportará, de acordo co que establecen os artigos 103 e 105 da Lei 34/1998, do 7 de outubro, os beneficios da declaración de utilidade pública e a necesidade de ocupación urxente para os efectos de expropiación forzosa dos bens e dereitos afectados, necesarios para o establecemento destas instalacións e da imposición e o exercicio da servidume de paso e doutras limitacións de dominio.</p>
    <p>• Descrición das instalacións. </p>
    <p>O proxecto titulado «extensión de rede en MOP 10 bar desde a posición 05 do GTB Mariña lucense para subministración a Burela-trazado no municipio de Cervo», recolle a instalación do tramo inicial da antena de aproximación en MOP 10 bar para subministración de gas natural canalizado en Burela, que ten o seu inicio na ERP 05 do gasoduto de transporte básico da Mariña lucense (instalada no lugar de Lamacede, no municipio de Cervo) e o seu final no límite do municipio de Cervo.</p>
    <p>O alcance deste proxecto resúmese nas seguintes instalacións:</p>
    <p>– Conexión en tubaxe existente en posición 05 mediante redución de 4” × 6”.</p>
    <p>– Instalación dunha transición aceiro 6” / polietileno 160 mm.</p>
    <p>– Instalación dunha válvula de seccionamento de 6”.</p>
    <p>– 132 m de extensión de rede en polietileno 160 mm cunha MOP de 10 bar.</p>
    <p>– Termo municipal afectado.</p>
    <p>A solicitude afecta o termo municipal de Cervo, na provincia de Lugo.</p>
    <p>– Orzamento.</p>
    <p>O orzamento das instalacións ascende á cantidade de dez mil trescentos trinta e cinco euros con noventa e catro céntimos (10.335,94 €).</p>
    <p>– Afección a predios particulares.</p>
    <p>A afección a predios particulares derivada da execución do proxecto titulado «extensión de rede en MOP 10 bar desde a posición 05 do GTB Mariña lucense para subministración a Burela-trazado no municipio de Cervo», concrétase na seguinte forma:</p>
    <p>a) Imposición de servidume permanente de paso de gas ao longo do trazado da condución, cunha largura de tres (3) metros, un e medio (1,5) a cada lado do eixe, por onde discorrerá soterrada a tubaxe e cable de comunicación e telemando que se requiran para a condución do gas. Esta servidume que se establece estará suxeita ás seguintes limitacións de dominio:</p>
    <p>– Prohibición de efectuar traballos de arada, cava ou similares a unha profundidade superior a cincuenta (50) centímetros, así como de plantar árbores ou arbustos de tronco alto.</p>
    <p>– Prohibición de realizar calquera tipo de obras, construción, edificación, movemento de terras ou efectuar algún acto que rebaixe a cota do terreo ou poida danar ou perturbar o bo funcionamento das instalacións.</p>
    <p>– Libre acceso do persoal e equipamentos necesarios para a vixilancia e para manter, reparar ou renovar as instalacións, co pagamento, se é o caso, dos danos que se ocasionen.</p>
    <p>– Posibilidade de instalar os fitos de sinalización ou delimitación e os tubos de ventilación, así como de realizar as obras superficiais ou subterráneas que sexan necesarias para isto.</p>
    <p>b) Contigua á zona de servidume permanente antes detallada existe unha zona de seguranza, definida na norma UNE 60.305.83 (que se adopta para as canalizacións de polietileno, de desenvolvemento posterior, por requiriren a mesma protección que as tubaxes de aceiro), que se estende ata cinco (5) metros a cada lado do eixe da canalización, na cal a execución de escavacións ou obras pode representar un cambio nas condicións de seguranza da canalización e na cal non se dan as limitacións anteriores nin se prohiben as obras incluídas como prohibidas na zona de servidume de paso, sempre que se informe previamente o titular da instalación para a adopción das accións oportunas que eviten os riscos potenciais para a canalización.</p>
    <p>c) Ocupación temporal dos terreos necesarios para a execución das obras, na franxa que se reflicte para cada parcela nos planos parcelarios de expropiación. Nesta zona farase desaparecer temporalmente todo obstáculo e realizaranse os traballos ou operacións necesarias para o tendido e instalación da canalización e elementos anexos.</p>
    <p>O que se fai público para coñecemento xeral e especialmente dos propietarios de terreos e demais titulares afectados polo proxecto titulado «extensión de rede en MOP 10 bar desde a posición 05 do GTB Mariña lucense para subministración a Burela-trazado no municipio de Cervo», na relación que se insire como anexo a esta resolución, para que poidan examinalo na Dirección Xeral de Enerxía e Minas da Consellería de Economía e Industria, Edificio Administrativo San Caetano, bloque 5, 4º andar, 15781 Santiago de Compostela, ou na Xefatura Territorial de Lugo da Consellería de Economía e Industria, rolda da Muralla, 70, 27071 Lugo, e presentar nos ditos centros as alegacións que consideren oportunas no prazo de 20 días a partir do seguinte ao da publicación deste anuncio. Os planos parcelarios poderán ser igualmente consultados no Concello de Cervo.</p>
    <p>Santiago de Compostela, 10 de setembro de 2015</p>
    <footer><p>Ángel Bernardo Tahoces<br>Director xeral de Enerxía e Minas</p></footer>
    <h2>ANEXO</h2>
    <h2>Relación de predios afectados polo proxecto «extensión de rede en MOP 10 bar desde a posición 05 do GTB Mariña lucense para subministración<br>a Burela-trazado no municipio de Cervo» </h2>
    <p>Abreviaturas utilizadas: SP-servidume permanente de paso; OT-ocupación temporal; POL-polígono; PAR-parcela; LU-Lugo; CE-Cervo.</p>
    <p>Termo municipal: Cervo (Lugo).</p>
    <table>
     <thead>
      <tr>
       <td rowspan="2">Nº de predio</td>
       <td rowspan="2">Titular e enderezo</td>
       <td colspan="3">Afección</td>
       <td colspan="2">Catastro</td>
       <td rowspan="2">Lugar</td>
       <td rowspan="2">Natureza</td>
      </tr>
      <tr>
       <td colspan="2">SP</td>
       <td>OT</td>
       <td rowspan="2">POL</td>
       <td rowspan="2">PAR</td>
      </tr>
      <tr>
       <td>ml</td>
       <td>m2</td>
       <td>m2</td>
      </tr>
     </thead>
     <tbody>
      <tr>
       <td>LU-CE-306</td>
       <td>Carmen García Quiroga
        R/ Baamonde Illade, 27 27870&amp;nbsp;Xove&amp;nbsp;(Lugo)</td>
       <td>14,00</td>
       <td>36,00</td>
       <td>86,00</td>
       <td>61</td>
       <td>352</td>
       <td>Puida</td>
       <td>Eucaliptal</td>
      </tr>
      <tr>
       <td rowspan="2">LU-CE-307</td>
       <td>María Cristina Ibias Mon
        R/ Panaderas, 49, 3º<br>15001 A Coruña</td>
       <td rowspan="2">32,00</td>
       <td rowspan="2">83,00</td>
       <td rowspan="2">213,00</td>
       <td rowspan="2">61</td>
       <td rowspan="2">351</td>
       <td rowspan="2">Lamacede</td>
       <td rowspan="2">Eucaliptal</td>
      </tr>
      <tr>
       <td>Isolina Mon Rodríguez
        R/ Pastor Díaz, 3<br>27850 Viveiro (Lugo)</td>
      </tr>
      <tr>
       <td>LU-CE-308</td>
       <td>Descoñecido</td>
       <td>19,00</td>
       <td>44,00</td>
       <td>107,00</td>
       <td>61</td>
       <td>566</td>
       <td>Lamacede</td>
       <td>Eucaliptal</td>
      </tr>
     </tbody>
    </table>

