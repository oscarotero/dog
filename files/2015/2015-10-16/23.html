---
date: '2015-10-16'
id: CA04-170915-0003
page: 40361
number: 198
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 9 de setembro de 2015, da Dirección Xeral de Enerxía e Minas,
  pola que se somete a información pública a solicitude de autorización
  administrativa, aprobación do proxecto de execución e recoñecemento, en
  concreto, da utilidade pública da infraestrutura gasista denominada Antena de
  aproximación en MOP 10 bar e estación de regulación e medida (ERM) MOP 10/4
  bar para subministración de gas natural a Viveiro (Lugo), promovida pola
  empresa Gas Galicia SDG, S.A. (expediente IN627A 2015/14-0).
range: Resolución
url: >-
  https://www.xunta.gal/dog/Publicados/2015/20151016/AnuncioCA04-170915-0003_gl.html
---
<p>Para os efectos previstos nos artigos 73 e 104 da Lei 34/1998, do 7 de outubro, do sector de hidrocarburos, nos artigos 78 e 96 do Real decreto 1434/2002, do 27 de decembro, polo que se regulan as actividades de transporte, distribución, comercialización, subministración e procedementos de autorización de instalacións de gas natural, no artigo 1 do Decreto 62/2010, do 15 de abril, polo que se regula o trámite de competencia e os criterios de valoración no suposto de concorrencia de dúas ou máis solicitudes de autorización administrativa de instalacións de transporte secundario e distribución de gas natural e redes de distribución de gases licuados do petróleo (GLP) e nos artigos 18 da Lei de expropiación forzosa e 17 do seu regulamento, sométese ao trámite de información pública a solicitude de autorización administrativa, aprobación do proxecto de execución e recoñecemento, en concreto, da utilidade pública da infraestrutura gasista denominada «antena de aproximación en MOP 10 bar e estación de regulación e medida (ERM) MOP 10/4 para subministración de gas natural a Viveiro (Lugo)», que promove a empresa Gas Galicia SDG, S.A. e que está declarada de utilidade pública polo artigo 103 da citada Lei 34/1998.</p>
    <p>• Peticionaria.</p>
    <p>Gas Galicia SDG, S.A., con CIF nº A15383284 e con enderezo para os efectos de notificación na rúa Lisboa, s/n, Edificio Área Central, local 31-HIJ, 15707 Santiago de Compostela (A Coruña).</p>
    <p>• Antecedentes.</p>
    <p>O 21.9.2011 a Dirección Xeral de Industria, Enerxía e Minas ditou resolución pola que se outorgou a Gas Galicia SDG, S.A. a autorización administrativa para a distribución de gas natural canalizado no termo municipal de Viveiro (Lugo), que se publicou no <em>Diario Oficial de Galicia</em> (31.10.2011) e no <em>Boletín Oficial </em>da provincia (9.11.2011). Segundo consta neste proxecto de autorización administrativa, a subministración de gas natural proxéctase a través dunha planta de gas natural licuado (GNL) situada no parque empresarial de Landrove, e desde a cal parte a rede de distribución cara aos núcleos urbanos de Covas, Viveiro e porto de Celeiro.</p>
    <p>O 18.11.2011 a Dirección Xeral de Industria, Enerxía e Minas ditou resolución pola que se aprobou o proxecto de execución das instalacións da rede de distribución de gas natural no termo municipal de Viveiro, promovido por Gas Galicia SDG, S.A. Segundo consta neste proxecto de execución, a rede acada unha lonxitude de 23.633 m.</p>
    <p>O 14.3.2013 a Dirección Xeral de Industria, Enerxía e Minas ditou resolución pola que se aprobou o proxecto de execución da planta satélite de GNL para subministración ao termo municipal de Viveiro. Segundo consta neste proxecto de execución, a dita planta, cunha capacidade xeométrica de 59,97 m3, sitúase na parcela V-40 do parque empresarial de Landrove.</p>
    <p>• Obxecto da petición.</p>
    <p>O 10.6.2015 a empresa Gas Galicia SDG, S.A. presentou a solicitude de autorización administrativa, aprobación do proxecto de execución e recoñecemento, en concreto, da utilidade pública da infraestrutura gasista, cuxo proxecto leva por título «antena de aproximación en MOP 10 bar e estación de regulación e medida (ERM) MOP 10/4 bar en Viveiro (Lugo)».</p>
    <p>O 26.6.2015 a Dirección Xeral de Enerxía e Minas ditou resolución pola que se iniciou o trámite de competencia para o outorgamento da dita autorización administrativa (DOG nº 133, do 16.7.2015), para os efectos previstos no artigo 5 do Decreto 62/2010, do 15 de abril, polo que se regula o trámite de competencia e os criterios de valoración no suposto de concorrencia de dúas ou máis solicitudes de autorización administrativa de instalacións de transporte secundario e distribución de gas natural e redes de distribución de gases licuados do petróleo (GLP). Durante o prazo establecido (30 días) non se presentaron solicitudes en concorrencia coa dita solicitude de Gas Galicia SDG, S.A., por tanto, o trámite de competencia quedou resolto a favor desta empresa.</p>
    <p>Con esta infraestrutura gasista, a subministración de gas natural á rede de distribución do termo municipal de Viveiro, inicialmente proxectada desde unha planta satélite de GNL, pasará a realizarse desde o gasoduto de transporte básico da Mariña lucense.</p>
    <p>A autorización de instalacións que se solicita comportará, de acordo co que establecen os artigos 103 e 105 da Lei 34/1998, do 7 de outubro, os beneficios da declaración de utilidade pública e a necesidade de ocupación urxente para os efectos de expropiación forzosa dos bens e dereitos afectados, necesarios para o establecemento destas instalacións e da imposición e o exercicio da servidume de paso e doutras limitacións de dominio.</p>
    <p>• Descrición das instalacións.</p>
    <p>O proxecto titulado «antena de aproximación en MOP 10 bar e estación de regulación e medida (ERM) MOP 10/4 bar en Viveiro (Lugo)» recolle a instalación dunha antena de aproximación e dunha estación de regulación e medida (ERM) para a subministración de gas natural á rede de distribución de Viveiro.</p>
    <p>As instalacións de gas obxecto deste proxecto resúmense nun total de 1.425 m de tubaxe de polietileno e aceiro de diferentes diámetros e o seu alcance resúmese nos seguintes puntos:</p>
    <p>– Execución dunha antena de aproximación en 10 bar, desde a posición de conexión á rede de transporte (ERP 09 - Viveiro do gasoduto de transporte básico da Mariña lucense), ata a ERM que se vai instalar.</p>
    <p>– Instalación dunha ERM MOP 10/4 bar Q 2500 D, que se instalará no Camiño do Cemiterio-Casanova, e que conectará coa rede de distribución de Viveiro.</p>
    <p>– Instalación de válvulas de corte para a regulación e control do fluxo de gas no interior da antena e a rede de distribución.</p>
    <p>• Termo municipal afectado.</p>
    <p>A solicitude afecta o termo municipal de Viveiro, na provincia de Lugo.</p>
    <p>• Orzamento.</p>
    <p>O orzamento das instalacións ascende á cantidade de noventa e un mil cincocentos sesenta e sete euros con doce céntimos (91.567,12 €).</p>
    <p>• Afección a predios particulares.</p>
    <p>A afección a predios particulares derivada da execución do proxecto titulado «antena de aproximación en MOP 10 bar e estación de regulación e medida (ERM) MOP 10/4 bar en Viveiro (Lugo)» concrétase na seguinte forma:</p>
    <p>1. Expropiación forzosa en pleno dominio dos terreos sobre os cales se construirán as instalacións fixas en superficie.</p>
    <p>2. Para as canalizacións:</p>
    <p>a) Imposición de servidume permanente de paso de gas ao longo do trazado da condución, cunha largura de tres (3) metros, un e medio (1,5) a cada lado do eixe, por onde discorrerá soterrada a tubaxe e cable de comunicación e telemando que se requiran para a condución do gas. Esta servidume que se establece estará suxeita ás seguintes limitacións de dominio:</p>
    <p>– Prohibición de efectuar traballos de arada, cava ou similares a unha profundidade superior a cincuenta (50) centímetros, así como de plantar árbores ou arbustos de tronco alto.</p>
    <p>– Prohibición de realizar calquera tipo de obras, construción, edificación, movemento de terras ou efectuar algún acto que rebaixe a cota do terreo ou poida danar ou perturbar o bo funcionamento das instalacións.</p>
    <p>– Libre acceso do persoal e equipamentos necesarios para a vixilancia e para manter, reparar ou renovar as instalacións, co pagamento, se é o caso, dos danos que se ocasionen.</p>
    <p>– Posibilidade de instalar os fitos de sinalización ou delimitación e os tubos de ventilación, así como de realizar as obras superficiais ou subterráneas que sexan necesarias para isto.</p>
    <p>b) Contigua á zona de servidume permanente antes detallada existe unha zona de seguranza, definida na norma UNE 60.305.83 (que se adopta para as canalizacións de polietileno, de desenvolvemento posterior, por requiriren a mesma protección que as tubaxes de aceiro), que se estende ata cinco (5) metros a cada lado do eixe da canalización, na cal a execución de escavacións ou obras pode representar un cambio nas condicións de seguranza da canalización e na cal non se dan as limitacións anteriores nin se prohiben as obras incluídas como prohibidas na zona de servidume de paso, sempre que se informe previamente o titular da instalación para a adopción das accións oportunas que eviten os riscos potenciais para a canalización.</p>
    <p>c) Ocupación temporal dos terreos necesarios para a execución das obras, na franxa que se reflicte para cada parcela nos planos parcelarios de expropiación. Nesta zona farase desaparecer temporalmente todo obstáculo e realizaranse os traballos ou operacións necesarias para o tendido e instalación da canalización e elementos anexos.</p>
    <p>O que se fai público para coñecemento xeral e especialmente dos propietarios de terreos e demais titulares afectados polo proxecto titulado «antena de aproximación en MOP 10 bar e estación de regulación e medida (ERM) MOP 10/4 bar en Viveiro (Lugo)», na relación que se insire como anexo a esta resolución, para que poidan examinalo na Dirección Xeral de Enerxía e Minas da Consellería de Economía e Industria, Edificio Administrativo San Caetano, bloque 5, 4º andar, 15781 Santiago de Compostela, ou na Xefatura Territorial de Lugo da Consellería de Economía e Industria, rolda da Muralla, 70, 27071 Lugo, e presentar nos ditos centros as alegacións que consideren oportunas no prazo de 20 días a partir do seguinte á publicación deste anuncio. Os planos parcelarios poderán ser igualmente consultados no Concello de Viveiro.</p>
    <p>Santiago de Compostela, 9 de setembro de 2015</p>
    <footer><p>Ángel Bernardo Tahoces<br>Director xeral de Enerxía e Minas</p></footer>
    <h2>ANEXO<br>Relación de predios afectados polo proxecto de «antena de aproximación en MOP 10 bar e estación de regulación e medida (ERM) MOP 10/4 bar en Viveiro (Lugo)» </h2>
    <p>Abreviaturas utilizadas: SE-expropiación en pleno dominio; SP-servidume permanente de paso; OT-ocupación temporal; POL-polígono; PAR-parcela; LU-Lugo; VI-Viveiro.</p>
    <p>Termo municipal: Viveiro (Lugo).</p>
    <table>
     <thead>
      <tr>
       <td>Nº de predio</td>
       <td>Titular e enderezo</td>
       <td colspan="3">Afección</td>
       <td colspan="2">Catastro</td>
       <td>Lugar</td>
       <td>Natureza</td>
      </tr>
      <tr>
       <td>SE (m2)</td>
       <td>SP (m2)</td>
       <td>OT (m2)</td>
       <td>POL</td>
       <td>PAR</td>
      </tr>
     </thead>
     <tbody>
      <tr>
       <td>LU-VI-45</td>
       <td>Herdeiros de Antonio González Posada
        Lg. Celeiro, Cangas, 3
        27863 Viveiro (Lugo)</td>
       <td>0,00</td>
       <td>0,00</td>
       <td>148,00</td>
       <td>5</td>
       <td>432</td>
       <td>Pedragosa</td>
       <td>Prado</td>
      </tr>
      <tr>
       <td>LU-VI-46</td>
       <td>Herdeiros de Samuel Labayén Canoura
        Castro Camiños, 5
        27863 Viveiro (Lugo)</td>
       <td>8,00</td>
       <td>0,00</td>
       <td>17,00</td>
       <td>4173824</td>
       <td>PJ1347S</td>
       <td>CR Ribadeo - Torre 160</td>
       <td>Prado</td>
      </tr>
     </tbody>
    </table>

