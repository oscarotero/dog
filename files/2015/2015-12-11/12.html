---
date: '2015-12-11'
id: G2188-231115-0001
page: 46502
number: 236
agency: Xulgado de Primeira Instancia número 5 de Vigo
section: V. Administración de xustiza.
title: EDICTO (1329/2014-CL).
range: Edicto
url: >-
  https://www.xunta.gal/dog/Publicados/2015/20151211/AnuncioG2188-231115-0001_gl.html
---
<p>Sarai Paniagua Acera, secretaria xudicial do Xulgado de Primeira Instancia número 5 de Vigo, polo presente anuncio:</p>
    <p>No presente procedemento <em>more uxorio</em> 1329/2014 seguido por instancia de María Aparecida Oliveira fronte a Marciano de Oliveira ditouse sentenza, cuxo teor literal é o seguinte:</p>
    <p>Sentenza número 702.</p>
    <p>En Vigo o dezanove de novembro de dous mil quince.</p>
    <p>María del Carmen Salvador Mateos, maxistrada xuíza titular do Xulgado de Primeira Instancia número 5 de Vigo (Xulgado de Familia), viu os autos seguidos neste xulgado baixo número 1329/2014, sobre garda e custodia e alimentos respecto do fillo menor de idade, por instancia de María Aparecida de Oliveira, representada pola procuradora dos tribunais Paula Lima Casas e con asistencia letrada de Fernando Crespán Conde, contra Marciano de Oliveira, declarado en rebeldía procesual, e no que interveu o Ministerio Fiscal, con base nos seguintes:</p>
    <p>(Seguen antecedentes de feito e fundamentos de dereito).</p>
    <p>Resolución:</p>
    <p>Na demanda interposta pola procuradora dos tribunais Sra. Lima Casas, en nome e representación de María Aparecida de Oliveira, como demandante, contra Marciano de Oliveira, declarado en situación de rebeldía procesual, e no que interveu o Ministerio Fiscal, estímaa e realiza os seguintes pronunciamentos:</p>
    <p>Primeiro. A garda e custodia do fillo menor atribúese a María Aparecida de Oliveira, quen exercerá en exclusiva a patria potestade sobre o menor Enzo Thiago.</p>
    <p>Segundo. O menor poderá comunicarse e relacionarse co seu proxenitor cando ambos os dous libremente e de mutuo acordo así o decidan.</p>
    <p>Non se fai especial pronunciamento en canto ás custas.</p>
    <p>Modo de impugnación: recurso de apelación no prazo de vinte días, desde a notificación desta resolución, ante a Audiencia Provincial.</p>
    <p>O devandito recurso carecerá de efectos suspensivos, sen que en ningún caso proceda actuar en sentido contrario ao resolto (artigo 456.2 LAC).</p>
    <p>Así, por esta a miña sentenza, da que se expedirá testemuño para a súa unión aos autos, pronúncioo mándoo e asínoo.</p>
    <p>E encontrándose o devandito demandado, Marciano de Oliveira, en paradoiro descoñecido, expídese o presente co fin de que lle sirva de notificación en forma.</p>
    <p>Vigo, 23 de novembro de 2015</p>
    <footer><p>A secretaria xudicial</p></footer>

