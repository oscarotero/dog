---
date: '2015-12-04'
id: G0424-161115-0007
page: 45819
number: 232
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 10 de novembro de 2015, da Xefatura Territorial da Coruña, pola
  que se concede a autorización administrativa previa e de construción dunha
  instalación de distribución eléctrica no concello de Valdoviño (expediente
  IN407A 2015/188-1).
range: Resolución
url: >-
  https://www.xunta.gal/dog/Publicados/2015/20151204/AnuncioG0424-161115-0007_gl.html
---
<p>Expediente: IN407A 2015/188-1.</p>
    <p>Promotora: Unión Fenosa Distribución, S.A.</p>
    <p>Denominación da instalación: recuamento LMT CRN-708A e adecuación ao CT Lago.</p>
    <p>Concello: Valdoviño.</p>
    <p>Feitos:</p>
    <p>1. O 17.6.2015 Unión Fenosa Distribución, S.A. solicitou a autorización administrativa previa e a autorización administrativa de construción do proxecto de execución da instalación de distribución eléctrica indicada.</p>
    <p>2. O proxecto someteuse ao trámite de información pública mediante a súa inserción no DOG núm. 157, do 19 de agosto de 2015 e no BOP núm. 148, do 6 de agosto de 2015.</p>
    <p>3. Solicitouse o preceptivo informe ás distintas administracións, organismos ou, de ser o caso, empresas de servizo público ou de servizos de interese xeral afectados. A promotora manifestou a súa conformidade cos condicionados establecidos.</p>
    <p>4. Os servizos técnicos da xefatura territorial emitiron un informe favorable sobre a dita solicitude.</p>
    <p>Consideracións legais e técnicas:</p>
    <p>1. A Lei 24/2013, do 26 de decembro, do sector eléctrico.</p>
    <p>2. O Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>3. O Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>4. O Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>5. O Real decreto 842/2002, do 2 de agosto, polo que se aproba o Regulamento electrotécnico para baixa tensión.</p>
    <p>6. As características técnicas da instalación son as seguintes:</p>
    <p>– Elevación entre os apoios nº 82 e nº 87 da liña eléctrica de media tensión aérea CRN-708A, a 15 kV, nunha lonxitude de 0,287 km, con orixe no apoio existente nº 82, onde se realiza a derivada ao CT Vilar (expediente 25/99), e final no apoio nº 97 proxectado HVH-13-4.500, que substitúe o existente no tramo da derivada ao CT ao CT Lago Mosende (expediente 7372) e a derivada ao CT Lago Pena (71/97), en condutor LA-110 mm2 Al.</p>
    <p>– Liña eléctrica subterránea a 20 kV, cunha lonxitude de 0,020 km, con orixe no paso aerosubterráneo que se realizará no apoio nº 85 proxectado tipo HVH-15/1.000 que se intercalará na LMT CRN708A (expediente 8167) no tramo da derivada ao CT Vilar (expediente 25/99) e a derivada ao CT Lago Mosende (expediente 7372), en condutor<br>RHZ1-2OL 12/20 kV 1×240 mm2 Al e final na cela de liña proxectada no CT Lago Mosende, que se reformará.</p>
    <p>– Reforma do centro de transformación Lago Mosende (expediente 7372), substituíndo todos os aparellos de media tensión existente ao aire por un CT de tipo compacto manobra exterior 2L+1P sen envolvente de formigón con transformador de 160 kVA e relación de transformación de 15.000/400 V, que se instalará na caseta de obra civil que se vai reformar.</p>
    <p>O orzamento da instalación segundo proxecto é de 55.164,88 €.</p>
    <p>7. No expediente consta un informe favorable dos servizos técnicos desta xefatura territorial.</p>
    <p>De acordo con todo o indicado, </p>
    <h2>RESOLVO:</h2>
    <p>1. Conceder a autorización administrativa previa e a autorización administrativa de construción á dita instalación eléctrica.</p>
    <p>2. A instalación executarase no prazo dun ano, contado a partir do día seguinte ao da publicación da presente resolución no <em>Diario Oficial de Galicia</em>.</p>
    <p>3. Para a posta en funcionamento da instalación autorizada, deberá presentar ante esta xefatura territorial unha solicitude á cal se lle xuntará a seguinte documentación:</p>
    <p>– As declaracións de conformidade relativas ao material ou equipamento, e as certificacións ou homologacións se procede.</p>
    <p>– Un certificado do director da montaxe en que se garantirá o cumprimento das especificacións do proxecto e prescricións complementarias, se as houber, así como das regulamentacións e normas oportunas, na montaxe da instalación e posta a punto.</p>
    <p>4. Esta aprobación outórgase sen prexuízo doutras que sexan de aplicación segundo a lexislación vixente, en especial a relativa á ordenación do territorio e ao ambiente.</p>
    <p>Contra esta resolución, que non é definitiva en vía administrativa, poderase interpor recurso de alzada ante o conselleiro de Economía, Emprego e Industria no prazo dun mes contado a partir do día seguinte ao da súa notificación, ou publicación nos termos establecidos nos artigos 107, 100, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro), sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 10 de novembro de 2015</p>
    <footer><p>Isidoro Martínez Arca<br>Xefe territorial da Coruña</p></footer>

