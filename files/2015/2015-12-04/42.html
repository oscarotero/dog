---
date: '2015-12-04'
id: G1096-241115-0001
page: 45841
number: 232
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 13 de novembro de 2015 pola que se emprazan os interesados no
  procedemento ordinario 272/2015 no expediente sancionador e de restitución e
  reposición da legalidade SIL/98/2012, ao ser devolta a notificación polo
  servizo de Correos.
range: Cédula
url: >-
  https://www.xunta.gal/dog/Publicados/2015/20151204/AnuncioG1096-241115-0001_gl.html
---
<p>Para os efectos de darlle cumprimento ao solicitado polo Xulgado do Contencioso-Administrativo número 1 de Pontevedra, en relación co procedemento ordinario 272/2015, interposto por Marina Herbello Millán contra a Resolución do 21.7.2015, ditada pola Axencia de Protección da Legalidade Urbanística, que inadmite por extemporáneo o recurso potestativo de reposición, interposto contra a Resolución do 11.3.2013, no expediente sancionador e de restitución e reposición da legalidade urbanística SIL/98/2012, pola cal se impón unha sanción como responsables e promotores das obras dentro da zona de servidume de protección do dominio público marítimo-terrestre, sitas no lugar da praia de Menduíña, concello de Cangas, esta dirección resolveu ordenar a remisión do correspondente expediente ao Xulgado do Contencioso-Administrativo número 1 de Pontevedra.</p>
    <p>Ao non poder realizarse a notificación persoal dos emprazamentos, mediante esta cédula (que, ao abeiro do disposto no artigo 59.5 da Lei 30/1992, de réxime xurídico das administracións públicas e do procedemento administrativo común -LRXPAC, se lle notifica por medio dun anuncio publicado no <em>Boletín Oficial del Estado</em>) emprázase a entidade Capitán Morrazo, S.L. para que poida comparecer como interesado nos autos no prazo de nove días, de acordo co disposto no artigo 49.1 da Lei 29/1998, do 13 de xullo, reguladora da xurisdición contencioso-administrativa </p>
    <p>Santiago de Compostela, 13 de novembro de 2015</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

