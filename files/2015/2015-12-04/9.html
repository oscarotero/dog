---
date: '2015-12-04'
id: G2455-031215-1
page: 45770
number: 232
agency: Xunta Electoral Provincial da Coruña
section: III. Outras disposicións.
title: >-
  ACORDO  do  3  de  decembro  de  2015,  do  presidente  da  Xunta  Electoral 
  Provincial  da Coruña,  para  dar  cumprimento  ao  previsto no punto quinto
  da Instrución 4/2011, do 24 de marzo, da Xunta Electoral Central (Boletín
  Oficial del Estado número 74, do 28 de marzo), de interpretación do artigo 66
  da LOREX no relativo a recursos contra os plans de cobertura informativa da
  campaña electoral.
range: Acordo
url: >-
  https://www.xunta.gal/dog/Publicados/2015/20151204/AnuncioG2455-031215-1_gl.html
---
<p>«En cumprimento do previsto no punto quinto da Instrución 4/2011, do 24 de marzo, da Xunta Electoral Central, de interpretación do artigo 66 da Lei orgánica do réxime electoral xeral (LOREX), no relativo a recursos contra os plans de cobertura informativa da campaña electoral, disponse a publicación, no <em>Diario Oficial de Galicia</em>, da comunicación do director xeneral da Compañía Radio Televisión de Galicia, de 2.12.2015, en relación co Acordo adoptado polo Consello de Administración da mesma data polo que se aproba o plan de cobertura da Televisión de Galicia, S.A. e da Radio Galega relativo ás eleccións ao Congreso dos Deputados e ao Senado convocadas para o 20 de decembro de 2015, que inclúe a previsión de debates e entrevistas que se celebrarán coas forzas políticas, que emitirán ambos os medios, con indicación da data e da hora de emisión, entidades políticas ás cales se invita e a súa duración, os programas específicos de natureza electoral e criterios sobre a información específica relativa á campaña electoral.</p>
    <p>De conformidade co establecido na mencionada instrución, as entidades políticas afectadas poderán examinar a devandita programación nas dependencias desta Xunta Electoral Provincial, no prazo preclusivo dun día desde a publicación do acordo, e formular as reclamacións ou os recursos que consideren pertinentes».</p>
    <p>O presente acordo publícase no <em>Diario Oficial de Galicia</em> en virtude do disposto no artigo 18.6 da LOREX e no punto quinto da Instrución 4/2011.</p>
    <p>A Coruña, 3 de decembro de 2015</p>
    <footer><p>Manuel Ferreiro González<br>Letrado da Administración de xustiza na Xunta Electoral Provincial</p></footer>

