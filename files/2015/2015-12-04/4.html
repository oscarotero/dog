---
date: '2015-12-04'
id: G0244-021215-0003
page: 45761
number: 232
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  ORDE do 30 de novembro de 2015 pola que se aproba o cambio de localización da
  Oficina de Rexistro Auxiliar da Axencia Turismo de Galicia.
range: Orde
url: >-
  https://www.xunta.gal/dog/Publicados/2015/20151204/AnuncioG0244-021215-0003_gl.html
---
<p>O Decreto 191/2011, do 22 de setembro, de organización e funcionamento dos rexistros da Administración xeral e das entidades públicas instrumentais da Comunidade Autónoma de Galicia, dispón no seu artigo 8.2 que a creación, modificación ou supresión das oficinas de rexistro auxiliares se fará mediante orde da consellería competente en materia de administracións públicas, por proposta da consellería ou entidade correspondente, logo de informe da Oficina de Rexistro Xeral.</p>
    <p>No anexo I do Decreto 191/2011, do 22 de setembro, de organización e funcionamento dos rexistros da Administración xeral e das entidades públicas instrumentais da Comunidade Autónoma de Galicia (DOG núm. 196, do 13 de outubro), figura na listaxe de oficinas a situada na praza de Mazarelos, núm. 15, en Santiago de Compostela. </p>
    <p>Debido a que a Axencia Turismo de Galicia trasladou as súas dependencias á nova sede situada na estrada Santiago-Noia, km 3 (A Barcia), 15896 Santiago de Compostela, resulta preciso modificar a localización da citada oficina de rexistro.</p>
    <p>Polo exposto e en uso das facultades que me confiren os artigos 34.6 e 38 da Lei 1/1983, do 22 de febreiro, reguladora da Xunta e da súa Presidencia,</p>
    <h2>DISPOÑO:</h2>
    <p>Artigo único</p>
    <p>Modifícase o enderezo do Rexistro Auxiliar da Axencia Turismo de Galicia, que pasa a estar situado na estrada Santiago-Noia, km 3 (A Barcia), 15896, en Santiago de Compostela. </p>
    <p>Disposición derradeira primeira</p>
    <p>O establecido nesta orde non suporá incremento de gasto. </p>
    <p>Disposición derradeira segunda</p>
    <p>Esta orde producirá efectos o mesmo día da súa publicación no Diario Oficial de Galicia.</p>
    <p>Santiago de Compostela, 30 de novembro de 2015</p>
    <footer><p>Alfonso Rueda Valenzuela<br>Vicepresidente e conselleiro de Presidencia,<br>Administracións Públicas e Xustiza</p></footer>

