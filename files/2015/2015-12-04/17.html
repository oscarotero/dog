---
date: '2015-12-04'
id: G2158-171115-0001
page: 45788
number: 232
agency: Xulgado de Primeira Instancia número 6 de Ourense
section: V. Administración de xustiza.
title: EDICTO (1251/2013).
range: Edicto
url: >-
  https://www.xunta.gal/dog/Publicados/2015/20151204/AnuncioG2158-171115-0001_gl.html
---
<p>Raquel Blanco Pérez, letrada da Administración de xustiza do Xulgado de Primeira Instancia número 6 de Ourense, fago saber en virtude do acordado nos autos de referencia e de conformidade co disposto no artigo 497.2 da LAC, procede notificar a Juan Carlos Barrios Aguilar, en rebeldía procesual e en paradoiro descoñecido, a sentenza ditada neste procedemento con data do 2 de setembro de 2015, mediante a súa publicación no Diario Oficial de Galicia:</p>
    <p>«Resolución.</p>
    <p>Acordo a adopción das seguintes medidas reguladoras da garda e custodia da menor Selva Barrios Iglesias, así como a súa pensión de alimentos: </p>
    <p>1. Atribúese a garda e custodia da menor á nai. A patria potestade será compartida por ambos os proxenitores.</p>
    <p>2. Atribúeselle a Juan Carlos o seguinte réxime de visitas: </p>
    <p>• Cando o pai acuda á localidade en que estea residindo a súa filla e exista vontade por ambas as partes en verse.</p>
    <p>• A metade das vacacións escolares de verán. A menor viaxará ao lugar en que resida o pai, con aboamento por parte deste dos gastos de traslado.</p>
    <p>• A metade das vacacións de Semana Santa e Nadal. O pai desprazarase ao lugar de residencia da menor.</p>
    <p>3. En concepto de alimentos a favor dos fillos comúns establécese a obriga do pai de aboar, dentro dos cinco primeiros días hábiles de cada mes e na conta que designe a demandante, a suma de 100 euros, que serán anualmente actualizados en función das variacións que experimente o IPC ou índice que o substitúa en data 1 de xaneiro. Así mesmo, establécese a obriga de aboar o 50 % dos gastos de material escolar que se xeran anualmente no mes de setembro e o 50 % dos gastos extraordinarios, diferenciando entre os necesarios (aqueles sanitarios e farmacéuticos non cubertos pola Seguridade Social) e os non necesarios. Será necesario o consentimento previo para estes últimos e non para os primeiros.</p>
    <p>Non se impoñen as custas do presente procedemento a ningunha das partes.</p>
    <p>Notifíquese esta resolución ás partes e ao Ministerio Fiscal. Esta sentenza non é firme. Conforme o disposto no artigo 208.4 da LAC, indícase que contra a presente resolución cabe interpor, no prazo de 20 días desde a notificación, recurso de apelación (artigos 457 e ss. da LAC) ante este tribunal.</p>
    <p>Lévese o orixinal ao libro de sentenzas e déixese testemuño suficiente en autos».</p>
    <p>Así o acorda, manda e asina S.Sª. Dou fe.</p>
    <p>Ourense, 6 de novembro de 2015</p>
    <footer><p>A letrada da Administración de xustiza</p></footer>

