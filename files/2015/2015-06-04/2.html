---
date: '2015-06-04'
id: G0164-260515-0007
page: 21770
number: 104
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  DECRETO 77/2015, do 21 de maio, polo que se declara ben de interese cultural a
  colección de ourivaría Álvaro Gil Varela.
range: Decreto
url: >-
  https://www.xunta.gal/dog/Publicados/2015/20150604/AnuncioG0164-260515-0007_gl.html
---
<p>A Dirección Xeral do Patrimonio Cultural, consciente de que a colección de ourivaría Álvaro Gil Varela é un elemento fundamental do patrimonio cultural moble galego tanto polos seus valores culturais artísticos, históricos e arqueolóxicos coma porque as pezas e materiais que a compoñen forman parte do imaxinario colectivo e identitario da sociedade galega, acordou, por medio da Resolución do 14 de outubro de 2013, da Dirección Xeral do Patrimonio Cultural, incoar o expediente para a declaración de ben de interese cultural da colección Álvaro Gil Varela de ourivaría prerromana (DOG núm. 203, do 23 de outubro). </p>
    <p>En relación co que dispón a Lei 8/1995, do 30 de outubro, do patrimonio cultural de Galicia, para a tramitación da declaración de bens de interese cultural, e como se recolle na propia resolución pola que se incoa o procedemento, procedeuse coa publicación da resolución de incoación no Diario Oficial de Galicia a abrir un trámite de información pública por un período dun mes, no cal se puideron presentar as alegacións que se consideraron oportunas. Para tales efectos, a documentación do expediente estivo á disposición do público nas oficinas da Subdirección Xeral de Protección do Patrimonio Cultural da Consellería de Cultura, Educación e Ordenación Universitaria, no edificio administrativo de San Caetano en Santiago de Compostela, sen que se presentase ningunha alegación nin durante este período nin posteriormente.</p>
    <p>A incoación notificouse aos seus titulares e foi posteriormente publicada no Boletín Oficial del Estado (BOE núm. 274, do 15 de novembro de 2013). Os bens foron daquela inscritos provisionalmente no Rexistro de BIC.</p>
    <p>Como parte dos trámites necesarios para a declaración, a Dirección Xeral do Patrimonio Cultural solicitou informe aos órganos consultivos a que fai referencia a Lei do patrimonio cultural de Galicia, en concreto á Facultade de Xeografía e Historia da Universidade de Santiago de Compostela, á Real Academia Galega de Belas Artes de Nosa Señora do Rosario e ao Consello da Cultura Galega. Os informes dos órganos consultivos resultaron favorables á declaración e sinalaron a relevancia da colección e os seus valores, así como a conveniencia da declaración. Entre os datos de interese para a declaración está o do propio contexto temporal das pezas, cuxos informes determinan claramente a súa localización, confirmando a presenza de pezas procedentes de xacementos de clara ocupación galaico-romana e, polo contrario, outra de período posterior, que presenta dúbidas sobre a súa orixe. Por esta circunstancia, non se aconsella utilizar o termo prerromano na identificación da colección.</p>
    <p>Á vista das consideracións devanditas, e despois de rematar a instrución do expediente administrativo, no cal se conclúe o valor sobranceiro dos bens identificados, cómpre proceder á súa resolución definitiva. </p>
    <p>Na súa virtude, por proposta do conselleiro de Cultura, Educación e Ordenación Universitaria, e logo da deliberación do Consello da Xunta de Galicia na súa reunión do vinte e un de maio de dous mil quince, </p>
    <h2>DISPOÑO:</h2>
    <p>Primeiro. Declarar ben de interese cultural a colección de ourivaría Álvaro Gil Varela segundo a descrición e os criterios básicos para a súa protección que constan nos anexos I e II deste decreto.</p>
    <p>Segundo. Incluír os bens obxecto deste decreto no Rexistro Xeral de Bens de Interese Cultural de Galicia e dar conta ao Rexistro Xeral de Bens de Interese Cultural e o Inventario xeral de bens mobles da Administración xeral do Estado.</p>
    <p>Disposición derradeira</p>
    <p>Este decreto producirá efectos desde o día seguinte ao da súa publicación no Diario Oficial de Galicia.</p>
    <p>Santiago de Compostela, vinte e un de maio de dous mil quince</p>
    <footer><p>Alberto Núñez Feijóo<br>Presidente </p></footer>
    <p class="dog-firma-izq">Román Rodríguez González<br>Conselleiro de Cultura, Educación e Ordenación Universitaria</p>
    <h2>ANEXO I<br>Relación de bens</h2>
    <p>1º. GARGANTILLA DE TIRAS DE MONTE DOS MOUROS:</p>
    <p>Nº inventario: 1974/2/12.</p>
    <p>Uso: adorno de pescozo.</p>
    <p>Materia: ouro.</p>
    <p>Técnica: fundición, laminación, martelamento, puntillamento.</p>
    <p>Dimensións: alt.: 5/3,5 cm; lonx.: 40 cm.</p>
    <p>Peso: 138,88 gr.</p>
    <p>Procedencia: Monte dos Mouros, S. Martiño de Oleiros, Toques, A Coruña.</p>
    <p>Cultura: bronce inicial.</p>
    <p>Cronoloxía: 1800-1600 a.C.</p>
    <p>Conservación: boa.</p>
    <p>2º. GARGANTILLA DE TIRAS DE MONTE DOS MOUROS II:</p>
    <p>Nº inventario: 1974/2/6.</p>
    <p>Uso: adorno de pescozo.</p>
    <p>Materia: ouro.</p>
    <p>Técnica: fundición, laminación, martelamento, puntillamento.</p>
    <p>Dimensións: alt.: 3,5×3 cm; lonx.: 30 cm.</p>
    <p>Peso: 57,05 gr.</p>
    <p>Procedencia: Monte dos Mouros, S. Martiño de Oleiros, Toques, A Coruña.</p>
    <p>Cultura: bronce inicial.</p>
    <p>Cronoloxía: 1800-1600 a.C.</p>
    <p>Conservación: regular; fáltalle unha das oito tiras orixinais e está fracturada nun extremo.</p>
    <p>3º. COLAR DE CHANS DE BARBANZA:</p>
    <p>Nº inventario: 1974/2/13.</p>
    <p>Uso: adorno de pescozo.</p>
    <p>Materia: ouro.</p>
    <p>Técnica: fundición, martelamento, soldadura.</p>
    <p>Dimensións: diámetro 13 cm; lonx. 40 cm.</p>
    <p>Peso: 147,25 gr.</p>
    <p>Procedencia: Chaos de Barbanza, Boiro, A Coruña.</p>
    <p>Cultura: bronce inicial.</p>
    <p>Cronoloxía: 1800-1600 a.C.</p>
    <p>Conservación: boa.</p>
    <p>4º. TORQUE SEN REMATES:</p>
    <p>Nº inventario: 1974/2/43.</p>
    <p>Uso: adorno de pescozo.</p>
    <p>Materia: ouro.</p>
    <p>Técnica: fundición, martelamento.</p>
    <p>Dimensións: lonx.: 31 cm; larg.: 8,5 cm; grosor: 0,4 cm.</p>
    <p>Peso: 75,38 gr.</p>
    <p>Procedencia: orixe incerta.</p>
    <p>Cultura: castrexo inicial.</p>
    <p>Cronoloxía: S.s. IX-VII a.C.</p>
    <p>Conservación: boa; presenta tres marcas na parte central interna da variña.</p>
    <p>5º. TORQUE DA RECADIEIRA I:</p>
    <p>Nº inventario: 1974/2/16.</p>
    <p>Uso: adorno de pescozo.</p>
    <p>Materia: ouro.</p>
    <p>Técnica: fundición, martelamento, soldadura.</p>
    <p>Dimensións: lonx.: 38 cm; diám.: 16,6 cm; grosor: 0,7 cm; terminais alt.: 2,3 cm.</p>
    <p>Peso: 238,16 gr.</p>
    <p>Procedencia: castro da Recadieira, Nosa Señora dos Remedios, Mondoñedo, Lugo.</p>
    <p>Cultura: castrexa.</p>
    <p>Cronoloxía: S.s. IV-I a.C.</p>
    <p>Conservación: boa.</p>
    <p>6º. TORQUE DE MELIDE:</p>
    <p>Nº inventario: 1974/2/17.</p>
    <p>Uso: adorno de pescozo.</p>
    <p>Materia: ouro.</p>
    <p>Técnica: fundición, martelamento, soldadura.</p>
    <p>Dimensións: lonx.: 32 cm; diám.: 20 cm; grosor: 1,3 cm; terminais alt.: 3,4 cm.</p>
    <p>Peso: 399,1 gr.</p>
    <p>Procedencia: castro próximo a Melide, A Coruña.</p>
    <p>Cultura: castrexa.</p>
    <p>Cronoloxía: S.s. IV-I a.C.</p>
    <p>Conservación: boa.</p>
    <p>7º. TORQUE:</p>
    <p>Nº inventario: 1974/2/42.</p>
    <p>Uso: adorno de pescozo.</p>
    <p>Materia: ouro.</p>
    <p>Técnica: fundición, martelamento e soldadura.</p>
    <p>Dimensións: lonx.: 34 cm; diám.: 15 cm; grosor: 0,9 cm; terminais alt.: 2,6 cm.</p>
    <p>Peso: 159,37 gr.</p>
    <p>Procedencia: orixe incerta.</p>
    <p>Cultura: castrexa.</p>
    <p>Cronoloxía: S.s. IV-I a.C.</p>
    <p>Conservación: boa.</p>
    <p>8º. FRAGMENTO DE TORQUE:</p>
    <p>Nº inventario: 1974/2/18.</p>
    <p>Uso: adorno de pescozo.</p>
    <p>Materia: ouro.</p>
    <p>Técnica: fundición, martelamento, estampación.</p>
    <p>Dimensións: lonx.: 20 cm; grosor: 0,6 cm; remate alt.: 2,5 cm.</p>
    <p>Peso: 136,72 gr.</p>
    <p>Procedencia: castro próximo a Viveiro ou a Mondoñedo, Lugo.</p>
    <p>Cultura: castrexa.</p>
    <p>Cronoloxía: S.s. IV a.C.-I d.C.</p>
    <p>Conservación: boa.</p>
    <p>9º. FRAGMENTO EXTREMO TERMINAL DUNHA VARIÑA DE TORQUE:</p>
    <p>Nº inventario: 1974/2/19.</p>
    <p>Uso: adorno de pescozo.</p>
    <p>Materia: ouro.</p>
    <p>Técnica: fundición, martelamento, puntillamento e estampación.</p>
    <p>Dimensións: lonx.: 17 cm; grosor: 0,7 cm.</p>
    <p>Peso: 72,41 gr.</p>
    <p>Procedencia: orixe incerta.</p>
    <p>Cultura: castrexa.</p>
    <p>Cronoloxía: S.s. IV-I d.C.</p>
    <p>Conservación: boa.</p>
    <p>10º. FRAGMENTO TERMINAL DE TORQUE:</p>
    <p>Nº inventario: 1974/2/39.</p>
    <p>Uso: adorno de pescozo.</p>
    <p>Materia: ouro.</p>
    <p>Técnica: fundición, martelamento e soldadura.</p>
    <p>Dimensións: lonx.: 10 cm; grosor: 0,5 cm; terminal alt.: 2,9 cm.</p>
    <p>Peso: 55,69 gr.</p>
    <p>Procedencia: orixe incerta.</p>
    <p>Cultura: castrexa.</p>
    <p>Cronoloxía: S.s. IV-I a.C.</p>
    <p>Conservación: boa.</p>
    <p>11º. FRAGMENTO TERMINAL DE TORQUE:</p>
    <p>Nº inventario: 1974/2/20.</p>
    <p>Uso: adorno de pescozo.</p>
    <p>Materia: ouro.</p>
    <p>Técnica: fundición, martelamento, soldadura.</p>
    <p>Dimensións: lonx.: 9 cm; grosor: 0,5 cm; terminal alt.: 3,3 cm.</p>
    <p>Peso: 48,21 gr.</p>
    <p>Procedencia: orixe incerta.</p>
    <p>Cultura: castrexa.</p>
    <p>Cronoloxía: s. IV-I a.C.</p>
    <p>12º. FRAGMENTO DO TORQUE DA VALIÑA I:</p>
    <p>Nº inventario: 1974/2/28.</p>
    <p>Uso: adorno de pescozo.</p>
    <p>Materia: ouro.</p>
    <p>Técnica: fundición, soldadura, filigrana.</p>
    <p>Dimensións: lonx.: 12 cm; grosor: 0,4 cm.</p>
    <p>Peso: 12,83 gr.</p>
    <p>Procedencia: A Valiña (preto do castro de Masma), Mondoñedo, Lugo.</p>
    <p>Cultura: castrexa.</p>
    <p>Cronoloxía: S.s. IV a.C.-I d.C.</p>
    <p>Conservación: boa.</p>
    <p>13º. FRAGMENTO DO TORQUE DA VALIÑA II:</p>
    <p>Nº inventario: 1974/2/27.</p>
    <p>Uso: adorno de pescozo.</p>
    <p>Materia: ouro.</p>
    <p>Técnica: fundición, baleiramento en molde á cera perdida.</p>
    <p>Dimensións: lonx.: 10 cm; grosor: 0,8 cm.</p>
    <p>Peso: 50,38 gr.</p>
    <p>Procedencia: A Valiña (preto do castro de Masma), Mondoñedo, Lugo.</p>
    <p>Cultura: castrexa.</p>
    <p>Cronoloxía: S.s. IV a.C.-I d.C.</p>
    <p>Conservación: boa.</p>
    <p>14º. FRAGMENTO DE TORQUE:</p>
    <p>Nº inventario: 1974/2/23.</p>
    <p>Uso: adorno de pescozo.</p>
    <p>Materia: ouro.</p>
    <p>Técnica: fundición, soldadura.</p>
    <p>Dimensións: lonx.: 9,7 cm; grosor: 0,5 cm; terminal alt.: 2,2 cm.</p>
    <p>Peso: 24,72 gr.</p>
    <p>Procedencia: lugar indeterminado de Melide, A Coruña. (¿?).</p>
    <p>Cultura: castrexa.</p>
    <p>Cronoloxía: S.s. III-I a.C.</p>
    <p>Conservación: boa.</p>
    <p>15º. FRAGMENTO DE TORQUE:</p>
    <p>Nº inventario: 1974/2/24.</p>
    <p>Uso: adorno de pescozo.</p>
    <p>Materia: ouro.</p>
    <p>Técnica: fundición, soldadura.</p>
    <p>Dimensións: lonx.: 8,5 cm; grosor: 0,4 cm; terminal alt.: 2,2 cm.</p>
    <p>Peso: 21,19 gr.</p>
    <p>Procedencia: lugar indeterminado de Melide. A Coruña. (¿?).</p>
    <p>Cultura: castrexa.</p>
    <p>Cronoloxía: S.s. III-I a.C.</p>
    <p>Conservación: boa.</p>
    <p>16º. FRAGMENTO DE TORQUE:</p>
    <p>Nº inventario: 1974/2/25.</p>
    <p>Uso: adorno de pescozo.</p>
    <p>Materia: ouro.</p>
    <p>Técnica: fundición.</p>
    <p>Dimensións: lonx.: 12,15 cm; grosor: 0,4 cm; remate alt: 2,15 cm.</p>
    <p>Peso: 24,12 gr.</p>
    <p>Procedencia: lugar indeterminado de Melide, A Coruña. (¿?).</p>
    <p>Cultura: castrexa.</p>
    <p>Cronoloxía: S.s. III-I a.C.</p>
    <p>Conservación: boa.</p>
    <p>17º. TORQUE DE VILADONGA:</p>
    <p>Nº inventario: 1974/2/21.</p>
    <p>Uso: adorno de pescozo.</p>
    <p>Materia: ouro.</p>
    <p>Técnica: fundición, soldadura, filigrana.</p>
    <p>Dimensións: lonx.: 30 cm; diám.: 13 cm; grosor: 0,8 cm; remates alt.: 2,2 cm.</p>
    <p>Peso: 161,04 gr.</p>
    <p>Procedencia: castro de Viladonga, Castro de Rei, Lugo.</p>
    <p>Cultura: castrexa.</p>
    <p>Cronoloxía: S.s. II-I a.C.</p>
    <p>Conservación: boa.</p>
    <p>18º. TORQUE DE VIVEIRO:</p>
    <p>Nº inventario: 1974/2/41.</p>
    <p>Uso: adorno de pescozo.</p>
    <p>Materia: ouro.</p>
    <p>Técnica: fundición, soldadura, filigrana.</p>
    <p>Dimensións: lonx.: 36 cm; diám.: 13,7 cm; grosor: 0,9 cm; remates alt.: 2,7 cm.</p>
    <p>Peso: 218,50 gr.</p>
    <p>Procedencia: proximidades de Viveiro, Lugo.</p>
    <p>Cultura: castrexa.</p>
    <p>Cronoloxía: S.s. II-I a.C.</p>
    <p>Conservación: boa.</p>
    <p>19º. FRAGMENTO DO TORQUE DE CENTROÑA:</p>
    <p>Nº inventario: 1974/2/22.</p>
    <p>Uso: adorno de pescozo.</p>
    <p>Materia: ouro.</p>
    <p>Técnica: fundición, soldadura, filigrana.</p>
    <p>Dimensións: lonx.: 23 cm; grosor: 0,9 cm; remate alt.: 3,7 cm. </p>
    <p>Peso: 170,36 gr.</p>
    <p>Procedencia: Castrelo, Centroña, Pontedeume, A Coruña.</p>
    <p>Cultura: castrexa.</p>
    <p>Cronoloxía: S.s. II-I a.C.</p>
    <p>Conservación: boa. </p>
    <p>20º. TORQUE DO CU DO CASTRO:</p>
    <p>Nº inventario: 1974/2/15.</p>
    <p>Uso: adorno de pescozo.</p>
    <p>Materia: ouro (a súa cor delata ou ben unha aliaxe ou unha alma doutro metal).</p>
    <p>Técnica: fundición, soldadura, filigrana.</p>
    <p>Dimensións: lonx.: 37,7 cm; diám.: 16 cm; grosor: 2 cm; terminal alt.: 4,2 cm.</p>
    <p>Peso: 523,29 gr.</p>
    <p>Procedencia: Cu do Castro, punta de Marzán, Foz, Lugo.</p>
    <p>Cultura: castrexa.</p>
    <p>Cronoloxía: S.s. III a.C.-I d.C.</p>
    <p>Conservación: regular; fáltalle un dos remates.</p>
    <p>21º. TORQUE DA RECADIEIRA II:</p>
    <p>Nº inventario: 1974/2/14.</p>
    <p>Uso: adorno de pescozo.</p>
    <p>Materia: ouro.</p>
    <p>Técnica: fundición, soldadura.</p>
    <p>Dimensións: lonx.: 39 cm; diám.: 22 cm; grosor: 1,25 cm; terminais alt.: 3,5 cm.</p>
    <p>Peso: 1.182,66 gr.</p>
    <p>Procedencia: castro da Recadieira, Nosa Señora dos Remedios, Mondoñedo, Lugo.</p>
    <p>Cultura: castrexa.</p>
    <p>Cronoloxía: S.s. III a.C.-I d.C.</p>
    <p>Conservación: boa.</p>
    <p>22º. TORQUE DE BURELA:</p>
    <p>Nº inventario: 1974/2/40.</p>
    <p>Uso: adorno de pescozo.</p>
    <p>Materia: ouro.</p>
    <p>Técnica: fundición, soldadura, filigrana.</p>
    <p>Dimensións: lonx.: 59,5 cm; diám.: 21,5 cm; grosor: 1,9 cm; remates alt.: 6,9 cm.</p>
    <p>Peso: 1.812 gr.</p>
    <p>Procedencia: Chao do Castro, Burela, Lugo.</p>
    <p>Cultura: castrexa.</p>
    <p>Cronoloxía: S.s. II a.C-I d.C.</p>
    <p>Conservación: boa.</p>
    <p>23º. TORQUE DE MONDOÑEDO (TORQUE DA RECADIEIRA):</p>
    <p>Nº inventario: 1974/2/26.</p>
    <p>Uso: adorno de pescozo.</p>
    <p>Materia: prata.</p>
    <p>Técnica: fundición, soldadura, incisión.</p>
    <p>Dimensións: lonx.: 46,5 cm; diám.: 15,5 cm; grosor: 0,7 cm.</p>
    <p>Peso: 102,54 gr.</p>
    <p>Procedencia: castro da Recadieira, Nosa Señora dos Remedios, Mondoñedo, Lugo.</p>
    <p>Cultura: celtibérica.</p>
    <p>Cronoloxía: S.s. III-I a.C.</p>
    <p>Conservación: regular; presenta unha fractura nun dos seus laterais.</p>
    <p>24º. ARO OU POSIBLE ADORNO DE BRAZO:</p>
    <p>Nº inventario: 1974/2/1.</p>
    <p>Uso: adorno de brazo. (¿?).</p>
    <p>Materia: ouro.</p>
    <p>Técnica: fundición, baleiramento a molde.</p>
    <p>Dimensións: lonx.: 18,5 cm; diám.: 7,3 cm; grosor: 0,7 cm.</p>
    <p>Peso: 93,50 gr.</p>
    <p>Procedencia: castro indeterminado próximo a Lugo.</p>
    <p>Cultura: bronce inicial.</p>
    <p>Cronoloxía: ca. 1800-1600 a.C.</p>
    <p>Conservación: boa.</p>
    <p>25º. ARO:</p>
    <p>Nº inventario: 1974/2/2.</p>
    <p>Uso: adorno de brazo. (¿?).</p>
    <p>Materia: ouro.</p>
    <p>Técnica: fundición, baleiramento a molde.</p>
    <p>Dimensións: lonx.: 18 cm; diám.: 6,2 cm; grosor: 0,75 cm.</p>
    <p>Peso: 100,6 gr.</p>
    <p>Procedencia: castro indeterminado próximo a Lugo.</p>
    <p>Cultura: bronce inicial.</p>
    <p>Cronoloxía: ca. 1800-1600 a.C.</p>
    <p>Conservación: boa.</p>
    <p>26º. BRAZALETE MELIDENSE (BRAZALETE DE MELIDE):</p>
    <p>Nº inventario: 1974/2/3. </p>
    <p>Uso: adorno de brazo.</p>
    <p>Materia: ouro.</p>
    <p>Técnica: fundición, baleiramento á cera perdida (derivado do tipo Villena/Estremoz).</p>
    <p>Dimensións: lonx.: 22 cm; alt.: 3,6 cm; diám.: 8,5 cm.</p>
    <p>Peso: 185,98 gr.</p>
    <p>Procedencia: próximo ao castro do Monte dos Mouros, S. Martiño de Oleiros, Toques, A Coruña.</p>
    <p>Cultura: idade do bronce.</p>
    <p>Cronoloxía: ca. 1600-1000 a.C.</p>
    <p>Conservación: boa.</p>
    <p>27º. PULSEIRA DA URDIÑEIRA (BRAZALETE DA URDIÑEIRA):</p>
    <p>Nº inventario: 1974/2/4.</p>
    <p>Uso: adorno de brazo.</p>
    <p>Materia: ouro.</p>
    <p>Técnica: fundición á cera perdida (derivada do tipo Villena/Estremoz).</p>
    <p>Dimensións: lonx.: 24,2 cm; alt.: 5,2 cm; diám.: 7,5 cm.</p>
    <p>Peso: 131,66 gr.</p>
    <p>Procedencia: Parada da Serra, A Gudiña, Ourense.</p>
    <p>Cultura: bronce inicial.</p>
    <p>Cronoloxía: ca. 1700-1500 a.C.</p>
    <p>Conservación: boa.</p>
    <p>28º. BRAZALETE DA URDIÑEIRA (PULSEIRA DA URDIÑEIRA):</p>
    <p>Nº inventario: 1974/2/5.</p>
    <p>Uso: adorno de brazo.</p>
    <p>Materia: ouro.</p>
    <p>Técnica: fundición, batemento, puntillamento.</p>
    <p>Dimensións: lonx.: 18,9 cm; alt.: 4,2 cm; diám.: 6,5 cm.</p>
    <p>Peso: 95,87 gr.</p>
    <p>Procedencia: Parada da Serra, A Gudiña, Ourense.</p>
    <p>Cultura: bronce inicial.</p>
    <p>Cronoloxía: ca. 1600-1500 a.C.</p>
    <p>Conservación: boa.</p>
    <p>29º. PULSEIRA MELIDENSE (PULSEIRA DE MELIDE):</p>
    <p>Nº inventario: 1974/2/7.</p>
    <p>Uso: adorno de brazo.</p>
    <p>Materia: ouro.</p>
    <p>Técnica: fundición, batemento.</p>
    <p>Dimensións: lonx.: 17 cm; alt.: 0,6 cm; diám.: 5,7 cm.</p>
    <p>Peso: 7,92 gr.</p>
    <p>Procedencia: Monte dos Mouros, S. Martiño de Oleiros, Toques, A Coruña.</p>
    <p>Cultura: idade do bronce.</p>
    <p>Cronoloxía: ca. 1600-1000 a.C.</p>
    <p>Conservación: regular.</p>
    <p>30º. BRAZALETE DE MOIMENTA I:</p>
    <p>Nº inventario: 1974/2/8.</p>
    <p>Uso: adorno de brazo.</p>
    <p>Materia: ouro.</p>
    <p>Técnica: fundición, laminación, repuxadura.</p>
    <p>Dimensións: lonx.: 17 cm; alt.: 3,9 cm.</p>
    <p>Peso: 18,88 gr.</p>
    <p>Procedencia: Coto dos Castros, Arnois, A Estrada, Pontevedra.</p>
    <p>Cultura: idade do bronce.</p>
    <p>Cronoloxía: ca. 1600-1000 a.C.</p>
    <p>Conservación: boa.</p>
    <p>31º. BRAZALETE DE MOIMENTA 2:</p>
    <p>Nº inventario: 1974/2/9.</p>
    <p>Uso: adorno de brazo.</p>
    <p>Materia: ouro.</p>
    <p>Técnica: fundición, laminación, repuxadura.</p>
    <p>Dimensións: lonx.: 17 cm; alt.: 3,6 cm.</p>
    <p>Peso: 17,9 gr.</p>
    <p>Procedencia: Coto dos Castros, Arnois, A Estrada, Pontevedra.</p>
    <p>Cultura: idade do bronce.</p>
    <p>Cronoloxía: ca. 1600-1000 a.C.</p>
    <p>Conservación: boa.</p>
    <p>32º. BRAZALETE DE OURENSE:</p>
    <p>Nº inventario: 1980/12/1(11). Nº rexistro: 8.483.</p>
    <p>Uso: adorno de brazo.</p>
    <p>Materia: ouro.</p>
    <p>Técnica: fundición, baleiramento á cera perdida (tecnoloxía Villena/Estremoz).</p>
    <p>Dimensións: lonx.: 21,8 cm; alt.: 2,5 cm; diám.: 7,1 cm.</p>
    <p>Peso: 122,10 gr.</p>
    <p>Procedencia: lugar indeterminado da provincia de Ourense.</p>
    <p>Cultura: bronce final.</p>
    <p>Cronoloxía: ca. S.s VII-VI a.C.</p>
    <p>Conservación: boa.</p>
    <p>33º. BRAZALETE/TORQUE DE RIOTORTO:</p>
    <p>Nº inventario: 1974/2/10.</p>
    <p>Uso: adorno de brazo. (¿).</p>
    <p>Materia: ouro.</p>
    <p>Técnica: fundición, martelamento.</p>
    <p>Dimensións: lonx.: 33 cm; diám.: 8,9 cm; grosor: 0,6 cm; remates alt.: 2,1 cm.</p>
    <p>Peso: 112,32 gr.</p>
    <p>Procedencia: croa de S. Pedro de Riotorto, Riotorto, Mondoñedo, Lugo.</p>
    <p>Cultura: castrexa.</p>
    <p>Cronoloxía: S.s. IV-I a.C.</p>
    <p>Conservación: boa.</p>
    <p>34º. BRAZALETE:</p>
    <p>Nº inventario: 1974/2/44.</p>
    <p>Outros nº: CO-51. N.P.-páx. 32 «fóra de inventario…</p>
    <p>Uso: adorno de brazo.</p>
    <p>Materia: ouro.</p>
    <p>Técnica: fundición, soldadura.</p>
    <p>Dimensións: lonx.: 21 cm; diám.: 7,95 cm; grosor: 0,4 cm; remates, alt.: 1,3 cm.</p>
    <p>Peso: 60,95 gr.</p>
    <p>Procedencia: descoñecida.</p>
    <p>Cultura: castrexa.</p>
    <p>Cronoloxía: S.s. IV-I a.C.</p>
    <p>Conservación: boa.</p>
    <p>35º. ARRACADA DE MASMA I:</p>
    <p>Nº inventario: 1974/2/29.</p>
    <p>Uso: adorno de orella.</p>
    <p>Materia: ouro.</p>
    <p>Técnica: fundición, soldadura.</p>
    <p>Dimensións: eixe horizontal: 3,7 cm; alt.: 3 cm; grosor: 0,8 cm.</p>
    <p>Peso: 7 gr.</p>
    <p>Procedencia: A Valiña, Mondoñedo, Lugo.</p>
    <p>Cultura: castrexa.</p>
    <p>Cronoloxía: S.s. IV-I a.C.</p>
    <p>Conservación: moi deteriorada, fragmentada.</p>
    <p>36º. ARRACADA DE MASMA II:</p>
    <p>Nº inventario: 1974/2/30.</p>
    <p>Uso: adorno de orella.</p>
    <p>Materia: ouro.</p>
    <p>Técnica: fundición, soldadura, granulación.</p>
    <p>Dimensións: eixe horizontal: 3,7 cm; alt.: 3 cm; grosor: 0,8/0,9 cm.</p>
    <p>Peso: 6 gr.</p>
    <p>Procedencia: A Valiña, Mondoñedo, Lugo.</p>
    <p>Cultura: castrexa.</p>
    <p>Cronoloxía: S.s. IV-I a.C.</p>
    <p>Conservación: moi deteriorada; carece de case toda a lámina que cubría as dúas caras.</p>
    <p>37º. ARRACADA DE BURELA:</p>
    <p>Nº inventario: 1976/4/2.</p>
    <p>Uso: adorno de orella.</p>
    <p>Materia: ouro.</p>
    <p>Técnica: soldadura, filigrana, granulación.</p>
    <p>Dimensións: eixe horizontal: 2,3 cm; alt.: 1,85 cm; grosor: 0,6 cm.</p>
    <p>Peso: 4,4 gr.</p>
    <p>Procedencia: Burela, Lugo.</p>
    <p>Cultura: castrexa.</p>
    <p>Cronoloxía: S.s. II-I a.C.</p>
    <p>Conservación: boa.</p>
    <p>38º. 5 FRAGMENTOS DE ESPIRAIS:</p>
    <p>Nº inventario: 1974/2/35/36/37.</p>
    <p>Uso: adornos de pelo.</p>
    <p>Materia: ouro.</p>
    <p>Técnica: fundición, soldadura, filigrana.</p>
    <p>Dimensións: diám.: 3,5 cm; grosor: 0,5 cm; lonx. remates: 1,65 cm.</p>
    <p>Peso: 63,2 gr. (en conxunto).</p>
    <p>Procedencia: orixe incerta da provincia de Lugo.</p>
    <p>Cultura: castrexa.</p>
    <p>Cronoloxía: S.s. IV a.C.-I d.C.</p>
    <p>Conservación: regular, fracturados en 5 partes.</p>
    <p>39º. LÁMINA CALADA I:</p>
    <p>Nº inventario: 1974/2/31.</p>
    <p>Uso: para revestir algún obxecto ou vestimenta.</p>
    <p>Materia: ouro.</p>
    <p>Técnica: fundición, batemento.</p>
    <p>Dimensións: lonx.: 2,8 cm; alt.: 1,35 cm.</p>
    <p>Peso: 0,88 gr.</p>
    <p>Procedencia: inmediacións do castro de Masma, Masma, Mondoñedo, Lugo.</p>
    <p>Cultura: castrexa.</p>
    <p>Cronoloxía: S.s. IV-I a.C. (¿?).</p>
    <p>Conservación: boa.</p>
    <p>40º. LÁMINA CALADA II:</p>
    <p>Nº inventario: 1974/2/32.</p>
    <p>Uso: para revestir algún obxecto.</p>
    <p>Materia: ouro.</p>
    <p>Técnica: fundición, batemento.</p>
    <p>Dimensións: lonx.: 2,6 cm; alt.: 1,4 cm.</p>
    <p>Peso: 0,69 gr.</p>
    <p>Procedencia: inmediacións do castro de Masma, Masma, Mondoñedo, Lugo.</p>
    <p>Cultura: castrexa.</p>
    <p>Cronoloxía: S.s. IV-I a.C. (¿?).</p>
    <p>41º. CRAVO/REMATE DE TORQUE:</p>
    <p>Nº inventario: 1974/2/34.</p>
    <p>Uso: –.</p>
    <p>Materia: ouro.</p>
    <p>Técnica: fundición, martelamento.</p>
    <p>Dimensións: lonx.: 2,2 cm; grosor: 0,45 cm; cabeza: 1,1×0,9 cm.</p>
    <p>Peso: 10,56 gr.</p>
    <p>Procedencia: lugar indeterminado da provincia de Lugo.</p>
    <p>Cultura: castrexa. (¿).</p>
    <p>Cronoloxía: S.s. III-I a.C. (¿?).</p>
    <p>Conservación: boa.</p>
    <p>42º. ARAME I:</p>
    <p>Nº inventario: 1974/2/33.</p>
    <p>Uso: material en bruto.</p>
    <p>Materia: ouro.</p>
    <p>Técnica: fundición, martelamento.</p>
    <p>Dimensións: lonx.: 13 cm; grosor: 0,25 cm.</p>
    <p>Peso: 8,20 gr.</p>
    <p>Procedencia: orixe incerta.</p>
    <p>Cultura: castrexa.</p>
    <p>Cronoloxía: –.</p>
    <p>43º. ARAME II:</p>
    <p>Nº inventario: 1974/2/38.</p>
    <p>Uso: material en bruto.</p>
    <p>Materia: ouro.</p>
    <p>Técnica: fundición, martelamento.</p>
    <p>Dimensións: lonx. fío enrolado: 9 cm; lonx. fío transversal: 2,6 cm; grosor: 0,1 cm.</p>
    <p>Peso: 1,9 gr.</p>
    <p>Procedencia: orixe incerta.</p>
    <p>Cultura: castrexa.</p>
    <p>Cronoloxía: –.</p>
    <p>Conservación: boa.</p>
    <p>44º. CARNEIRO ALADO:</p>
    <p>Nº inventario: 1976/4/1.</p>
    <p>Uso: –.</p>
    <p>Materia: ouro.</p>
    <p>Técnica: fundición, soldadura, filigrana, granulación.</p>
    <p>Dimensións: altura: 6,5 cm; largura: 6,5 cm; grosor: 2,5 cm.</p>
    <p>Peso: 52,94 gr.</p>
    <p>Procedencia: ría de Ribadeo (¿?), Lugo.</p>
    <p>Cultura: peza inspirada na ourivaría seléucida.</p>
    <p>Cronoloxía: –.</p>
    <p>Conservación: boa.</p>
    <h2>ANEXO II <br>Réxime de protección</h2>
    <p>O réxime de protección dos bens mobles declarados bens de interese cultural implicará que gozarán da máxima protección e tutela e a súa utilización quedará subordinada a que non se poñan en perigo os valores que aconsellan a súa conservación. Calquera cambio de uso deberá ser autorizado polos organismos competentes para a execución desta lei. </p>
    <p>Así mesmo, a protección implica a necesaria autorización da Dirección Xeral do Patrimonio Cultural nas actuacións de restauración e a obriga de comunicar os seus traslados, xa sexan temporais ou permanentes, ademais doutras consideracións relacionadas coa súa transmisión:</p>
    <p>• Conservación: calquera modificación, restauración ou alteración doutro tipo requirirá autorización previa da Consellería de Cultura, Educación e Ordenación Universitaria. </p>
    <p>• Traslados: o traslado comunicarase á Consellería de Cultura, Educación e Ordenación Universitaria para a súa anotación no Rexistro de Bens de Interese Cultural, indicando a súa orixe e destino e se aquel traslado se fai con carácter temporal ou definitivo.</p>
    <p>• Limitacións da transmisión. Os bens que sexan propiedade da Comunidade Autónoma ou das entidades locais serán imprescritibles, inalienables e inembargables, agás as transmisións que poidan efectuarse entre entes públicos territoriais. </p>
    <p>• Expropiación. O incumprimento das obrigas de protección e conservación será causa de interese social para a expropiación forzosa por parte da Administración competente. </p>
    <p>Difusión dos valores culturais da colección</p>
    <p>Estímase necesario, como recomendan os informes dos órganos consultivos, que co obxecto de afondar na información que as pezas da colección fornecen como documentos prehistóricos ou protohistóricos, se complemente o estudo e a documentación sobre o seu contexto cultural, para complementar o seu importante valor informativo nunha etapa clave na prehistoria e historia de Galicia, aspecto no cal a colección non é só relevante senón practicamente única a nivel galego e mesmo europeo.</p>

