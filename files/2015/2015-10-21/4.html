---
date: '2015-10-21'
id: G0424-161015-0003
page: 40745
number: 201
agency: 'Consellería de Economía, Emprego e Industria'
section: III. Outras disposicións.
title: >-
  ORDE do 14 de outubro de 2015 pola que se modifica a Orde do 10 de xuño de
  2015  pola  que  se  establecen  as  bases reguladoras para  a concesión de
  subvencións, en réxime de concorrencia non competitiva, relativa ao Plan 
  renove  de  fiestras,  así como a selección de entidades colaboradoras que
  participarán na súa xestión, e se procede á súa convocatoria (códigos de
  procedemento IN412A-IN412B).
range: Orde
url: >-
  https://www.xunta.gal/dog/Publicados/2015/20151021/AnuncioG0424-161015-0003_gl.html
---
<p>A Consellería de Economía e Industria ditou a Orde do 10 de xuño de 2015 pola que se establecen as bases reguladoras para a concesión de subvencións, en réxime de concorrencia non competitiva, relativa ao Plan renove de fiestras, así como a selección de entidades colaboradoras que participarán na súa xestión, e se procede á súa convocatoria (códigos de procedemento IN412A-IN412B).</p>
    <p>No artigo 20.1 da devandita orde establécese como requisito indispensable para o libramento de axudas a presentación da documentación acreditativa do investimento realizado antes do 30 de outubro de 2015.</p>
    <p>Tendo en conta o elevado número de solicitudes presentadas, que motivou un dilatado proceso de avaliación dos proxectos e resolución dos respectivos expedientes, considérase necesario ampliar o prazo de xustificación dos investimentos levados a cabo polos solicitantes.</p>
    <p>En consecuencia, en uso das atribucións que me foron conferidas,</p>
    <h2>DISPOÑO:</h2>
    <p>Artigo único</p>
    <p>Ampliar o prazo para a xustificación das actuacións subvencionables ao abeiro da Orde da Consellería de Economía e Industria desde o 30 de outubro de 2015 ata o 16 de novembro de 2015.</p>
    <p>Santiago de Compostela, 14 de outubro de 2015</p>
    <footer><p>Francisco Conde López<br>Conselleiro de Economía, Emprego e Industria</p></footer>

