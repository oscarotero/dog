---
date: '2015-10-21'
id: L424-300915-0004
page: 40867
number: 201
agency: Concello do Incio
section: VI. Anuncios. b) Administración local.
title: >-
  ANUNCIO de información pública sobre a aprobación inicial do Plan xeral de
  ordenación municipal e do informe de sustentabilidade ambiental.
range: Anuncio
url: >-
  https://www.xunta.gal/dog/Publicados/2015/20151021/AnuncioL424-300915-0004_gl.html
---
<p>O Pleno do Concello do Incio (Lugo), en sesión extraordinaria do 11 de setembro de 2015, en relación coa revisión do Plan xeral de ordenación municipal, adoptou por maioría absoluta o seguinte acordo:</p>
    <p>Primeiro. Aprobar inicialmente a revisión do Plan xeral de ordenación municipal do Incio, no cal se inclúe o informe de sustentabilidade ambiental (ISA), nos termos que constan no expediente.</p>
    <p>Segundo. De acordo co artigo 85.2 da Lei 9/2002, someter a información pública o expediente completo, Plan xeral de ordenación municipal e ISA, e abrir fase de consultas, polo prazo de dous meses, mediante anuncio no <em>Diario Oficial de Galicia</em> e en dous dos xornais de maior difusión da provincia, en cumprimento da normativa urbanística e ambiental de aplicación.</p>
    <p>Simultaneamente ao trámite de información pública, o Concello solicitará ás administracións públicas competentes os informes sectoriais que resulten necesarios e, durante o prazo de información pública, daráselles audiencia aos municipios limítrofes.</p>
    <p>Terceiro. Suspender o procedemento de outorgamento de licenzas urbanísticas naqueles ámbitos de núcleo rural clasificados como solo rústico polo plan que se aproba inicialmente. No resto do territorio, o Concello poderá conceder licenzas sempre e cando se cumpra simultaneamente a normativa do plan vixente e do aprobado inicialmente. A suspensión terá a duración prevista na lei.</p>
    <p>Cuarto. Durante o prazo de información pública poderase examinar o expediente nas oficinas municipais e locais habilitados para o efecto, de luns a vernes, entre as 9.00 e as 14.00 horas, e formular as alegacións que se consideren oportunas.</p>
    <p>O Incio, 21 de setembro de 2015</p>
    <footer><p>Laura Celeiro García<br>Alcaldesa</p></footer>

