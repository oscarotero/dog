---
date: '2015-09-11'
id: G0164-040915-0002
page: 36455
number: 174
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 1 de setembro de 2015 pola que se procede á ampliación dos importes
  para o financiamento das axudas para a adquisición de libros de texto,
  destinadas ao alumnado matriculado en educación primaria, educación secundaria
  obrigatoria ou educación especial, en centros sostidos con fondos públicos,
  para o seu uso no curso escolar 2014/15.
range: Orde
url: >-
  https://www.xunta.gal/dog/Publicados/2015/20150911/AnuncioG0164-040915-0002_gl.html
---
<p>Mediante a Orde do 28 de maio de 2014 (Diario Oficial de Galicia do 30 de maio), a Consellería de Cultura, Educación e Ordenación Universitaria convocou axudas para a adquisición de libros de texto, destinadas ao alumnado matriculado en educación primaria, educación secundaria obrigatoria ou educación especial, en centros sostidos con fondos públicos, para o seu uso no curso escolar 2014/15.</p>
    <p>O artigo 17 desta orde establece que estas axudas serán financiadas con cargo á aplicación orzamentaria 09.60.423A.780.0, polo importe total de 14.695.596,00 euros para o ano 2014, e na contía de 400.000,00 euros para o ano 2015, podéndose ampliar, se for o caso, conforme o previsto no artigo 31 da Lei 9/2007, do 13 de xuño, de subvencións de Galicia.</p>
    <p>Mediante a Orde do 23 de decembro de 2014 (DOG do 30 de decembro), procedeuse a incrementar o importe en 3.377.762,43 euros para esta mesma finalidade e con cargo á aplicación 09.60.423A.780.0.</p>
    <p>Como consecuencia da existencia de remanentes no mesmo servizo e tendo en conta que estas axudas non están sometidas ao réxime de concorrencia competitiva, e que o importe asignado non é suficiente para atender os compromisos adquiridos ao abeiro da convocatoria, a Consellería de Cultura, Educación e Ordenación Universitaria</p>
    <h2>DISPÓN:</h2>
    <p>Artigo único</p>
    <p>Incrementar o importe para financiar as axudas para a adquisición de libros de texto destinadas ao alumnado matriculado en educación primaria, educación secundaria obrigatoria ou educación especial en centos sostidos con fondos públicos, para o seu uso no curso escolar 2014/15, en douscentos noventa e tres mil setecentos vinte e dous euros con trinta e oito céntimos de euro (293.722,38 euros), de acordo co establecido no artigo 17 da Orde do 28 de maio de 2014 (DOG do 30 de maio).</p>
    <p>Santiago de Compostela, 1 de setembro de 2015</p>
    <footer><p>Román Rodríguez González<br>Conselleiro de Cultura, Educación e Ordenación Univeristaria</p></footer>

