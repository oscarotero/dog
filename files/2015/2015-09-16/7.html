---
date: '2015-09-16'
id: G0164-110915-0003
page: 36970
number: 177
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 8 de setembro de 2015 pola que se modifica a Orde do 6 de marzo de
  2015, pola que se establecen as bases reguladoras que rexerán as axudas
  destinadas á colaboración no financiamento de actuacións en materia de
  arquivos e se procede á súa convocatoria para o ano 2015.
range: Orde
url: >-
  https://www.xunta.gal/dog/Publicados/2015/20150916/AnuncioG0164-110915-0003_gl.html
---
<p>Con data do 23 de marzo de 2015 (DOG núm. 55) publicouse a Orde do 6 de marzo de 2015 pola que se establecen as bases reguladoras que rexerán as axudas destinadas á colaboración no financiamento de actuacións en materia de arquivos e se procede á súa convocatoria para o ano 2015.</p>
    <p>No artigo 11 da dita orde establecíase que o prazo para que os beneficiarios das axudas acrediten e xustifiquen os proxectos subvencionados será ata o 31 de outubro de 2015; en caso de non xustificarse a totalidade do orzamento do proxecto, a subvención será minorada na mesma proporción.</p>
    <p>Tendo en conta a data de resolución das ditas axudas, motivada pola tramitación dunha modificación de crédito publicada o 31 de xullo (DOG núm. 144), derivado dunha modificación da dotación orzamentaria establecida na Orde do 6 de marzo, co fin de viabilizar os procesos de execución e xustificación por parte dos beneficiarios resultantes, sen que con iso se cause prexuízo a terceiros, considérase necesario introducir modificacións no artigo 11.1 da Orde do 6 de marzo.</p>
    <p>Visto o anterior,</p>
    <h2>DISPOÑO:</h2>
    <p>Artigo único. <em>Modificación da Orde do 6 de marzo de 2015</em></p>
    <p>Modifícase o artigo 11.1 da Orde do 6 de marzo de 2015 pola que se establecen as bases reguladoras que rexerán as axudas destinadas á colaboración no financiamento de actuacións en materia de arquivos e se procede á súa convocatoria para o ano 2015, que quedaría como segue:</p>
    <p>Artigo 11. <em>Prazo, xustificación e pagamento das axudas</em></p>
    <p>1. O prazo para que os beneficiarios das axudas acrediten e xustifiquen os proxectos subvencionados será ata o 30 de novembro de 2015; en caso de non xustificarse a totalidade do orzamento do proxecto, a subvención será minorada na mesma proporción.</p>
    <p>Disposición derradeira</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 8 de setembro de 2015</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

