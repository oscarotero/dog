---
date: '2015-07-16'
id: G0165-090715-0004
page: 29670
number: 133
agency: Consellería do Medio Rural e do Mar
section: II. Autoridades e persoal. b) Nomeamentos.
title: >-
  ORDE do 8 de xullo de 2015 pola que se nomean Asunción Rodríguez Zarraquiños e
  José Antonio da Silva Pereira como presidenta e vicepresidente,
  respectivamente, do Consello Regulador da Denominación de Orixe Monterrei.
range: Orde
url: >-
  https://www.xunta.gal/dog/Publicados/2015/20150716/AnuncioG0165-090715-0004_gl.html
---
<p>Tras o cesamento por petición propia de Antonio Ángel Méndez Atanes como presidente do Consello Regulador da Denominación de Orixe Monterrei, o pleno deste organismo do pasado día 26 de xuño elixiu a Asunción Rodríguez Zarraquiños, ata ese momento vicepresidenta do Consello Regulador, para ocupar o dito cargo. Nese mesmo pleno elixiuse a José Antonio da Silva Pereira para ocupar o cargo de vicepresidente.</p>
    <p>Conforme indica o artigo 20 do Decreto 4/2007, do 18 de xaneiro, polo que se regulan as denominacións xeográficas de calidade do sector alimentario e os seus consellos reguladores, unha vez elixida a persoa que desempeñará a presidencia, deberá facerse o seu nomeamento mediante orde da consellería competente. Unha previsión semellante recolle o artigo 23 do citado decreto en relación coa vicepresidencia.</p>
    <p>Polo anterior,</p>
    <h2>DISPOÑO:</h2>
    <p>Artigo único. </p>
    <p>Nomear presidenta do Consello Regulador da Denominación de Orixe Monterrei a Asunción Rodríguez Zarraquiños e nomear vicepresidente dese consello regulador a José Antonio da Silva Pereira.</p>
    <p>Santiago de Compostela, 8 de xullo de 2015</p>
    <footer><p>Rosa María Quintana Carballo<br>Conselleira do Medio Rural e do Mar</p></footer>

