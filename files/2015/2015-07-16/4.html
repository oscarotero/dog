---
date: '2015-07-16'
id: CA02-090715-0001
page: 29673
number: 133
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  DECRETO 99/2015, do 2 de xullo, de aprobación definitiva da modificación
  puntual do Plan xeral de ordenación municipal da Cañiza, no antigo mercado
  gandeiro.
range: Decreto
url: >-
  https://www.xunta.gal/dog/Publicados/2015/20150716/AnuncioCA02-090715-0001_gl.html
---
<p>1. O Concello da Cañiza eleva, para a súa aprobación definitiva, o expediente da modificación puntual do Plan xeral de ordenación municipal, no ámbito do antigo mercado gandeiro, de conformidade co previsto no artigo 85.7 da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>2. O concello da Cañiza conta cun PXOM aprobado definitivamente o 27.6.2003.</p>
    <p>3. A modificación puntual ten por obxecto reclasificar como solo urbanizable delimitado industrial-terciario con ordenación detallada, un ámbito de 51.894 m<span class="dog-superindice">2</span> na periferia da capitalidade do concello da Cañiza, clasificado no PXOM, parcialmente como solo urbano de sistema xeral de equipamentos de servizos e de espazos libres e zonas verdes; e, no resto, como solo rústico de protección ordinaria e de protección de infraestruturas pola presenza da A-52 e a súa vía de conexión coa N-120.</p>
    <p>4. A Secretaría Xeral de Calidade e Avaliación Ambiental emitiu decisión do 24.10.2012 sobre a non necesidade de sometemento a avaliación ambiental estratéxica da MP.</p>
    <p>5. Constan informes municipais: técnicos do 12.12.2012 e de 21.3.2013; e xurídicos do 12.12.2012, 20.3.2013 e 28.10.2014.</p>
    <p>6. A modificación puntual foi aprobada inicialmente polo Concello en pleno en sesión do 30.8.2013. Foi sometida a información pública mediante anuncios nos xornais Atlántico e La Voz de Galicia do 17.9.2013 e no DOG do 4.10.2013. Deuse audiencia aos concellos limítrofes. </p>
    <p>7. No expediente administrativo municipal constan os seguintes informes sectoriais:</p>
    <p>– Confederación Hidrográfica do Miño-Sil do Ministerio de Agricultura, Alimentación e Medio Ambiente, informes do 8.10.2012, 3.2.2014, 18.7.2014 e 24.10.2014 (favorable condicionado).</p>
    <p>– Demarcación de Estradas do Estado en Galicia do 31.1.2013.</p>
    <p>– Servizo de Infraestruturas Agrarias da Consellería do Medio Rural e do Mar do 10.10.2013.</p>
    <p>– Deputación de Pontevedra do 2.4.2014.</p>
    <p>– Secretaría Xeral de Medio Rural e Montes do 29.11.2013.</p>
    <p>– Dirección Xeral do Patrimonio Cultural do 1.7.2014.</p>
    <p>– Dirección General de Telecomunicacións e Tecnoloxías de la Información do 4.2.2015.</p>
    <p>8. A modificación puntual foi aprobada provisionalmente polo Concello Pleno o 31.10.2014.</p>
    <p>9. O interese público da actuación, exixido no artigo 94.1 da LOUG, xustifícase pola implantación de usos produtivos necesarios, incorporando actividades económicas. Constan emendadas ou xustificadas as consideracións incluídas no informe previo á aprobación inicial da MP.</p>
    <p> 10. A modificación puntual dá lugar a un solo urbanizable delimitado industrial-terciario e desenvolve outros usos, dotacional e de zonas verdes, co obxecto de pór en valor unha área degradada polo cesamento da actividade do mercado de gando. O equipamento e zonas verdes de sistema xeral trasládanse en contigüidade a unha zona dotacional existente, máis próxima ao centro da capitalidade. A súa nova situación cumpre as determinacións establecidas no artigo 165 da LOUG, de accesibilidade e funcionalidade.</p>
    <p>11. O solo rústico de protección de infraestruturas que se propón reclasificar a urbanizable, está situado fóra da liña límite de edificación da A-52 e da conexión coa N-120.</p>
    <p>12. En cumprimento dos artigos 94.4 e 95.2 da LOUG, dado que a modificación afecta terreos cualificados como zonas verdes ou espazos libres públicos; e reclasifica solo rústico en urbanizable, solicitase o preceptivo informe favorable da Comisión Superior de Urbanismo na súa sesión do 17 de xuño de 2015. </p>
    <p>De conformidade co disposto no artigo 95.4 da LOUG, a competencia para a aprobación definitiva das modificacións de planeamento que teñan por obxecto a reclasificación de solo rústico de especial protección, correspóndelle ao Consello da Xunta de Galicia.</p>
    <p>Visto canto antecede, de acordo co disposto nos artigos 85.7 e 95.4 da Lei 9/2002, do 30 de decembro, de ordenación urbanística e protección do medio rural de Galicia; e no artigo 37 da Lei 1/1983, do 22 de febreiro, reguladora da Xunta e da súa Presidencia, e co informe favorable da Comisión Superior de Urbanismo de Galicia de 17.6.2015, así como por proposta da conselleira de Medio Ambiente, Territorio e Infraestruturas, e logo da deliberación do Consello da Xunta de Galicia, na súa reunión do día dous de xullo de dous mil quince,</p>
    <h2>DISPOÑO:</h2>
    <p>Artigo único. Aprobar definitivamente a modificación puntual do Plan xeral de ordenación municipal da Cañiza, no antigo mercado gandeiro, para os efectos do previsto no artigo 95.2 e 95.4 da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>Disposición derradeira. Recursos: segundo o disposto no artigo 85.11 da citada Lei 9/2002, contra este decreto non cabe recurso en vía administrativa; non obstante, contra ela poderase interpor recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses contados desde o día seguinte ao da súa publicación segundo dispoñen os artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, dous de xullo de dous mil quince</p>
    <footer><p>Alberto Núñez Feijóo<br>Presidente</p></footer>
    <p class="dog-firma-izq">Ethel Vázquez Mourelle<br>Conselleira de Medio Ambiente, Territorio e Infraestruturas</p>

