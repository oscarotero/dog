---
date: '2015-07-16'
id: CA04-180615-0007
page: 29801
number: 133
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 11 de xuño de 2015, da Xefatura Territorial de Ourense, pola se
  conceden as autorizacións administrativas previa e de construción dunha
  instalación eléctrica no concello da Gudiña (expediente IN407A 2014/45-3).
range: Resolución
url: >-
  https://www.xunta.gal/dog/Publicados/2015/20150716/AnuncioCA04-180615-0007_gl.html
---
<p>Visto o expediente para outorgamento das autorizacións administrativas previa e de construción da instalación eléctrica que a seguir se describe:</p>
    <p>Solicitante: Concello da Gudiña.</p>
    <p>Domicilio social: Beato Sebastián Aparicio, 76, 1º, 32540 A Gudiña.</p>
    <p>Denominación: LMT, CT e RBT bombeo auga Mesón de Herosa.</p>
    <p>Situación: A Gudiña.</p>
    <p>Características técnicas:</p>
    <p>LMT aérea a 20 kV de 936 m con condutor LA 56/54,6 mm<span class="dog-superindice">2</span> Al con orixe na LMT a Pentes, apoio derivación ao CT Inver e remate no CT proxectado intemperie bombeo Mesón de Herosa de 50 kVA e R/T 20.000/400-230 V.</p>
    <p>RBT subterránea 20 kV de 15 m con condutor RV derivada do CT proxectado. </p>
    <p>Orzamento: 79.088,20 euros.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Conceder a autorización administrativa previa e a autorización administrativa de construción á dita instalación, cuxas características se axustarán en todas as súas partes ao proxecto arriba sinalado e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente. Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución poderá interpoñer recurso de alzada, ante o conselleiro de Economía e Industria, no prazo dun mes contado a partir do día seguinte ao da notificación ou publicación desta resolución. Tamén poderá interpoñer calquera outro recurso que xulgue pertinente ao seu dereito.</p>
    <p>Ourense, 11 de xuño de 2015</p>
    <footer><p>Alfonso Tomás Paz Doniz<br>Xefe territorial de Ourense</p></footer>

