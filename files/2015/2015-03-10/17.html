---
date: '2015-03-10'
id: G2410-180215-0001
page: 9738
number: 47
agency: Xulgado do Social número 1 de Santiago de Compostela
section: V. Administración de xustiza.
title: EDICTO (363/2011)
range: Edicto
url: >-
  https://www.xunta.gal/dog/Publicados/2015/20150310/AnuncioG2410-180215-0001_gl.html
---
<p>María Teresa Vázquez Abades, secretaria xudicial do Xulgado do Social número 1 de Santiago de Compostela, fai saber que no procedemento seguridade social 363/2011 deste xulgado do social, seguido por instancia de Francisco Enríquez Romay contra José Rodríguez Olveira e o Instituto Social da Mariña sobre seguridade social, se ditou a seguinte resolución:</p>
    <p>«Providencia da maxistrada xuíza Paula Méndez Domínguez.</p>
    <p>Santiago de Compostela, 18 de febrero de 2015.</p>
    <p>Acórdase unir o anterior escrito presentado pola letrada da Administración, en nome e representación do Instituto Social da Mariña, ás actuacións e dar traslado ás partes polo prazo común de tres días para que presente conclusións escritas en relación coa dilixencia final acordada. Verificada a presentación das ditas conclusións, queden os autos vistos para sentenza e procédase ao seu ditado.</p>
    <p>Notifíquese ás partes e fágaselles saber que, en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, de ser o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións intentadas neles sen efecto serán válidas ata que non sexan facilitados outros datos alternativos, e será carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similar, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación. Mediante recurso de reposición, que se deberá interpor ante este órgano xudicial no prazo dos tres días hábiles seguintes ao da súa notificación, con expresión da infracción cometida na resolución a xuízo do recorrente, sen que a interposición do recurso teña efectos suspensivos contra a resolución impugnada.</p>
    <p>Se o recorrente non ten a condición de traballador ou beneficiario do réxime público de seguridade social deberá consignar a cantidade de 25 euros, en concepto de depósito para recorrer, na conta de consignacións deste Xulgado do Social número 1, aberta no Banco Santander, conta nº 0049 3569 9200 0500 1274 e, no campo concepto, deberá indicar “Recurso”, seguido do código “30 Social-Reposición”. Se o ingreso se fai mediante transferencia bancaria, deberá incluír tras a conta referida, separados por un espazo, o código “30 Social-Reposición”. Se efectúa diversos pagamentos na mesma conta, deberá especificar un ingreso por cada concepto, mesmo se obedecen a outros recursos da mesma ou distinta clase, indicando no campo de observacións a data da resolución contra a cal se recorreu, utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>Así o acorda e asina SSª. Dou fe.</p>
    <p>La magistrada jueza.</p>
    <p>A secretaria xudicial».</p>
    <p>E para que sirva de notificación en legal forma a José Rodríguez Olveira, en ignorado paradoiro, expido este edicto para a súa inserción no <em>Diario Oficial de Galicia</em>.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, agás o suposto de comunicación das resolucións que sexan autos ou sentenzas, ou cando se trate de emprazamento.</p>
    <p>Santiago de Compostela, 18 de febreiro de 2015</p>
    <footer><p>A secretaria xudicial</p></footer>

