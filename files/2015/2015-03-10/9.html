---
date: '2015-03-10'
id: G0003-260215-0003
page: 9723
number: 47
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 12 de febreiro de 2015, da Xerencia de Xestión Integrada de
  Lugo, Cervo e Monforte de Lemos, pola que se anuncia a convocatoria pública
  para a provisión de diversas prazas de supervisor/a de unidade do Hospital da
  Costa.
range: Resolución
url: >-
  https://www.xunta.gal/dog/Publicados/2015/20150310/AnuncioG0003-260215-0003_gl.html
---
<p>De conformidade co establecido no Decreto 206/2005, do 22 de xullo (DOG nº 145, do 29 de xullo), de provisión de prazas de persoal estatutario do Servizo Galego de Saúde, e na Orde do 24 de maio de 2006 (DOG nº 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, e en virtude das competencias atribuídas polo Decreto 43/2013, do 21 de febreiro (DOG nº 47, do 7 de marzo), polo que se establece a estrutura orgánica do Servizo Galego de Saúde, modificado polo Decreto 111/2013, do 4 de xullo (DOG nº 140, do 24 de xullo), e na Orde do 12 de abril de 2013 (DOG nº 76, do 19 de abril), pola que se desenvolve a estrutura organizativa de Xestión Integrada das áreas de Lugo, Cervo e Monforte de Lemos, así como na Orde do 5 de xullo de 2012 (DOG nº 139, do 20 de xullo), sobre delegación de competencias en órganos centrais e periféricos do Servizo Galego de Saúde, esta xerencia </p>
    <h2>RESOLVE:</h2>
    <p>Primeiro. Anunciar a convocatoria para cubrir, polo procedemento de concurso de méritos e a defensa pública dun proxecto técnico relacionado coa xestión da unidade, os postos de persoal sanitario que se relaciona no anexo desta resolución.</p>
    <p>Segundo. As retribucións dos postos ofertados serán as que correspondan de acordo coa orde pola que se ditan instrucións sobre a confección de nóminas do persoal ao servizo da Administración autonómica vixente.</p>
    <p>Terceiro. As solicitudes e a documentación anexa que conteña a xustificación dos requisitos e méritos alegados deberán dirixirse ao xerente de Xestión Integrada de Lugo, Cervo e Monforte de Lemos, e poderán presentarse preferentemente no rexistro sito na planta baixa do Hospital da Costa na rúa Rafael Vior, s/n (CP 27880) Burela, no prazo de trinta (30) días naturais contados desde o seguinte ao da publicación do anuncio desta convocatoria no Diario Oficial de Galicia.</p>
    <p>Así mesmo, poderán presentarse a través de calquera dos rexistros previstos no artigo 38.4 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
    <p>Cuarto. As bases íntegras da citada convocatoria estarán expostas nos taboleiros de anuncios do Hospital Universitario Lucus Augusti de Lugo (Oficina de Atención ao Traballador), e do Hospital da Costa, así como na intranet da Xestión Integrada de Lugo, Cervo e Monforte de Lemos, e na páxina web do Servizo Galego de Saúde (www.sergas.es).</p>
    <p>Lugo, 12 de febreiro de 2015</p>
    <footer><p>Antonio García Quintáns<br>Xerente de Xestión Integrada de Lugo, Cervo e Monforte de Lemos</p></footer>
    <h2>ANEXO</h2>
    <p>Denominación do posto:</p>
    <p>– Supervisor/a de Unidade de Traumatoloxía.</p>
    <p>Número de vacantes: 1.</p>
    <p>– Supervisor/a de Unidade de Urxencias.</p>
    <p>Número de vacantes: 1.</p>

