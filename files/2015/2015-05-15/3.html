---
date: '2015-05-15'
id: CA01-130515-0003
page: 18966
number: 90
agency: Consellería de Facenda
section: III. Outras disposicións.
title: >-
  RESOLUCIÓN do 13 de maio de 2015 pola que se ordena a publicación do Acordo do
  Consello da Xunta de Galicia do 13 de maio de 2015 polo que se aproba a
  modificación da relación de postos de traballo da Consellería de Traballo e
  Benestar.
range: Resolución
url: >-
  https://www.xunta.gal/dog/Publicados/2015/20150515/AnuncioCA01-130515-0003_gl.html
---
<p>A aprobación da modificación da relación de postos de traballo da Consellería de Traballo e Benestar xustifícase polas necesidades organizativas e funcionais da consellería.</p>
    <p>En consecuencia, por proposta da Consellería de Traballo e Benestar, consultadas as organizacións sindicais presentes na Mesa Xeral de Negociación da Comunidade Autónoma e a Comisión de Persoal, o Consello da Xunta de Galicia, na súa reunión do día 13 de maio de 2015, adoptou o seguinte acordo:</p>
    <p>Primeiro. Apróbase a modificación da relación de postos de traballo da Consellería de Traballo e Benestar, nos termos que se sinalan no anexo a este acordo. </p>
    <p>Segundo. Os postos de traballo cuxa forma de provisión sexa mediante o sistema de libre designación e estean afectados polas disposicións recollidas na Lei 2/2015, do 29 de abril, do emprego público de Galicia (DOG núm. 82, do 4 de maio), deberán axustarse aos requisitos establecidos nelas, unha vez entre en vigor a nova normativa de función pública.</p>
    <p>Terceiro. Ordénase a súa publicación no Diario Oficial de Galicia para os efectos da súa entrada en vigor a partir do día seguinte ao da súa publicación.</p>
    <p>Visto o acordo adoptado polo Consello da Xunta de Galicia na súa reunión do 13 de maio de 2015, relativo á aprobación da modificación da relación de postos de traballo da Consellería de Facenda, coa finalidade de cumprir o dito acordo, de conformidade coa Orde da Consellería de Traballo e Benestar do 8 de xullo de 2013, sobre delegación de competencias na Dirección Xeral da Función Pública (DOG núm. 136, do 18 de xullo), </p>
    <h2>DISPOÑO:</h2>
    <p>A publicación no Diario Oficial de Galicia do Acordo do Consello da Xunta de Galicia do 13 de maio de 2015 polo que se aproba a relación de postos de traballo da Consellería de Traballo e Benestar, que figura como anexo a esta resolución.</p>
    <p>Santiago de Compostela, 13 de maio de 2015</p>
    <footer><p>José María Barreiro Díaz<br>Director xeral da Función Pública</p></footer>

