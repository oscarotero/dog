---
date: '2015-01-02'
id: G0165-171214-0006
page: 180
number: 1
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO do 10 de decembro de 2014, da Xefatura Territorial da Coruña, polo que
  se comunica a aprobación do acordo da zona de concentración parcelaria de
  Mercurín-Lesta II (Ordes-A Coruña).
range: Anuncio
url: >-
  https://www.xunta.gal/dog/Publicados/2015/20150102/AnuncioG0165-171214-0006_gl.html
---
<p>Ponse en coñecemento de todos os interesados na concentración parcelaria da zona de Mercurín-Lesta II (Ordes-A Coruña), declarada de utilidade pública e urxente execución polo Decreto 208/1991, do 13 de xuño, o seguinte:</p>
    <p>Primeiro. O 26 de novembro de 2014, o director xeral de Desenvolvemento Rural aprobou o acordo de concentración parcelaria da devandita zona, logo de introducir no proxecto as modificacións oportunas á vista do resultado da enquisa deste último.</p>
    <p>Segundo. O acordo de concentración será notificado individualmente a cada un dos afectados e estará exposto ao público no Concello de Ordes e na zona. Os documentos que se poden examinar no citado concello refírense aos predios de substitución onde constan as situacións xurídicas derivadas das parcelas de procedencia, as fichas de atribucións, os planos e outros.</p>
    <p>Terceiro. Contra o acordo, os interesados poderán interpoñer recurso de alzada ante a persoa titular da Consellería do Medio Rural e do Mar dentro do prazo de trinta días, contados desde a notificación persoal ou publicación substitutiva. Os recursos poderán presentarse nesta xefatura territorial (Edificio Administrativo Monelos, Vicente Ferrer, 2, A Coruña), nas oficinas centrais da consellería (San Caetano, s/n, Santiago de Compostela) ou en calquera das dependencias a que fai referencia o artigo 38.4 da Lei 30/1992, do 26 de novembro, de réxime xurídico das administracións públicas e do procedemento administrativo común, modificadas pola Lei 4/1999, do 13 de xaneiro.</p>
    <p>A Coruña, 10 de decembro de 2014</p>
    <footer><p>Xefe Territorial da Coruña<br>Antonio Manuel Aguión Fernández</p></footer>

