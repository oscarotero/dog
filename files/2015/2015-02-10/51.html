---
date: '2015-02-10'
id: C141-270115-0001
page: 5979
number: 27
agency: Portos de Galicia
section: VI. Anuncios. a) Administración autonómica.
title: >-
  CÉDULA do 27 de xaneiro de 2015 pola que se notifica resolución de recurso de
  reposición previo ao económico-administrativo interposto por Santiago Otero
  Ferro contra a liquidación de tarifa portuaria X-4 no porto da Illa de Arousa.
range: Cédula
url: >-
  https://www.xunta.gal/dog/Publicados/2015/20150210/AnuncioC141-270115-0001_gl.html
---
<p>De conformidade co disposto no artigo 59.4 da Lei 30/1992, de réxime xurídico das administracións públicas e do procedemento administrativo común, notifícaselle mediante a publicación no <em>Diario Oficial de Galicia</em> e exposición no taboleiro de edictos do Concello da Illa de Arousa a Santiago Otero Ferro que o 19 de xaneiro de 2015 a Dirección de Portos de Galicia emitiu resolución que desestima o recurso potestativo de reposición interposto contra a liquidación número 304140368, resultante de facturar a tarifa X-4 –pesca fresca– polas descargas efectuadas polo buque <em>Ave Sin Puerto Dos</em> no porto da Illa de Arousa, no período devindicación correspondente ao mes de outubro de 2014.</p>
    <p>De acordo cos termos da resolución, a liquidación axústase ao establecido nas regras terceira, quinta e oitava de aplicación a esta tarifa previstas na Lei 6/2003, do 9 de decembro, de taxas, prezos e exaccións reguladoras da Comunidade Autónoma de Galicia.</p>
    <p>Contra esta resolución poderase interpor reclamación económico-administrativa no prazo dun mes contado desde a publicación da presente cédula no <em>Diario Oficial de Galicia</em> ou da exposición no taboleiro de edictos do Concello da Illa de Arousa. A reclamación presentarase ante esta entidade pública, quen a remitirá á Xunta Superior de Facenda da Comunidade Autónoma de Galicia.</p>
    <p>E para que conste e sirva de notificación, e en cumprimento do disposto no artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común, expido, asino e selo esta cédula.</p>
    <p>Santiago de Compostela, 27 de xaneiro de 2015</p>
    <footer><p>José Ignacio Villar García<br>Director de Portos de Galicia</p></footer>

