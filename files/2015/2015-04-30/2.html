---
date: '2015-04-30'
id: G0244-240415-0009
page: 16758
number: 81
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  ORDE do 17 de abril de 2015 pola que se fixan os prezos privados para a venda
  ao público de determinadas publicacións editadas pola Axencia Turismo de
  Galicia.
range: Orde
url: >-
  https://www.xunta.gal/dog/Publicados/2015/20150430/AnuncioG0244-240415-0009_gl.html
---
<p>O artigo 50 da Lei 6/2003, do 9 de decembro, de taxas, prezos e exaccións reguladoras da Comunidade Autónoma de Galicia, dispón que «son prezos privados as contraprestacións que obteñan os suxeitos a que se refire o artigo 3 desta lei pola prestación de servizos ou a realización de actividades efectuadas en réxime de dereito privado cando, prestándose tamén tales servizos ou actividades polo sector privado, sexan de solicitude voluntaria por parte dos administrados».</p>
    <p>Así mesmo, o artigo 51 da referida lei establece que «os prezos privados serán fixados polas consellerías correspondentes, logo de informe favorable da de Economía e Facenda, atendendo ás condicións e circunstancias do mercado en que operen, sen prexuízo de que excepcionalmente se poidan aplicar subvencións reguladoras. Para estes efectos, a consellería correspondente remitirá á de Economía e Facenda o proxecto normativo xunto coa memoria económica en que se xustifiquen os aspectos anteriores. A norma que fixe estes prezos deberá ser publicada no Diario Oficial de Galicia.</p>
    <p>Na súa virtude, vista a proposta formulada pola Axencia Turismo de Galicia e logo do informe favorable da Consellería de Facenda, esta consellería</p>
    <h2>DISPÓN:</h2>
    <p>Artigo único</p>
    <p>1. Quedan aprobados os prezos privados de venda ao público das publicacións editadas pola Axencia Turismo de Galicia que se relacionan no anexo.</p>
    <p>2. Estes prezos entenderanse con IVE incluído.</p>
    <p>Disposición derradeira única</p>
    <p>Esta orde entrará en vigor ao día seguinte da súa publicación no Diario Oficial de Galicia.</p>
    <p>Santiago de Compostela, 17 de abril de 2015</p>
    <footer><p>Alfonso Rueda Valenzuela<br>Vicepresidente e conselleiro de Presidencia,<br>Administracións Públicas e Xustiza</p></footer>
    <h2>ANEXO</h2>
    <p>– Peregrino e novo apóstolo. San Francisco no Camiño de Santiago: 28 €.</p>
    <p>– San Francisco de Asís (castelán): 5 €.</p>
    <p>– San Francisco de Asís (galego): 5 €.</p>
    <p>– On the road (ed. castelán): 25 €.</p>
    <p>– On the road (ed. galego): 25 €.</p>
    <p>– On the road (ed. inglés): 25 €.</p>
    <p>– El manuscrito Algunos cortes de arquitectura de Francisco Antonio Fernández Sarela: 18 €.</p>
    <p>– Viaje de San Francisco a España 1214: 12 €.</p>
    <p>– Liber Sancti Iacobi Codex Calixtinus: 25 €.</p>
    <p>– La peregrinación a Santiago de Diego de Guzmán: 20 €.</p>
    <p>– Gastronomía monacal en Galicia (castelán): 20 €.</p>
    <p>– Gastronomía monacal en Galicia (galego): 20 €.</p>
    <p>– Iconografía de las tres iglesias góticas de Betanzos: 68 €.</p>

