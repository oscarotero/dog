---
date: '2015-08-13'
id: C3K1-070815-0001
page: 33221
number: 153
agency: Consellería de Sanidade
section: I. Disposicións xerais.
title: >-
  CORRECCIÓN de erros. Orde do 11 de maio de 2015 pola que se crea o Rexistro
  Galego do Infarto Agudo de Miocardio.
range: Corrección de orde
url: >-
  https://www.xunta.gal/dog/Publicados/2015/20150813/AnuncioC3K1-070815-0001_gl.html
---
<p>Advertido un erro no anexo I da orden indicada, publicada no <em>Diario Oficial de Galicia </em>núm. 90, do 15 de maio de 2015, procede efectuar a correspondente corrección, relativa ao sistema de tratamento empregado, de modo que o dito anexo I quedará como segue:</p>
    <h2>ANEXO I</h2>
    <table>
     <tbody>
      <tr>
       <td>Nome e descrición do ficheiro</td>
       <td>Regaliam.</td>
      </tr>
      <tr>
       <td>Finalidade do ficheiro e usos previstos</td>
       <td>a) Determinar as características epidemiolóxicas, clínicas e terapéuticas da poboación afectada, rexistrando o procedemento de acceso do/a paciente ao sistema sanitario, o itinerario seguido para recibir asistencia, os procedementos diagnósticos e terapéuticos utilizados e o seu resultado.
        b) Proporcionar, a través de distintos indicadores de calidade, datos epidemiolóxicos e asistenciais precisos para unha planificación eficaz e eficiente dos recursos materiais e humanos destinados á atención ao infarto agudo de miocardio.
        c) Avaliar a eficacia, efectividade e eficiencia da rede asistencial en relación co infarto agudo de miocardio, nos seus aspectos sanitario, económico e de xestión.
        d) Servir de base para a elaboración de estudos epidemiolóxicos, clínicos e estatísticos.</td>
      </tr>
      <tr>
       <td>Órgano responsable do ficheiro</td>
       <td>Consellería de Sanidade e Servizo Galego de Saúde.</td>
      </tr>
      <tr>
       <td>Persoas e colectivos sobre os cales se pretende obter datos</td>
       <td>Pacientes atendidos/as nos centros hospitalarios do Servizo Galego de Saúde, Povisa e 061, afectados/as por infarto agudo de miocardio con elevación do segmento ST.</td>
      </tr>
      <tr>
       <td>Servizos ou unidades ante os cales poden exercer os dereitos de acceso, rectificación, cancelación e oposición</td>
       <td>Consellería de Sanidade ou calquera dos centros/unidades dependentes desta, así como o Servizo Galego de Saúde ou calquera dos centros/unidades dependentes deste, así como as entidades públicas instrumentais dependentes da Consellería de Sanidade e o Servizo Galego de Saúde.</td>
      </tr>
      <tr>
       <td>Nivel do ficheiro</td>
       <td>Alto, por recoller datos sanitarios.</td>
      </tr>
      <tr>
       <td>Procedencia e procedemento de recollida de datos</td>
       <td>Actos de prestación sanitaria directa.</td>
      </tr>
      <tr>
       <td>Tipos de datos de carácter persoal (categorías de datos)</td>
       <td>Datos de carácter identificativo: TIS/número de tarxeta sanitaria.
        Datos de características persoais: sexo, idade, concello de residencia.
        Datos especialmente protexidos: datos de saúde e clínicos.</td>
      </tr>
      <tr>
       <td>Encargado do tratamento</td>
       <td>Consellería de Sanidade e Servizo Galego de Saúde.</td>
      </tr>
      <tr>
       <td>Sistema de tratamento</td>
       <td>Parcialmente automatizado (mixto).</td>
      </tr>
      <tr>
       <td>Comunicacións ou cesións de datos</td>
       <td>Investigadores/as, para o desenvolvemento de estudos científicos, de acordo co sinalado no artigo&amp;nbsp;11 do Decreto 29/2009, do 5 de febreiro. Instituto Galego de Estatística e Órgano Estatístico Sectorial da Consellería de Sanidade, de acordo coa normativa estatística da Comunidade Autónoma de Galicia e coa normativa de protección de datos no Sistema sanitario público de Galicia.</td>
      </tr>
      <tr>
       <td>Transferencias internacionais de datos a terceiros países</td>
       <td>Non están previstas.</td>
      </tr>
     </tbody>
    </table>

