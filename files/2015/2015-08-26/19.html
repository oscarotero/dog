---
date: '2015-08-26'
id: CA05-140815-0002
page: 34855
number: 162
agency: Consellería de Traballo e Benestar
section: VI. Anuncios. a) Administración autonómica.
title: >-
  CÉDULA do 6 de agosto de 2015, da Xefatura Territorial de Lugo, pola que se
  fai público o acordo de procedencia de reintegro da subvención á xeración de
  emprego estable, regulada na Orde do 17 de marzo de 2011 (Diario Oficial de
  Galicia do 28 de marzo), relativa ao expediente TR340K 2011/6-2.
range: Cédula
url: >-
  https://www.xunta.gal/dog/Publicados/2015/20150826/AnuncioCA05-140815-0002_gl.html
---
<p>Intentada a notificación deste acordo, segundo o disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común (BOE núm. 285, do 27 de novembro), modificada pola Lei 4/1999, do 13 de xaneiro (BOE núm. 12, do 14 de xaneiro), e non sendo posible a súa práctica, por medio desta cédula, e segundo o disposto no número 5 do referido artigo e o establecido no artigo 61 do mesmo texto legal, notifícaselle á interesada o contido da resolución que figura como anexo, para que poida ter coñecemento deste.</p>
    <p>Así mesmo, fáiselle saber o dereito que a asiste para interpoñer recurso contencioso-administrativo no prazo de dous (2) meses, que comezará a contar a partir do día seguinte ao da publicación desta cédula no Boletín Oficial del Estado, ante a Sala do Contencioso-Administrativo do Tribunal Superior de Xustiza de Galicia, así como, con anterioridade e con carácter potestativo, poderá interpoñer recurso de reposición no prazo dun mes, que comezará a contar a partir do día seguinte ao desta publicación, ante esta xefatura territorial. Todo isto de conformidade co establecido na Lei 29/1998, do 13 de xullo, reguladora da xurisdición contencioso-administrativa, e na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>A interesada, durante este prazo, poderá presentarse ante o Servizo de Traballo e Economía Social da Xefatura Territorial da Consellería de Traballo e Benestar en Lugo, situado na rolda da Muralla, nº 70, baixo, Lugo, das 9.00 ás 14.00 horas de luns a venres, para os efectos de coñecer integramente o contido da resolución.</p>
    <p>Advírteselle que, de non ser interposto o recurso en tempo e forma, a resolución adquirirá firmeza.</p>
    <p>Lugo, 6 de agosto de 2015</p>
    <footer><p>P.A. (Artigo 39.2.1 e Decreto 42/2013, do 21 de febreiro)<br>Vicente Correa Díaz<br>Xefe do Servizo de Coordinación Administrativa</p></footer>
    <h2>ANEXO</h2>
    <p>Nº de expediente: TR340K 2011/6-2.</p>
    <p>Nome: Exportación Halim Em, S.L.</p>
    <p>DNI/NIF: B27420231.</p>
    <p>Axuda: subvención á xeración de emprego estable.</p>
    <p>Último enderezo coñecido: rúa Doutor Gasalla, 9, 4º dta., 27004 Lugo.</p>
    <p>Feito imputado: non manter a persoa traballadora pola que se concedeu a subvención durante un período mínimo de tres anos.</p>
    <p>Precepto infrinxido: artigo 20, punto 2, da orde de convocatoria.</p>
    <p>Contido da resolución: acordo da procedencia de reintegro da axuda.</p>

