---
date: '2015-05-25'
id: G0164-150515-0003
page: 20391
number: 96
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 5 de maio de 2015 pola que se modifica a autorización do centro
  privado de educación especial Amicos do concello de Ribeira.
range: Orde
url: >-
  https://www.xunta.gal/dog/Publicados/2015/20150525/AnuncioG0164-150515-0003_gl.html
---
<p>O centro privado de educación especial Amicos, do concello de Ribeira, solicita a ampliación de dúas unidades de autistas e dúas unidades de psíquicos.</p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Primeiro. Autorizar a ampliación de catro unidades de educación especial no centro privado que se relaciona a seguir:</p>
    <p>Denominación: centro privado de educación especial Amicos.</p>
    <p>Código do centro: 15032674.</p>
    <p>Domicilio: r/ Gándara, 33.</p>
    <p>Localidade: Oleiros.</p>
    <p>Concello: Ribeira.</p>
    <p>Provincia: A Coruña.</p>
    <p>Titular: Asociación de Familias de Persoas con Discapacidade Psíquica AMICOS.</p>
    <p>Composición resultante:</p>
    <p>Dúas unidades de educación especial (plurideficientes).</p>
    <p>Tres unidades de educación especial (autistas).</p>
    <p>Dúas unidades de educación especial (psíquicos).</p>
    <p>Segundo. Para a posta en funcionamento das unidades que se amplían a Xefatura Territorial da Consellería de Educación e Ordenación Universitaria da Coruña, logo do informe do Servizo Territorial de Inspección Educativa, aprobará expresamente a relación de persoal que impartirá docencia.</p>
    <p>Terceiro. Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Cuarto. O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 5 de maio de 2015</p>
    <footer><p>Román Rodríguez González<br>Conselleiro de Educación e Ordenación Universitaria</p></footer>

