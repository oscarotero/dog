---
date: '2015-02-20'
id: G2347-020215-0001
page: 7226
number: 35
agency: Xulgado do Social número 4 da Coruña
section: V. Administración de xustiza.
title: EDICTO (1114/2014).
range: Edicto
url: >-
  https://www.xunta.gal/dog/Publicados/2015/20150220/AnuncioG2347-020215-0001_gl.html
---
<p>Encarnación Mercedes Tubío Lariño, secretaria do Xulgado do Social número catro da Coruña, dá fe e certifica que neste xulgado se seguen autos número 1114/2014, por instancia de Senera Angela Caserini Caserini, contra a empresa Albealia Restauración Coruña 2, S.L. sobre cantidade, nos cales recaeu sentenza o 20.1.2015 que copiada nos particulares<br>necesarios di así:</p>
    <p>Decido estímase a demanda formulada por Senera Angela Caserini Caserini fronte a Albealia Restauración Coruña 2, S.L., con intervención do Fondo de Garantía Salarial, e en consecuencia: </p>
    <p>– Declárase improcedente o despedimento efectuado pola demandada Albealia Restauración Coruña 2, S.L. á demandante, Senera Angela Caserini Caserini.</p>
    <p>– Condénase a Albealia Restauración Coruña 2, S.L. a que no prazo de cinco días desde a notificación da sentenza opte entre a readmisión da demandante ou o aboamento dunha indemnización de 1.782,83 euros, determinando o aboamento da dita indemnización a extinción do contrato de traballo; no caso de optar pola readmisión deberá aboar os salarios de tramitación que desde a data do despedimento ata a presente importan 4.883,86 euros, aos cales se deberán engadir os que se devindiquen ata a súa notificación a razón de 43,22 euros diarios.</p>
    <p>– Condénase a empresa Albealia Restauración Coruña 2, S.L. a aboarlle á demandante en concepto de débeda salarial a cantidade de dous mil cincocentos noventa e tres euros con oito céntimos de euros (2.593,08 euros).</p>
    <p>Notifíqueselles a presente resolución ás partes.</p>
    <p>Contra esta resolución cabe recurso de suplicación perante o Tribunal Superior de<br>Xustiza de Galicia, o cal se deberá anunciar neste xulgado no prazo dos cinco días seguintes ao da notificación desta resolución, para o cal abondará a manifestación da parte ou do seu avogado, graduado social ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, no momento de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña.</p>
    <p>E para que conste, para efectos da súa publicación no Diario Oficial de Galicia co fin de que sirva de notificación en forma á empresa Albealia Restauración Coruña 2, S.L., expido e asino o presente edicto.</p>
    <p>A Coruña, 2 de febreiro de 2015 </p>
    <footer><p>A secretaria xudicial</p></footer>

