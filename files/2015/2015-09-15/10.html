---
date: '2015-09-15'
id: O3P2-070915-0001
page: 36710
number: 176
agency: Instituto Galego de Seguridade e Saúde Laboral
section: III. Outras disposicións.
title: >-
  RESOLUCIÓN do 3 de setembro de 2015 pola que se dá publicidade aos convenios
  de colaboración subscritos por este organismo no segundo cuadrimestre do ano
  2015.
range: Resolución
url: >-
  https://www.xunta.gal/dog/Publicados/2015/20150915/AnuncioO3P2-070915-0001_gl.html
---
<p>O artigo 11.1 da Lei 4/2006, do 30 de xuño, de transparencia e boas prácticas na Administración pública galega, impón a cada consellería ou entidade da Xunta de Galicia a obriga de publicar no Diario Oficial de Galicia unha relación dos convenios de colaboración subscritos no cuadrimestre anterior.</p>
    <p>En consecuencia, e para dar cumprimento a esta obriga,</p>
    <h2>DISPOÑO:</h2>
    <p>Artigo único</p>
    <p>Dar publicidade á relación dos convenios subscritos polo Instituto Galego de Seguridade e Saúde Laboral nos meses de maio, xuño, xullo e agosto do ano 2015 que se incorpora como anexo a esta resolución.</p>
    <p>Santiago de Compostela, 3 de setembro de 2015</p>
    <footer><p>P.S. (Orde do 17.11.2014)<br>Fernando González Abeijón<br>Subdirector xeral técnico e de Planificación</p></footer>
    <h2>ANEXO</h2>
    <table>
     <thead>
      <tr>
       <td>Convenio</td>
       <td>Obxecto</td>
       <td>Importe achegado polo Issga</td>
       <td>Data de sinatura</td>
      </tr>
     </thead>
     <tbody>
      <tr>
       <td>Acordo marco de colaboración entre o Instituto Galego de Seguridade e Saúde Laboral (Issga) e o Colexio Oficial de Psicoloxía de Galicia, para a promoción e colaboración en actuacións de seguridade e saúde no traballo.</td>
       <td>O establecemento de canles de colaboración para o desenvolvemento de actividades de información e formación en prevención de riscos laborais, así como programar, coordinar e apoiar as actividades desenvolvidas polo COPG, de cara á mellora das condicións de seguridade e saúde no traballo, á redución dos riscos laborais, á investigación e ao fomento de novas formas de protección e promoción de estruturas eficaces de prevención.</td>
       <td>0 €</td>
       <td>10.6.2015</td>
      </tr>
      <tr>
       <td>Convenio de cooperación educativa entre o Instituto Galego de Seguridade e Saúde Laboral e a Universidade de Vigo, para a realización de prácticas académicas externas do alumnado do Mestrado universitario en prevención de riscos laborais.</td>
       <td>Articular a colaboración do Issga coa Universidade de Vigo na realización de prácticas académicas externas do alumnado do Mestrado universitario en prevención de riscos laborais, para facilitar a súa preparación para o exercicio profesional en áreas operativas do instituto relacionadas coa súa formación universitaria e as posibles saídas profesionais desde os estudos cursados na universidade.</td>
       <td>0 €</td>
       <td>15.7.2015</td>
      </tr>
     </tbody>
    </table>

