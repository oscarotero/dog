---
date: '2015-04-14'
id: G2410-240315-0001
page: 14277
number: 69
agency: Xulgado do Social número 1 de Santiago de Compostela
section: V. Administración de xustiza.
title: EDICTO (ETX 35/2013).
range: Edicto
url: >-
  https://www.xunta.gal/dog/Publicados/2015/20150414/AnuncioG2410-240315-0001_gl.html
---
<p>Eu, María Teresa Vázquez Abades, secretaria xudicial do Xulgado do Social número 1 de Santiago de Compostela, fago saber que no procedemento de execución de títulos xudiciais 35/2013 deste xulgado do social, seguido por instancia de José Luís Pérez Romano contra Manuel Romano Sampedro e o Fondo de Garantía Salarial (Fogasa) sobre despedimento, foi ditada a seguinte resolución:</p>
    <p>«Dilixencia de ordenación.</p>
    <p>Secretaria xudicial: María Teresa Vázquez Abades.</p>
    <p>Santiago de Compostela, 24 de marzo de 2015</p>
    <p>1. Ofrecida por José Manuel Señarís Veiras a cantidade de 53.100 euros e sendo inferior ao 50 por cien do valor de taxación e inferior á cantidade por que se despachou execución, incluída a orzada para xuros e custas, en virtude do establecido no artigo 670.4 da LAC, acordo dar traslado ao executado polo prazo de dez días, co fin de que presente terceiro que mellore a oferta ofrecendo cantidade superior ao 70 por cento do valor de taxación ou que, aínda inferior ao devandito importe, resulte suficiente para lograr a completa satisfacción do dereito do executante.</p>
    <p>2. Tendo en conta que o executado se atopa en paradoiro descoñecido, o traslado anteriormente referido verificarase mediante publicación da presente resolución no <em>Diario Oficial de Galicia</em>.</p>
    <p>Notifíquese ás partes e fágaselles saber que en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados, e, se for o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin fornecerán plenos efectos e as notificacións neles tentadas sen efecto serán válidas en tanto non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación. Mediante recurso de reposición que se interporá ante quen dita esta resolución, no prazo de tres días hábiles seguintes á súa notificación, con expresión da infracción que contén a xuízo do recorrente, sen que a interposición do recurso teña efectos suspensivos con respecto á resolución impugnada.</p>
    <p> A secretaria xudicial».</p>
    <p>E para que sirva de notificación en legal forma a Manuel Romano Sampedro, en ignorado paradoiro, expido o presente edicto para a súa inserción no <em>Diario Oficial de Galicia</em>.</p>
    <p>Santiago de Compostela, 24 de marzo de 2015</p>
    <footer><p>A secretaria xudicial</p></footer>

