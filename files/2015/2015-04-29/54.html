---
date: '2015-04-29'
id: C3Q2-230415-0001
page: 16657
number: 80
agency: Instituto Galego da Vivenda e Solo
section: VI. Anuncios. a) Administración autonómica.
title: >-
  RESOLUCIÓN do 20 de abril de 2015 pola que se anuncia a licitación, polo
  sistema de procedemento aberto e trámite ordinario, para a contratación das
  obras de equipamento de 126 cociñas no grupo de 132 VPP en Valdecorvos,
  Pontevedra (expediente PO-2008/701-EC).
range: Resolución
url: >-
  https://www.xunta.gal/dog/Publicados/2015/20150429/AnuncioC3Q2-230415-0001_gl.html
---
<p>1. Entidade adxudicadora.</p>
    <p>Instituto Galego da Vivenda e Solo (IGVS).</p>
    <p>2. Obxecto do contrato.</p>
    <p>a) Descrición do obxecto: equipamento de 126 cociñas no grupo de 132 VPP en Valdecorvos (Pontevedra). </p>
    <p>b) Prazo de execución: máximo 6 semanas.</p>
    <p>3. Tramitación, procedemento e forma de adxudicación.</p>
    <p>a) Tramitación: urxente.</p>
    <p>b) Procedemento: aberto.</p>
    <p>c) Forma: un único criterio.</p>
    <p>4. Orzamento base de licitación.</p>
    <p>a) Orzamento de licitación: douscentos trinta e catro mil novecentos setenta e tres euros con noventa e dous céntimos (234.973,92 €), IVE excluído.</p>
    <p>b) IVE (21 %): corenta e nove mil trescentos corenta e catro euros con cincuenta e dous céntimos (49.344,52 €).</p>
    <p>c) Importe total: douscentos oitenta e catro mil trescentos dezaoito euros con corenta e catro céntimos (284.318,44 €).</p>
    <p>5. Garantías.</p>
    <p>a) Provisional: non se exixe.</p>
    <p>b) Definitiva: 5 % do orzamento de adxudicación, IVE excluído.</p>
    <p>6. Requisitos específicos do contratista.</p>
    <p>Solvencia de acordo coas cláusulas 3.3.1 e 3.3.2 do prego de cláusulas administrativas particulares ou das epígrafes I e J do cadro de características.</p>
    <p>7. Obtención de documentación.</p>
    <p>– Os pregos de cláusulas administrativas particulares e prescricións técnicas polos que terá que rexerse a contratación poderán descargarse a través da internet no perfil do contratante no enderezo:</p>
    <p>http://www.contratosdegalicia.es/resultado.jsp?N=22454</p>
    <p>– Tamén no perfil do contratante:</p>
    <p>http://igvs.xunta.es/web/igvs/329</p>
    <p>8. Presentación das ofertas.</p>
    <p>As proposicións, que se axustarán ao modelo que se inclúe no correspondente prego de cláusulas administrativas particulares, presentaranse no rexistro da sede dos servizos centrais do IGVS (Polígono das Fontiñas, Área Central, s/n, Santiago de Compostela) ata o décimo terceiro (13) día natural contado a partir do seguinte ao da publicación desta resolución no <em>Diario Oficial de Galicia</em>. De coincidir o dito día en sábado ou festivo o prazo para a presentación das propostas rematará o primeiro día hábil seguinte. Cando a proposición se envíe por correo o licitador deberá xustificar a data de imposición do envío na oficina de Correos e anunciarlle ao órgano de contratación a remisión da dita oferta mediante telegrama ou fax (981 54 16 00) no mesmo día.</p>
    <p>9. Posibilidade de variantes.</p>
    <p>Non se admiten.</p>
    <p>10. Apertura de proposicións.</p>
    <p>O acto público de apertura do sobre B (documentación relativa a criterios avaliables de forma automática) terá lugar no salón de actos da sede dos servizos centrais do Instituto Galego da Vivenda e Solo, á hora e data que será anunciada, con tres días hábiles de antelación á súa realización, no perfil do contratante.</p>
    <p>11. Gastos do anuncio.</p>
    <p>O importe dos anuncios será por conta do adxudicatario.</p>
    <p>Santiago de Compostela, 20 de abril de 2015</p>
    <footer><p>P.D. (R. 23.6.2010)<br>Heriberto García Porto<br>Director xeral do Instituto Galego da Vivenda e Solo</p></footer>

