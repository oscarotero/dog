---
date: '2015-04-29'
id: G0244-230415-0007
page: 16571
number: 80
agency: >-
  Vicepresidencia e Consellería de Presidencia, Administracións Públicas e
  Xustiza
section: IV. Oposicións e concursos.
title: >-
  ORDE do 23 de abril pola que se nomean rexistradores da propiedade, mercantís
  e de bens mobles para varios rexistros vacantes.
range: Orde
url: >-
  https://www.xunta.gal/dog/Publicados/2015/20150429/AnuncioG0244-230415-0007_gl.html
---
<p>O nomeamento de rexistradores da propiedade, mercantís e de bens mobles que desempeñen funcións en Galicia é competencia desta comunidade autónoma, segundo o disposto no artigo 26.1 do Estatuto de autonomía de Galicia, aprobado pola Lei orgánica 1/1981.</p>
    <p>En cumprimento do establecido no artigo 277 da Lei hipotecaria, e nos artigos 504 e 508 e demais concordantes do regulamento para a súa execución, por medio da Orde do Ministerio de Xustiza JUS/198/2015, do 9 de febreiro (BOE do 13 de febreiro), constitúese o corpo de aspirantes a rexistradores da propiedade, mercantís e de bens mobles.</p>
    <p>Visto o expediente instruído para a provisión de rexistros da propiedade, mercantís e de bens mobles vacantes nesta comunidade autónoma, e consonte os resultados do concurso entre membros do corpo de aspirantes a rexistradores da propiedade, mercantís e de bens mobles, convocado pola Resolución da Dirección Xeral dos Rexistros e do Notariado do 4 de marzo de 2015 (BOE do 12 de marzo) e resolto pola Resolución do 9 de abril de 2015, e de conformidade cos artigos 284 da Lei hipotecaria, 513 e demais concordantes do regulamento para a súa execución, co Decreto da Xunta de Galicia 72/2013, do 25 de abril, e coas demais disposicións legais autonómicas pertinentes,</p>
    <p class="dog-centrado-sin-cursiva-c-a">RESOLVO:</p>
    <p>Nomear os rexistradores comprendidos na citada resolución e que no anexo se relacionan para prover os rexistros vacantes radicados no territorio da Comunidade Autónoma de Galicia.</p>
    <p>Santiago de Compostela, 23 de abril de 2015 </p>
    <footer><p>Alfonso Rueda Valenzuela<br>Vicepresidente e conselleiro de Presidencia, Administracións Públicas e Xustiza</p></footer>
    <h2>ANEXO</h2>
    <p>• Inés Areán Fraga, aspirante núm. 14 para o Rexistro da Estrada.</p>
    <p>• Antonio Manuel Oliva Izquierdo, aspirante núm. 27 para o Rexistro de Verín.</p>
    <p>• María Couto Aboy, aspirante núm. 35 para o Rexistro de Chantada.</p>

