---
date: '2015-06-22'
id: CA01-100615-0002
page: 24936
number: 116
agency: Consellería de Facenda
section: VI. Anuncios. a) Administración autonómica.
title: >-
  ANUNCIO do 9 de xuño de 2015, da Dirección Xeral da Función Pública, polo que
  se notifica a resolución ditada no recurso de reposición formulado por José
  Andrés Villamarín Taboada.
range: Anuncio
url: >-
  https://www.xunta.gal/dog/Publicados/2015/20150622/AnuncioCA01-100615-0002_gl.html
---
<p>Con data do 6.5.2015, o director xeral da Función Pública, en uso da competencia delegada polo conselleiro de Facenda en virtude da Orde do 8 de xullo de 2013 (DOG núm. 136, do 18 de xullo), no seu artigo 3.e), ditou resolución pola que se desestima o recurso de reposición formulado por José Andrés Villamarín Taboada contra a Resolución da Dirección Xeral da Función Pública, do 3 de febreiro de 2015, pola que se lle autoriza a compatibilidade solicitada polo interesado entre as actividades públicas principal e secundaria e se lle denega entre as referidas actividades públicas e a privada.</p>
    <p>Logo de tentar dúas veces a notificación da citada resolución a través do servizo de Correos no domicilio indicado polo interesado para os efectos de notificación, esta non se puido practicar e foron devoltas polo dito servizo, por «non retirado» tras os dous intentos, respetivamente, en que consta «ausente de repartición».</p>
    <p>Polo exposto, esta dirección xeral, en cumprimento do disposto no artigo 59.5º da Lei 30/1992, do 26 de novembro, de réxime xurídico das administracións públicas e do procedemento administrativo común, en virtude deste anuncio, notifica a José Andrés Villamarín Taboada a resolución antes referida.</p>
    <p>O interesado pode recoller a notificación da resolución mediante comparecencia nas dependencias da Oficina de Incompatibilidades e Boas Prácticas da Dirección Xeral da Función Pública (Edificio Administrativo San Caetano, s/n, 1, 3º, Santiago de Compostela), das 9.00 ás 14.00 horas, no prazo de dez días contados a partir do seguinte ao da publicación deste anuncio no Diario Oficial de Galicia.</p>
    <p>Contra a referida resolución, que pon fin á vía administrativa, poderá interpoñer o interesado recurso contencioso-administrativo ante, á súa elección, o xulgado do contencioso-administrativo da circunscrición en que teña o seu enderezo ou no de Santiago de Compostela, conforme os artigos 8, 14 e 46 da Lei 29/1998, do 13 de xullo, reguladora da xurisdición contencioso-administrativa, no prazo de dous meses contados desde o día seguinte ao da súa comparecencia para recoller a resolución, ou ao do transcurso do prazo previsto no parágrafo anterior sen que o interesado compareza.</p>
    <p>Santiago de Compostela, 9 de xuño de 2015</p>
    <footer><p>José María Barreiro Díaz<br>Director xeral da Función Pública</p></footer>

