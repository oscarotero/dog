---
date: '2015-06-22'
id: G0023-010615-0001
page: 24923
number: 116
agency: Xulgado do Social número 4 de Pontevedra
section: V. Administración de xustiza.
title: EDICTO (685/2014).
range: Edicto
url: >-
  https://www.xunta.gal/dog/Publicados/2015/20150622/AnuncioG0023-010615-0001_gl.html
---
<p>Eu, Marina García de Evan, secretaria do Xulgado do Social número 4 de Pontevedra, fago saber que por resolución ditada no día da data, no proceso seguido por instancia de Jorge Juan Hermida Rueda contra Espectáculos Lito, S.L., Fraternidad Muprespa, Digital Radio, S.L., Helvetia Compañía de Seguros, en reclamación por ordinario, rexistrado co número procedemento ordinario 685/2014, se acordou, en cumprimento do que dispón o artigo 59 da Lei reguladora da xurisdición social (LXS), citar a Espectáculos Lito, S.L., en ignorado paradoiro, co fin de que compareza o día 20 de outubro de 2015, ás 11.15 e 11.20 horas, na planta baixa, sala 1, Edificio da Audiencia, para a celebración dos actos de conciliación e, de ser o caso, xuízo. Poderá comparecer persoalmente ou mediante persoa legalmente apoderada, e deberá acudir con todos os medios de proba de que tente valerse, coa advertencia de que é única convocatoria e que os ditos actos non se suspenderán por falta inxustificada de asistencia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo no suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>No caso de que pretenda comparecer ao acto do xuízo asistido de avogado ou representado tecnicamente por graduado social colexiado, ou representado por procurador, porá esta circunstancia en coñecemento do xulgado ou tribunal por escrito, dentro dos dous días seguintes ao da súa citación para o xuízo, co obxecto de que, trasladada tal intención ao demandante, poida este estar representado tecnicamente por graduado social colexiado, ou representado por procurador, designar avogado noutro prazo igual ou solicitar a súa designación a través da quenda de oficio. A falta de cumprimento destes requisitos supón a renuncia da parte ao dereito de valerse no acto de xuízo de avogado, procurador ou graduado social colexiado.</p>
    <p>Para que sirva de citación a Espectáculos Lito, S.L., expídese esta cédula para a súa publicación no Diario Oficial de Galicia e colocación no taboleiro de anuncios. </p>
    <p>Pontevedra, 28 de maio de 2015</p>
    <footer><p>A secretaria xudicial</p></footer>

