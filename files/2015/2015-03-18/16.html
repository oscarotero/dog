---
date: '2015-03-18'
id: G0260-260215-0002
page: 11102
number: 53
agency: 'Tribunal Superior de Xustiza de Galicia (Sala do Social, Sección Primeira)'
section: V. Administración de xustiza.
title: EDICTO (RSU 4078/2014 BPB).
range: Edicto
url: >-
  https://www.xunta.gal/dog/Publicados/2015/20150318/AnuncioG0260-260215-0002_gl.html
---
<p>Secretaria: Sra. Barrio Calle-BPB</p>
    <p>Tipo e número de recurso: recurso de suplicación 4078/2014</p>
    <p>Xulgado de orixe/autos: despedimento/cesamentos en xeral 579/2013 Xulgado do Social número 2 de Ferrol</p>
    <p>Recorrente: María Montserrat Painceira Mouzo</p>
    <p>Avogada: Helena Pardo Rodríguez (CIG)</p>
    <p>Recorridos: Oxem Sports, S.L., Xemade Sociedade Cooperativa Galega</p>
    <p>M. Socorro Bazarra Varela, secretaria xudicial da Sección Primeira desta Sala do Social do Tribunal Superior de Xustiza da Coruña, fago saber:</p>
    <p>Que no procedemento de recurso de suplicación 4078/2014 desta sección, seguido por instancia de María Montserrat Painceira Mouzo contra a empresa Oxem Sports, S.L., Xemade Sociedade Cooperativa Galega, sobre despedimento disciplinario, se ditou resolución, cuxa parte dispositiva é a seguinte:</p>
    <p>«Que estimando o recurso de suplicación interposto pola demandante María Montserrat Painceira Mouzo contra a sentenza ditada polo Xulgado do Social número 2 de Ferrol, nos presentes autos sobre despedimento, debemos revogar e revogamos a devandita sentenza e, con estimación parcial da demanda interposta pola referida demandante, debemos declarar e declaramos a improcedencia do seu despedimento e, en consecuencia, condenamos a empresa codemandada Xemade Sociedade Cooperativa Galega a que no prazo de cinco días desde a notificación desta sentenza opte entre readmitir á traballadora nas mesmas condicións que rexían antes de producirse o seu despedimento, con aboamento neste caso dos salarios de tramitación desde a data do despedimento e ata a notificación da presente sentenza a razón do salario diario de 34,20 €, ou ben a satisfacerlle (salvo erro ou omisión) a cantidade de 8.086,19 € en concepto de indemnización, determinando esta opción a extinción do contrato de traballo, que se entenderá producida na data do cesamento efectivo no traballo. E desestimamos a demanda respecto da empresa tamén demandada Oxem Sports, S.L., que absolvemos libremente.</p>
    <p>E déase aos depósitos constituídos o destino legal.</p>
    <p>Modo de impugnación: fáiselles saber ás partes que contra esta sentenza cabe interpor recurso de casación para unificación de doutrina, que se deberá preparar mediante escrito presentado ante esta sala dentro do improrrogable prazo de dez días hábiles inmediatos seguintes á data de notificación da sentenza. Se o recorrente non tivese a condición de traballador ou beneficiario do réxime público de seguridade social deberá efectuar:</p>
    <p>– O depósito de 600 € na conta de 16 díxitos desta Sala, aberta no Banco de Santander (Banesto) co número 1552 0000 35, seguida de catro díxitos correspondentes ao número do recurso e dous díxitos do ano deste.</p>
    <p>– Así mesmo, se hai cantidade de condena deberá consignala na mesma conta, pero co código 80 en vez do 35 ou ben presentar aval bancario solidario en forma.</p>
    <p>– Se o ingreso se fai mediante transferencia bancaria desde unha conta aberta en calquera entidade bancaria distinta, haberá que emitila á conta de vinte díxitos 0049 3569 92 0005001274 e facer constar no campo “Observacións ou concepto da transferencia” os 16 díxitos que corresponden ao procedemento (1552 0000 80 ou 35 **** ++).</p>
    <p>Así, por esta a nosa sentenza, pronunciámolo, mandámolo e asinámolo».</p>
    <p>E para que lle sirva de notificación en legal forma á entidade Oxem Sports, S.L., en ignorado paradoiro, expido a presente para a súa inserción no <em>Diario Oficial de Galicia</em>.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 19 de febreiro de 2015</p>
    <footer><p>A secretaria xudicial</p></footer>

