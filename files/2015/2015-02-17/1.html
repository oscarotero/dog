---
date: '2015-02-17'
id: CA02-100215-0007
page: 6671
number: 32
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  ORDE do 6 de febreiro de 2015 de aprobación definitiva do Plan xeral de
  ordenación municipal do concello de Boqueixón.
range: Orde
url: >-
  https://www.xunta.gal/dog/Publicados/2015/20150217/AnuncioCA02-100215-0007_gl.html
---
<p>Con data do 19.1.2015 ten entrada na Xunta de Galicia o documento do Plan xeral de ordenación municipal do concello de Boqueixón, redactado por Estudio Técnico Gallego, S.A., con dilixencia de aprobación provisional do 14.1.2015, solicitando a súa aprobación definitiva, de acordo co disposto no artigo 85.7 da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>Analizada a documentación achegada polo Concello de Boqueixón e vista a proposta literal que nesta mesma data eleva a Secretaría Xeral de Ordenación do Territorio e Urbanismo, resulta:</p>
    <p>I. Antecedentes.</p>
    <p>I.1. Mediante Orde do 15 de decembro de 2014, esta Consellería de Medio Ambiente, Territorio e Infraestruturas acordou, de conformidade co artigo 85.7.b) da LOUG, non outorgar a aprobación definitiva do Plan xeral de ordenación municipal do concello de Boqueixón, instando á elaboración dos documentos corrixidos precisos para emendar as deficiencias sinaladas na epígrafe II desa orde e a elevalos, logo dos trámites oportunos, a esta consellería para a súa aprobación definitiva. </p>
    <p>I.2. En cumprimento da devandita orde, o Concello de Boqueixón introduciu as modificacións correspondentes, elaborando un documento refundido do PXOM.</p>
    <p>I.3. O Concello de Boqueixón adoptou acordo de aprobación provisional dese documento do PXOM, en sesión plenaria do día 9 de xaneiro de 2015.</p>
    <p>II. Análise e consideracións.</p>
    <p>Analizado o expediente administrativo e os documentos que integran o Plan xeral de ordenación municipal, púidose comprobar que se corrixiron as deficiencias sinaladas na orde emitida por esta Consellería de Medio Ambiente, Territorio e Infraestruturas con data do 15 de decembro de 2014.</p>
    <p>Porén, observouse un erro na delimitación do núcleo rural da Pena (09.09) da parroquia de Loureda (San Pedro), que inclúe ao leste unha parcela non edificada, situada sobre o leito do rego de Quintás, e á cal lle corresponde a clasificación de solo rústico de protección de augas.</p>
    <p>A competencia para resolver sobre a aprobación definitiva do planeamento xeral correspóndelle ao conselleiro de Medio Ambiente, Territorio e Infraestruturas, de conformidade co disposto nos artigos 89 e 93.4 da LOUG, e no artigo 1 do Decreto 44/2012, do 19 de xaneiro, polo que se establece a estrutura orgánica da CMATI.</p>
    <p>III. Resolución.</p>
    <p>En consecuencia, e visto o que antecede,</p>
    <h2>RESOLVO:</h2>
    <p>1. Outorgar a aprobación definitiva ao Plan xeral de ordenación municipal do concello de Boqueixón, de acordo co establecido no artigo 85.7.a) da Lei 9/2002, de ordenación urbanística e de protección do medio rural de Galicia.</p>
    <p>2. A parcela non edificada incluída ao leste da delimitación do núcleo rural da Pena (09.09), parroquia de Loureda (San Pedro), situada sobre o leito do rego de Quintás, clasifícase como solo rústico de protección de augas.</p>
    <p>3. De conformidade co disposto polos artigos 92 da Lei 9/2002 e 70 da Lei 7/1985, do 2 de abril, reguladora das bases de réxime local, o concello deberá publicar no BOP a normativa e ordenanzas do PXOM aprobado definitivamente.</p>
    <p>4. Notifíquese esta orde ao concello e publíquese no Diario Oficial de Galicia.</p>
    <p>5. Contra esta orde cabe interpoñer recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses, que se contarán desde o día seguinte ao da súa publicación, segundo dispoñen os artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Boqueixón, 6 de febreiro de 2015 </p>
    <footer><p>Ethel Mª Vázquez Mourelle<br>Conselleira de Medio Ambiente, Territorio e Infraestruturas</p></footer>

