---
date: '2015-09-23'
id: G2345-030915-0001
page: 37532
number: 182
agency: Xulgado do Social número 2 da Coruña
section: V. Administración de xustiza.
title: EDICTO (1035/2012).
range: Edicto
url: >-
  https://www.xunta.gal/dog/Publicados/2015/20150923/AnuncioG2345-030915-0001_gl.html
---
<p>María Jesús Hernando Arenas, secretaria xudicial do Xulgado do Social número 2 da Coruña, fago saber que no procedemento ordinario 1035/2012 deste xulgado do social, seguido por instancia de Alberto Ferrer Álvarez, Cristian Mejías Sánchez e Elizabeth Vásquez Arias contra a empresa Rosas y Grelos, S.L. e o Fondo de Garantía Salarial (Fogasa), sobre ordinario, ditouse a seguinte resolución, cuxa parte dispositiva se xunta:</p>
    <p>Xulgado do Social número 2 da Coruña.</p>
    <p>Sentenza: 414/2015.</p>
    <p>Autos número 1035/2015. </p>
    <p>Na cidade da Coruña o 3 de setembro do ano 2015.</p>
    <p>Javier Fraga Mandián, xuíz substituto deste órgano xurisdicional, tras ver os presentes autos rexistrados co número arriba indicado, promovidos por Cristian Mejías Sánchez, Elizabeth Vásquez Arias e Alberto Ferrer Álvarez, representados pola letrada Cristina Gómez Lozano, contra a empresa Rosas y Grelos, S.L. e o Fogasa, que non comparecen ao acto de xuízo, non obstante a súa citación en forma, pronunciou, en nome do rei, a seguinte resolución:</p>
    <p>Sentenza.</p>
    <p>Decido:</p>
    <p>1º. Que, estimando integramente a demanda promovida por Cristian Mejías Sánchez en canto se dirixiu contra a entidade Rosas y Grelos, S.L., debo condenala e condénoa a que aboe ao demandante a cantidade de 3.942,82 euros incrementada co 10 % de xuro en concepto de demora computado na forma indicada no fundamento xurídico segundo da presente resolución.</p>
    <p>2º. Que, estimando, igualmente de modo íntegro, a demanda promovida por Elizabeth Vásquez Arias en canto se dirixiu contra a mesma demandada, debo condenala e condénoa a que aboe á demandante a cantidade de 6.541,25 euros incrementada co 10 % de xuro en concepto de demora computado na forma indicada no fundamento xurídico segundo da presente resolución.</p>
    <p>3º. Que, estimando, tamén de modo íntegro, a demanda promovida por Alberto Ferrer Álvarez en canto se dirixiu contra a aludida demandada, debo condenala e condénoa a que aboe ao demandante a cantidade de 7.732,65 euros incrementada co 10 % de xuro en concepto de demora computado na forma indicada no fundamento xurídico segundo da presente resolución.</p>
    <p>4º. Que, así mesmo, debo condenar e condeno o Fondo de Garantía Salarial, na súa condición de responsable legal subsidiario, a estar e pasar polas condenas impostas á aludida codemandada.</p>
    <p>5º. Non se fai especial pronunciamento en custas.</p>
    <p>Notifíquese esta resolución ás partes, facéndolles saber que, contra ela, poden interpoñer recurso de suplicación, que se deberá anunciar ante este xulgado no termo de cinco días desde a notificación da presente sentenza, e que será resolto, se é o caso, e cumprimentos os trámites legais, pola Sala do Social do Tribunal Superior de Xustiza de Galicia.</p>
    <p>Así por esta a miña sentenza, pronúncioo, mándoo e asínoo.</p>
    <p>Publicación. Expídoa eu, secretaria xudicial, para facer constar que no día de hoxe o maxistrado xuíz deposita na Secretaría deste xulgado a anterior sentenza para a súa notificación e publicidade na forma permitida e ordenada pola Constitución e as leis. Mesma data que a sentenza. Dou fe.</p>
    <p>E para que sirva de notificación en legal forma a Rosas y Grelos, S.L., en ignorado paradoiro, expido este edicto para a súa inserción no Boletín Oficial da provincia e no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 3 de setembro de 2015</p>
    <footer><p>María Jesús Hernando Arenas<br>Secretaria xudicial</p></footer>

