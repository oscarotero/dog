---
date: '2015-01-05'
id: G2276-121214-0001
page: 385
number: 2
agency: Xulgado de Primeira Instancia e Instrución número 1 de Ponteareas
section: V. Administración de xustiza.
title: EDICTO (249/2012).
range: Edicto
url: >-
  https://www.xunta.gal/dog/Publicados/2015/20150105/AnuncioG2276-121214-0001_gl.html
---
<p>Neste órgano xudicial tramítase procedemento ordinario 249/2012, seguido por instancia de José Domínguez Estévez contra Amadeo Fernández Ucha e Rodrigo Fernández Duarte, sobre reclamación de cantidade, en que se ditou sentenza do 16 de xuño de 2014, cuxa resolución é a seguinte:</p>
    <p>Que considerando a demanda interposta pola procuradora Nieves Fernández Suárez, en nome e representación de José Domínguez Estévez, fronte a Amadeo Fernández Ucha e Rodrigo Fernández Duarte, debo condenar e condeno conxunta e solidariamente a Amadeo Fernández Ucha e Rodrigo Fernández Duarte a satisfacer a José Domínguez Estévez a cantidade de 8.000 euros, todo iso cos correspondentes xuros legais e con expresa imposición das custas procesuais causadas.</p>
    <p>Notifíquese esta sentenza ás partes, facéndolles saber que contra esta resolución cabe recurso de apelación conforme o disposto no artigo 455 da Lei de axuizamento civil.</p>
    <p>Así, por esta miña sentenza, definitivamente xulgando en primeira instancia acórdoo, mándoo e asínoo.</p>
    <p>E como consecuencia do ignorado paradoiro de Rodrigo Fernández Duarte, expídese esta cédula para que lle sirva de cédula de notificación.</p>
    <p>Ponteareas, 8 de outubro de 2014</p>
    <footer><p>O/a secretario/a xudicial</p></footer>

