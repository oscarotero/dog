---
date: '2015-01-05'
id: O143-020115-0001
page: 433
number: 2
agency: Augas de Galicia
section: VI. Anuncios. a) Administración autonómica.
title: >-
  RESOLUCIÓN do 22 de decembro de 2014 pola que se anuncia a apertura do período
  de consulta pública do documento titulado Proposta de proxecto de revisión do
  Plan hidrolóxico da demarcación hidrográfica de Galicia-Costa. Ciclo
  2015-2021.
range: Resolución
url: >-
  https://www.xunta.gal/dog/Publicados/2015/20150105/AnuncioO143-020115-0001_gl.html
---
<p>O Regulamento de planificación hidrolóxica, aprobado polo Real decreto 907/2007, do 6 de xullo, regula no seu título terceiro o procedemento de seguimento e revisión dos plans hidrolóxicos, que serán realizados polos organismos de bacía correspondentes ou pola Administración hidráulica competente, nas bacías comprendidas integramente no ámbito territorial dunha comunidade autónoma.</p>
    <p>Con base nas competencias en materia de planificación hidrolóxica da demarcación hidrográfica de Galicia-Costa, segundo o establecido no artigo 77 da Lei 9/2010, do 4 de novembro, de augas de Galicia, Augas de Galicia está a levar a cabo os traballos do segundo ciclo de planificación hidrolóxica 2015-2021.</p>
    <p>De acordo co establecido na Directiva 2000/60/CE do Parlamento Europeo e do Consello, do 23 de outubro de 2000, pola que se establece un marco comunitario de actuación no ámbito da política de augas; no texto refundido da Lei de augas, aprobado polo Real decreto lexislativo 1/2001, do 20 de xullo; no Regulamento de planificación hidrolóxica, aprobado polo Real decreto 907/2007, do 6 de xullo; e na Lei 9/2010, do 4 de novembro, de augas de Galicia, Augas de Galicia anuncia a apertura do período de consulta pública do documento «Proposta de proxecto de revisión do Plan hidrolóxico da demarcación hidrográfica de Galicia-Costa. Ciclo 2015-2021».</p>
    <p>Para tales efectos, o proxecto de revisión do Plan hidrolóxico poderase consultar durante seis (6) meses, contados desde o día seguinte ao da publicación deste anuncio no Diario Oficial de Galicia, nas sedes e páxina web do organismo de bacía e, dentro dese prazo, poderanse realizar cantas propostas, observacións e suxestións se consideren oportunas dirixidas ao organismo de bacía, segundo se indica a seguir:</p>
    <p>1. O documento estará á disposición pública no seguinte enderezo electrónico:</p>
    <p>http://augasdegalicia.xunta.es.</p>
    <p>2. Así mesmo, o documento estará á disposición pública nos seguintes enderezos:</p>
    <p>a) Servizos Centrais de Augas de Galicia: praza de Camilo Díaz Baliño, 7-9, 15781 Santiago de Compostela.</p>
    <p>b) Servizo Territorial da Zona Hidrográfica de Galicia-Centro: rúa Tomiño, 16, baixo, 15781 Santiago de Compostela.</p>
    <p>c) Servizo Territorial da Zona Hidrográfica de Galicia-Norte: Edificio Administrativo da Xunta de Galicia en Monelos, rúa Vicente Ferrer, 2, 9º, 15008 A Coruña.</p>
    <p>d) Servizo Territorial da Zona Hidrográfica de Galicia-Sur: rúa San Salvador, 2, 4º, 36201 Vigo.</p>
    <p>A modalidade de participación neste proceso de consulta pública será por escrito dirixido á persoa titular da dirección de Augas de Galicia, con enderezo na praza de Camilo Díaz Baliño, 7-9, 15781 Santiago de Compostela.</p>
    <p>Na medida en que os documentos de propostas, observacións e suxestións presentados conteñan datos de carácter persoal, a súa entrega implicará, de conformidade coa lexislación de protección de datos, o consentimento para a súa publicación no marco deste proceso participativo. Por outra parte, os datos persoais incluiranse en ficheiros sometidos ao disposto na Lei orgánica 15/1999, do 13 de decembro, de protección de datos de carácter persoal. Quen participe neste proceso poderá exercer o seu dereito de acceso, rectificación, cancelación e oposición, cubrindo a debida solicitude dirixida ao organismo de bacía.</p>
    <p>Santiago de Compostela, 22 de decembro de 2014</p>
    <footer><p>Gonzalo Mosqueira Martínez<br>Director de Augas de Galicia</p></footer>

