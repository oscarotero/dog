---
date: '2015-01-05'
id: CA02-201114-0009
page: 397
number: 2
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 7 de novembro de 2014, da Secretaría Xeral de Calidade e Avaliación
  Ambiental, polo que se somete a información pública a solicitude de
  autorización ambiental integrada para o centro de transferencia de residuos
  que Safety Kleen España, S.A. posúe no concello de Santiago de Compostela
  (clave do expediente 2014-IPPC-I-68).
range: Anuncio
url: >-
  https://www.xunta.gal/dog/Publicados/2015/20150105/AnuncioCA02-201114-0009_gl.html
---
<p>Para os efectos previstos na Lei 16/2002, do 1 de xullo, de prevención e control integrados da contaminación (BOE nº 157, do 2 de xullo), faise público que por espazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedará exposta a seguinte documentación:</p>
    <p>– «Proxecto básico para a solicitude de AAI. Centro de transferencia de residuos no polígono industrial do Tambre, Santiago de Compostela. Outubro 2014. A Coruña».</p>
    <p>– «Proxecto técnico: ampliación de actividade de parque de almacenamento de produtos químicos asociado a un centro de transferencia de residuos perigosos. Xullo 2012».</p>
    <p>– «Documento resumo proxecto básico para solicitude de AAI. Centro de transferencia de residuos no polígono industrial do Tambre, Santiago de Compostela. Outubro 2014. A Coruña».</p>
    <p>Co fin de que calquera interesado poida consultala e, se é o caso, formular no dito prazo as alegacións, suxestións ou observacións que considere convenientes. Os citados documentos estarán á disposición dos administrados, en horario de atención ao público, nas seguintes dependencias:</p>
    <p>– Secretaría Xeral de Calidade e Avaliación Ambiental-Servizo de Prevención e Control Integrados da Contaminación (r/ San Lázaro, s/n, 15781 Santiago de Compostela).</p>
    <p>Ademais, poderán consultalos na páxina web da Consellería de Medio Ambiente, Territorio e Infraestruturas (http://www.cmati.xunta.es/»medio ambiente e sostibilidade »prevención e control de actividades»autorización ambiental integrada»proxectos en información pública).</p>
    <p>Santiago de Compostela, 7 de novembro de 2014</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <h2>ANEXO<br>Memoria resumo</h2>
    <p>Clave do expediente: 2014-IPPC-I-68.</p>
    <p>Peticionario: Safety Kleen España, S.A.</p>
    <p>Domicilio social: r/ Campezo, 1, Edif. 4, 3º A, 28022 Madrid.</p>
    <p>Localización da instalación: Vía Diesel, parcelas R8-R9; polígono industrial do Tambre, Santiago de Compostela (A Coruña).</p>
    <p>Actividade: servizos de limpeza industrial e almacenamento e xestión de residuos perigosos e non perigosos.</p>
    <p>Descrición: as liñas de produción establecidas no centro de transferencia de residuos de Safety Kleen España, S.A. son:</p>
    <p>– A subministración de equipamentos para a limpeza de pezas mecánicas, tipo parts-cleaner, que se proporcionarán aos talleres e unidades de mantemento industrial.</p>
    <p>– A subministración de produtos químicos, fundamentalmente disolvente non haloxenado.</p>
    <p>– A xestión de residuos perigosos e non perigosos consiste na recepción de residuos líquidos ou sólidos, a súa segregación e, no caso de certos líquidos, o seu envío a tanques verticais de almacenamento de graneis, ou ben ao almacenamento temporal de bidóns e GRG en estantes ou na cabina ATEX, no caso de que as súas características así o requiran. No caso de sólidos, o almacenamento temporal efectúase en gaiolas e contedores. Unha vez terminados os traballos de agregación e preparación de cargas, son expedidos a xestor final para a súa eliminación ou recuperación.</p>

