---
date: '2015-02-23'
id: G2177-030215-0001
page: 7526
number: 36
agency: Xulgado de Primeira Instancia número 6 de Santiago de Compostela
section: V. Administración de xustiza.
title: EDICTO (611/2014).
range: Edicto
url: >-
  https://www.xunta.gal/dog/Publicados/2015/20150223/AnuncioG2177-030215-0001_gl.html
---
<p>Divorcio contencioso 605/2013</p>
    <p>Procedemento orixe:</p>
    <p>Sobre divorcio contencioso </p>
    <p>Demandante: Enrique Martínez Rodríguez</p>
    <p>Procuradora: Ángeles Regueiro Muñoz</p>
    <p>Avogada: Jacoba Millán Acosta</p>
    <p>Demandada: Alda María Maciel Gómez</p>
    <p>Eu, Cristina Cao Sánchez, secretaria xudicial do Xulgado de Primeira Instancia número 6 de Santiago de Compostela, fago saber que no presente procedemento sobre divorcio seguido por instancia de Enrique Martínez Rodríguez fronte a Alda María Maciel Gómez se ditou sentenza, cuxa resolución é do teor literal seguinte:</p>
    <p>Resolvo: </p>
    <p>Que estimando integramente a demanda de divorcio interposta pola procuradora Sra. Regueiro Muñoz, en nome e representación de Enrique Martínez Rodríguez, asistido da letrada Sra. Millán Acosta, fronte a Alda María Maciel Gómez, maior de idade, sinalada en autos, declarada en rebeldía procesual, e sen intervención do Ministerio Fiscal ao non concorreren fillos menores de idade ou incapaces no citado matrimonio, debo decretar e decreto o divorcio do matrimonio contraído por ambos os dous litigantes o día 13 de xuño de 2008 en Santiago de Compostela, inscrito no tomo 101, páxina 13, do Rexistro Civil desa localidade, por concorrer a causa prevista no artigo 86.1. do Código civil, transcorridos máis de tres meses de matrimonio.</p>
    <p>En canto sexa firme esta resolución, remítanse os oportunos oficios para as procedentes anotacións rexistrais. </p>
    <p>Non procede efectuar especial pronunciamento sobre as custas do presente proceso.</p>
    <p>Esta resolución non é firme e contra ela cabe interpor recurso de apelación nos prazos e termos previstos na vixente Lei de axuizamento civil para a súa resolución pola Audiencia Provincial da Coruña (artigos 458 e 776 da Lei de axuizamento civil) logo de consignación do depósito previsto na disposición adicional décimo quinta da LOPX.</p>
    <p>Así, por esta a miña sentenza, pronúncioo, mándoo e asínoo, Roberto Soto Sola, maxistrado xuíz titular do Xulgado de Primeira Instancia número 6 desta localidade e do seu partido xudicial. </p>
    <p>Publicación. A anterior resolución leuna e publicouna o xuíz que a ditou, en audiencia pública do día da data. Dou fe.</p>
    <p>E encontrándose a demandada, Alda María Maciel Gomez, en paradoiro descoñecido, expídese este edicto co fin de que lle sirva de notificación en forma.</p>
    <p>Santiago de Compostela, 5 de febreiro de 2014</p>
    <footer><p>A secretaria xudicial</p></footer>

