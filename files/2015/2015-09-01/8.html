---
date: '2015-09-01'
id: G2345-120815-0001
page: 35360
number: 166
agency: Xulgado do Social número 2 da Coruña
section: V. Administración de xustiza.
title: EDICTO (613/2014).
range: Edicto
url: >-
  https://www.xunta.gal/dog/Publicados/2015/20150901/AnuncioG2345-120815-0001_gl.html
---
<p>María Blanco Aquino, secretaria xudicial do Xulgado do Social número 2 da Coruña, fago saber que no procedemento de despedimento/cesamentos en xeral 613/2014 deste xulgado do social, seguido por instancia de María Lara Vilar Lestón contra Construcciones BL Galicia, S.L. e o Fogasa, sobre despedimento, ditouse a seguinte resolución:</p>
    <p>«Sentenza 376/2015.</p>
    <p>Número de autos: despedimento 613/2014.</p>
    <p>Na Coruña o dez de xullo de dous mil quince.</p>
    <p>Jorge Hay Alba, maxistrado do Xulgado do Social número 2 da Coruña, despois de ver os presentes autos seguidos neste xulgado co número 613/2014, en que son parte, como demandante María Lara Vilar Lestón, con DNI 32838536X, representada pola letrada Nieves Patiño Losada mediante poder ápud acta que figura en autos, e como demandado Construcciones BL Galicia, S.L. e o Fogasa, que non comparecen ningún deles a pesar de estaren citados en legal forma segundo consta acreditado nos autos, sobre despedimento, pronunciou en nome da súa maxestade o rei, a seguinte sentenza.</p>
    <p>Decido que, estimando a demanda interposta por María Lara Vilar Lestón, con citación do Fogasa, contra a empresa Construcciones BL Galicia S.L., debo declarar e declaro improcedente o cesamento efectuado e extinguida a relación laboral na data da presente resolución, e condeno a entidade demandada a que aboe a demandante 29.290,36 euros en concepto de indemnización.</p>
    <p>Notifíquese esta resolución ás partes ás cales se fará saber que contra ela só cabe recurso de suplicación ante o Tribunal Superior de Xustiza de Galicia, que se debe anunciar ante este xulgado no prazo de cinco días contados a partir da notificación desta sentenza e, no propio termo, se o recorrente non goza do beneficio de xustiza gratuíta, deberá, ao anunciar o recurso, entregar xustificante acreditativo de ter consignado a cantidade obxecto de condena na conta de depósitos e consignacións que este xulgado ten aberta no Banco de Santander desta cidade.</p>
    <p>E igualmente deberá, no momento de interpoñer o recurso, consignar a suma de 300 euros en concepto de depósito especial para recorrer.</p>
    <p>Así, por esta a miña sentenza, definitivamente xulgando en primeira instancia, pronúncioo, mándoo e asínoo.</p>
    <p>Publicación. Expídoa eu, secretaria xudicial, para facer constar que, na mesma data da sentenza, se deposita na Secretaría deste xulgado a anterior sentenza para a súa notificación e publicidade na forma permitida e ordenada pola Constitución e as leis. Seguidamente, líbrase testemuño da sentenza para a súa unión aos autos. Dou fe».</p>
    <p>E para que sirva de notificación en legal forma á demandada Construcciones BL Galicia, S.L., en ignorado paradoiro, expido o presente para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 4 de agosto de 2015</p>
    <footer><p>A secretaria xudicial</p></footer>

