---
date: '2015-09-01'
id: CA01-240815-0001
page: 35357
number: 166
agency: Consellería de Facenda
section: IV. Oposicións e concursos.
title: >-
  ORDE do 6 de agosto de 2015 pola que se convoca concurso para a provisión dun
  posto de traballo vacante na Administración especial da Xunta de Galicia, en
  execución da Sentenza do 5 de maio de 2014 do Xulgado do
  Contencioso-Administrativo número 2 de Santiago de Compostela.
range: Orde
url: >-
  https://www.xunta.gal/dog/Publicados/2015/20150901/AnuncioCA01-240815-0001_gl.html
---
<p>Mediante a Orde do 28 de novembro de 2012 (DOG núm. 230, do 3 de decembro) convocouse concurso para a provisión de postos de traballo vacantes na Administración especial da Xunta de Galicia, e ofertáronse os postos que figuran no seu anexo I.</p>
    <p>Contra a dita orde José Joaquín Martel Muñoz Cobos e outros interpuxeron recurso contencioso-administrativo en que solicitaban a inclusión no anexo I de diversos postos vacantes omitidos. O recurso foi admitido polo Xulgado do Contencioso-Administrativo número 2 de Santiago de Compostela e tramitado como procedemento abreviado 333/2013.</p>
    <p>Entre os postos obxecto do recurso encontrábase unha xefatura de área reservada a funcionarios do corpo facultativo superior titulados en enxeñaría de montes con código MA.C03.00.001.15770.026, que a Administración non incluíra na relación de postos ofertados en aplicación do disposto no artigo 7 da Lei 1/2012, do 29 de febreiro, de medidas temporais en determinadas materias do emprego público da Comunidade Autónoma de Galicia.</p>
    <p>Mediante a Resolución da Dirección Xeral da Función Pública do 9 de decembro de 2013 (DOG núm. 235, do 10 de decembro) resolveuse o concurso de traslados.</p>
    <p>Con posterioridade á resolución, o Xulgado do Contencioso-Administrativo número 2 de Santiago de Compostela ditou sentenza de data 5 de maio de 2014 na cal, con estimación parcial do recurso, condenaba a Administración «a incluír no concurso o posto de traballo MA.C03.00.001.15770.026, Xefatura da Área Técnica de Análise de Proxectos».</p>
    <p>Os recursos de apelación interpostos por ambas as dúas partes foron desestimados mediante a sentenza da Sala do Contencioso-Administrativo do Tribunal Superior de Xustiza de Galicia de data 22 de abril de 2015. A dita sentenza é firme.</p>
    <p>O código da Xefatura da Área Técnica de Análise de Proxectos pasou a ser MA.C08.00.001.15770.026, tras a última modificación da relación de postos de traballo da Consellería do Medio Ambiente, Territorio e Infraestruturas, aprobada polo Consello da Xunta (DOG núm. 69, do 29 de abril de 2014).</p>
    <p>Polo exposto, en execución da sentenza e en uso das competencias que ten atribuídas, esta consellería</p>
    <h2>RESOLVE:</h2>
    <p>Convocar concurso de traslados para a provisión da Xefatura da Área Técnica de Análise de Proxectos MA.C08.00.001.15770.026 que se describe no anexo.</p>
    <p>As bases que rexen o concurso son as aprobadas mediante a Orde do 28 de novembro de 2012 (DOG núm. 230, do 3 de decembro).</p>
    <p>Poderán solicitar o posto os.as funcionarios/as que reunían os requisitos establecidos na base I o 28 de decembro de 2012 –data na que rematou o prazo de presentación de instancias– independentemente de que efectivamente participasen e do resultado obtido. O modelo de solicitude está dispoñible na páxina web www.xunta.es.funcion-publica</p>
    <p>As solicitudes deberán presentarse desde o día seguinte ao de publicación desta orde no <em>Diario Oficial de Galicia</em> ata o día 18 de setembro de 2015. As solicitudes presentaranse xunto cos documentos e nos lugares que se relacionan na base IV.1.</p>
    <p>Os méritos posuídos o 28 de decembro de 2012 –data na que rematou o prazo de presentación de instancias– serán os únicos computables consonte coas bases III e V. </p>
    <p>Os/as funcionarios que non participaron no concurso e, conseguintemente, cuxos méritos non figuran no expediente deberán actuar consonte o establecido na base V, para cuxo efecto se establecen os seguintes prazos:</p>
    <table>
     <thead>
      <tr>
       <td>Fase</td>
       <td>Inicio</td>
       <td>Fin</td>
      </tr>
     </thead>
     <tbody>
      <tr>
       <td>Consulta do expediente e xeración do impreso de emenda ou do impreso de conformidade</td>
       <td>23.9.2015</td>
       <td>6.10.2015</td>
      </tr>
      <tr>
       <td>Presentación dos impresos de emenda nas unidades de persoal e xeración das certificacións de méritos</td>
       <td>23.9.2015</td>
       <td>13.10.2015</td>
      </tr>
      <tr>
       <td>Prazo de presentación das certificacións ou dos impresos de conformidade</td>
       <td>23.9.2015</td>
       <td>16.10.2015</td>
      </tr>
     </tbody>
    </table>
    <p>No caso de que a adxudicación do posto agora ofertado xere unha vacante a resultas distinta das ofertadas na mesma fase no ano 2013, aquela será obxecto de convocatoria posterior e independente.</p>
    <p>Contra esta orde, que pon fin á vía administrativa, poderase interpor recurso potestativo de reposición ante esta mesma consellería, no prazo dun mes, que se contará desde o día seguinte ao da súa publicación no <em>Diario Oficial de Galicia</em>, de conformidade co establecido na Lei 30/1992, do 26 de novembro, de réxime xurídico das administración públicas e do procedemento administrativo común, ou directamente recurso contencioso-administrativo ante o Xulgado do Contencioso-Administrativo de Santiago de Compostela no prazo de dous meses contados desde a mesma data, de conformidade co establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 6 de agosto de 2015</p>
    <footer><p>Valeriano Martínez García<br>Conselleiro de Facenda</p></footer>
    <h2>ANEXO</h2>
    <table>
     <tbody>
      <tr>
       <td>Posto</td>
       <td>Código do posto</td>
       <td>Nv.</td>
       <td>C. esp.</td>
       <td>Grupo</td>
       <td>Corpo/esc.</td>
       <td>Adm. púb.</td>
       <td>Denomin. do posto</td>
       <td>Cons.</td>
       <td>Centro directivo</td>
       <td>Centro de destino</td>
       <td>Conc.</td>
       <td>Titulacións requiridas</td>
       <td>Formac. específ.</td>
       <td>Obs.</td>
       <td>Puntuación mínima</td>
      </tr>
      <tr>
       <td>1</td>
       <td>MA.C08.00.001.15770.026</td>
       <td>26</td>
       <td>11.295,26</td>
       <td>A1</td>
       <td>Especial</td>
       <td>AXG</td>
       <td>Xefat. Área Técnica de Análise de Proxectos</td>
       <td>MA</td>
       <td>D. X. de Conservación da Natureza</td>
       <td>S. X. de Espazos Naturais e Biodiversidade</td>
       <td>15770</td>
       <td>Enxeñaría de montes</td>
       <td></td>
       <td></td>
       <td>6,500</td>
      </tr>
     </tbody>
    </table>

