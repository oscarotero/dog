---
date: '2015-09-01'
id: C3K1-200815-0001
page: 35392
number: 166
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 29 de xullo de 2015, da Dirección Xeral de Innovación e Xestión da
  Saúde Pública, pola que se notifica a resolución do expediente sancionador
  2015035AL-PO por infracción en materia sanitaria.
range: Cédula
url: >-
  https://www.xunta.gal/dog/Publicados/2015/20150901/AnuncioC3K1-200815-0001_gl.html
---
<p>Con data do 22 de xuño de 2015, a directora xeral de Innovación e Xestión da Saúde Pública ditou resolución do expediente sancionador 2015035AL-PO incoado na Xefatura Territorial de Pontevedra á entidade Demeter Foods, S.L.</p>
    <p>Intentada a notificación deste acordo segundo o disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, e non sendo posible a súa práctica, por medio desta cédula, e segundo o disposto no número 5 do referido artigo, notifícaselle ao/á director/a xerente da entidade Demeter Foods, S.L. o contido da resolución que figura como anexo para que poida ter coñecemento del.</p>
    <p>Así mesmo, fáiselle saber o dereito que a asiste para interpor recurso de alzada, ante a conselleira de Sanidade, no prazo dun mes contado desde o día seguinte ao da publicación desta cédula, segundo establece o artigo 115 da Lei 30/1992, do 26 de novembro, lembrándolle o seu dereito a consultar o expediente, depositado nas dependencias da Dirección Xeral de Innovación e Xestión da Saúde Pública, sita en San Lázaro, s/n, Santiago de Compostela, e a obter, se é o caso, copia del, segundo o previsto na letra a) do artigo 35 da citada Lei 30/1992, do 26 de novembro.</p>
    <p>En caso de conformidade co contido desta resolución, o pagamento voluntario da sanción poderá facerse no seguinte prazo: 1) as notificadas entre os días 1 e 15 de cada mes, desde a data da notificación ata o día 20 do mes posterior ou, se este non for hábil, ata o inmediato día hábil seguinte; 2) as notificadas entre os días 16 e último de cada mes, desde a data da notificación ata o día 5 do segundo mes posterior ou, se este non for hábil, ata o inmediato día hábil seguinte. Todo isto mediante o ingreso que deberá efectuar en calquera oficina de Abanca; do BBVA, transacción 1316, NIF S1511001H, ou do Santander, empregando os impresos normalizados que se lle facilitarán nas dependencias desta dirección xeral. O pagamento voluntario porá fin ao expediente. De non facelo así, procederase ao seu cobramento pola vía de constrinximento.</p>
    <p>Esta cédula expídese para que conste e lle sirva de notificación á interesada, en cumprimento do disposto no artigo 59.5 da xa citada Lei 30/1992, do 26 de novembro. Así mesmo, faise constar que a eficacia da notificación quedará supeditada á súa publicación no taboleiro de edictos único (TEU) do Boletín Oficial del Estado (BOE).</p>
    <p>Santiago de Compostela, 29 de xullo de 2015</p>
    <footer><p>Sonia Martínez Arca<br>Directora xeral de Innovación e Xestión da Saúde Pública</p></footer>
    <h2>ANEXO</h2>
    <p>Nº de expediente: 2015035AL-PO.</p>
    <p>Denunciada: Demeter Foods, S.L.</p>
    <p>DNI/CIF: B27788082.</p>
    <p>Último enderezo coñecido: rúa Figueiras, 22, 36318 Vigo.</p>
    <p>Feito imputado: infracción en materia sanitaria.</p>
    <p>Preceptos infrinxidos:</p>
    <p>– Artigo 6.2 do Regulamento (CE) 852/2004, do 29 de abril, relativo á hixiene dos produtos alimenticios.</p>
    <p>– Artigos 2 e 5 do Real decreto 191/2011, do 18 de febreiro, sobre Rexistro Xeral Sanitario de Empresas Alimentarias e Alimentos.</p>
    <p>– Artigos 14 e 18 do Regulamento (CE) 178/2002, do 28 de xaneiro, polo que se establecen os principios e os requirimentos xerais da lexislación alimentaria, se crea a Autoridade Europea de Seguridade Alimentaria e se fixan procedementos relativos á seguridade alimentaria.</p>
    <p>Tipificación: grave, segundo o artigo 51.2 da Lei 17/2011, do 5 de xullo, de seguridade alimentaria e nutrición.</p>
    <p>Sanción imposta: dez mil dous euros (10.002,00 €) e o comiso e destrución da mercadoría intervida segundo acordo da xefatura territorial do 19.12.2014 (IC 68/14 RES) no establecemento situado na estrada Puxeiros-Mos, 64, Tameiga, 36416, Mos.</p>

