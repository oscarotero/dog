---
date: '2015-11-13'
id: G0244-051115-0002
page: 42987
number: 217
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 5 de novembro de 2015, da Secretaría Xeral da Emigración, pola
  que se fai pública a minoración do importe existente para a concesión de
  axudas de emerxencia social e para a realización de viaxes por razóns de
  interese social, asistencial ou humanitario para o ano 2015, convocadas pola
  Resolución do 17 de febreiro de 2015.
range: Resolución
url: >-
  https://www.xunta.gal/dog/Publicados/2015/20151113/AnuncioG0244-051115-0002_gl.html
---
<p>No Diario Oficial de Galicia número 37, do 24 de febreiro de 2015, publicouse a Resolución do 17 de febreiro de 2015, da Secretaría Xeral da Emigración, pola que se aproban as bases reguladoras para a concesión de axudas de emerxencia social e para a realización de viaxes por razóns de interese social, asistencial ou humanitario, e se procede á súa convocatoria para o ano 2015.</p>
    <p>A convocatoria, no seu artigo 5, destina un crédito total para esta finalidade de 25.000 €, con cargo á aplicación orzamentaria 04.30.312C.480.0 dos orzamentos xerais da Comunidade Autónoma de Galicia para o ano 2015.</p>
    <p>No parágrafo segundo do devandito artigo 5 establécese que, transcorrido o segundo cuadrimestre do ano sen ter sido tramitadas solicitudes para poder adxudicar o 50 % do crédito previsto, este poderá reducirse ata unha porcentaxe similar á empregada ata esa data para poder atender outros fins, logo da correspondente resolución da persoa titular da Secretaría Xeral da Emigración que será publicada no Diario Oficial de Galicia.</p>
    <p>Como queira que, unha vez rematado o segundo cuadrimestre do ano 2015, non foron tramitadas solicitudes para poder adxudicar o 50 % do crédito previsto, cómpre minorar o importe da contía inicial prevista na devandita resolución.</p>
    <p>Por todo o exposto e no exercicio das competencias atribuídas polo Decreto 88/2013, do 30 de maio, de estrutura orgánica dos órganos superiores e de dirección dependentes da Presidencia da Xunta de Galicia,</p>
    <h2>RESOLVO:</h2>
    <p>Artigo único</p>
    <p>1. Para o exercicio orzamentario 2015 minórase en 10.000 € o importe da contía inicial prevista no artigo 5 da Resolución do 17 de febreiro de 2015, da Secretaría Xeral da Emigración, pola que se aproban as bases reguladoras para a concesión de axudas de emerxencia social e para a realización de viaxes por razóns de interese social, asistencial ou humanitario, e se procede á súa convocatoria para o ano 2015, que serán destinados a ampliar a dotación orzamentaria das axudas extraordinarias a persoas emigrantes galegas retornadas para o ano 2015, por resolución que será publicada no Diario Oficial de Galicia.</p>
    <p>2. Esta modificación non afecta os prazos para a presentación de solicitudes establecidos na dita resolución de convocatoria nin tampouco o resto do seu articulado.</p>
    <p>Disposición derradeira</p>
    <p>Esta resolución entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 5 de novembro de 2015</p>
    <footer><p>Antonio Rodríguez Miranda<br>Secretario xeral da Emigración</p></footer>

