---
date: '2015-11-13'
id: G0260-231015-0001
page: 43062
number: 217
agency: 'Tribunal Superior de Xustiza de Galicia (Sala do Social, Sección Primeira)'
section: V. Administración de xustiza.
title: EDICTO (3948/2014).
range: Edicto
url: >-
  https://www.xunta.gal/dog/Publicados/2015/20151113/AnuncioG0260-231015-0001_gl.html
---
<p>M. Asunción Barrio Calle, letrada da Administración de xustiza da Sección número 1 da Sala Segunda do Social do Tribunal Superior de Xustiza de Galicia, fai saber:</p>
    <p>«Resolvemos: </p>
    <p>Que no procedemento de recurso de suplicación 3948/2014 desta Sección, seguido por instancia de Instituto de Gestión Sanitaria, S.A.U. contra Fogasa, Servicur Servicios Auxiliares, S.L., Serv. Aux. Mantenim. y Limp., S.L. (Samyl Linorsa, S.L.), Mihail Bondari, Concello da Coruña, Procedimientos de Aseo Urbano PAU, S.A. sobre reclamación de cantidade, se ditou a seguinte resolución:</p>
    <p>Que desestimando o recurso de suplicación interposto pola representación letrada da mercantil Instituto de Gestión Sanitaria, S.A.U. (Ingesan, S.A.U.), contra a sentenza do 19 de febreiro de 2014, ditada polo Xulgado do Social número 2 da Coruña, nos presentes autos 1124/2010, sobre reclamación de cantidades, seguidos por instancia do traballador Mihail Bondari, fronte aos demandados Servicur Limpiezas y Mantenimiento, S.L., Concello da Coruña, Instituto de Gestión Sanitaria, S.A.U., Samyl, S.L. e Procedimientos de Aseo Urbano PAU, S.A., con intervención procesual do Fogasa, debemos confirmar e confirmamos integramente a dita sentenza. Procede impor á recorrente as custas, incluídos os honorarios do letrado impugnante na cantidade de 600 euros, con perda das consignacións efectuadas para recorrer, ás que se dará o destino que corresponda cando a sentenza sexa firme.</p>
    <p>Modo de impugnación: fáiselles saber ás partes que contra esta sentenza cabe interpor recurso de casación para unificación de doutrina, que se debe preparar mediante escrito presentado ante esta Sala dentro do improrrogable prazo de dez días hábiles inmediatos seguintes á data da notificación da sentenza. Se o recorrente non ten a condición de traballador ou beneficiario do réxime público de seguridade social, deberá efectuar:</p>
    <p>– O depósito de 600 € na conta de 16 díxitos desta Sala, aberta no Banco de Santander (Banesto) co nº 1552 0000 37, seguida de catro díxitos correspondentes ao nº do recurso e dous díxitos do ano.</p>
    <p>– Así mesmo, se hai cantidade de condena, deberá consignala na mesma conta, pero co código 80 en vez do 35 ou ben presentar aval bancario solidario en forma.</p>
    <p>– Se o ingreso se fai mediante transferencia bancaria desde unha conta aberta en calquera entidade bancaria distinta, haberá que emitila á conta de vinte díxitos 0049 3569 92 0005001274 e facer constar no campo “Observacións ou Concepto da transferencia” os 16 díxitos que corresponden ao procedemento (1552 0000 80 ou 35 **** ++).</p>
    <p>Así, por esta nosa sentenza, pronunciámolo, mandámolo e asinámolo».</p>
    <p>E para que sirva de notificación en legal forma á empresa Servicur Servicios Auxiliares, S.L., en ignorado paradoiro, expido este edicto para a súa inserción no <em>Diario Oficial de Galicia</em>.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, agás no suposto da comunicación das resolucións que sexan autos ou sentenzas, ou cando se trate de emprazamento.</p>
    <p>A Coruña, 21 de outubro de 2015</p>
    <footer><p>A letrada da Administración de xustiza</p></footer>

