---
date: '2015-07-28'
id: G2410-080715-0002
page: 31430
number: 141
agency: Xulgado do Social número 1 de Santiago de Compostela
section: V. Administración de xustiza.
title: EDICTO (ETX 134/2015).
range: Edicto
url: >-
  https://www.xunta.gal/dog/Publicados/2015/20150728/AnuncioG2410-080715-0002_gl.html
---
<p>Execución de títulos xudiciais 134/2015</p>
    <p>Procedemento de orixe: despedimento/cesamentos en xeral 1010/2014</p>
    <p>Sobre: despedimento</p>
    <p>Demandante: Miguel Ángel Bustelo Fraga</p>
    <p>Avogado: Luis Méndez Torres</p>
    <p>Procurador: Luis Méndez Torres</p>
    <p>Demandados: Limpiezas Secope, S.A., Fondo de Garantía Salarial (Fogasa)</p>
    <p>María Teresa Vázquez Abades, secretaria xudicial do Xulgado do Social número 1 de Santiago de Compostela, fago saber que no procedemento de execución de títulos xudiciais 134/2015 deste xulgado do social, seguido por instancia de Miguel Ángel Bustelo Fraga contra Limpiezas Secope, S.A., Fondo de Garantía Salarial (Fogasa), sobre despedimento, se ditaron as seguintes resolucións:</p>
    <p>Auto.</p>
    <p>Maxistrada xuíza: Carolina Nores Díaz.</p>
    <p>Santiago de Compostela, vinte e seis de maio de dous mil quince.</p>
    <p>Antecedentes de feito.</p>
    <p>Único. Miguel Ángel Bustelo Fraga presentou escrito en que solicitaba a execución de Sentenza 142/2015 no DOI 1010/2014 fronte a Limpiezas Secope, S.A.</p>
    <p>Fundamentos de dereito.</p>
    <p>Primeiro. Este Xulgado do Social número 1 examinou a súa xurisdición, competencia obxectiva e territorial, e entende que na demanda de execución de Sentenza 142/2015, ditada no DOI 1010/2014, concorren os presupostos e requisitos procesuais exixidos pola lei, e debe despacharse esta de conformidade co disposto no artigo 237 da LXS e concordantes.</p>
    <p>Segundo. Despois de recorrer Fogasa, por motivo de desconformidade coa condena, ao pagamento de salarios de tramitación, a sentenza ditada en autos de DSP 1010/2014, cuxa execución parcial pretende a executante, procede en canto á cantidade de 5.655,03 euros en concepto de principal como importe de indemnización, pronunciamento que non consta impugnado no recurso de suplicación e a cantidade de 565,50 euros de xuros que, se é o caso, se poidan devindicar durante a execución e as custas desta, sen prexuízo da súa posterior liquidación.</p>
    <p>Terceiro. Dispón o artigo 251.2 da LXS que, sen prexuízo do disposto no artigo 576 da LAC, subsidiariamente aplicable, transcorridos tres meses do despacho da execución sen que o executado cumprise na súa integridade a obriga, se se apreciase falta de dilixencia no cumprimento da executoria, se tivese incumprido a obriga de manifestar bens ou se tivesen ocultado elementos patrimoniais transcendentes na dita manifestación, poderá incrementarse o xuro legal que se aboará en dous puntos.</p>
    <p>Cuarto. Se a parte executada cumprise na súa integridade a obriga exixida contida no título, incluído no caso de execución pecuniaria o aboamento dos xuros procesuais, se procedesen, dentro do prazo dos vinte días seguintes á data de firmeza da sentenza ou resolución xudicial executable ou desde que o título quedase constituído ou, se é o caso, desde que a obriga declarada no título executivo fose exixible, non se lle imporán as custas da execución que se tivese instado, en aplicación do prevido no artigo 239.3 da LXS.</p>
    <p>Quinto. En virtude do disposto no artigo 551.3 da LAC, ditado o auto pola maxistrada, a secretaria xudicial responsable da execución, no mesmo día ou no día seguinte hábil, ditará decreto cos contidos previstos en citado precepto.</p>
    <p>Vistos os preceptos legais citados e demais de xeral e pertinente aplicación,</p>
    <p>Parte dispositiva.</p>
    <p>Dispoño: despachar orde xeral de execución parcial a favor da parte executante, Miguel Ángel Bustelo Fraga, fronte a Limpiezas Secope, S.A., parte executada, por importe de 5.655,03 euros en concepto de principal como importe de indemnización, e a cantidade de 565,50 de xuros que, se é o caso, se poidan devindicar durante a execución e as custas desta, sen prexuízo da súa posterior liquidación.</p>
    <p>O presente auto, xunto co decreto que ditará a secretaria xudicial, e copia da demanda executiva, serán notificados simultaneamente á parte executada, tal e como dispón o artigo 553 da LAC, e quedará a executada apercibida para os efectos mencionados nos razoamentos xurídicos terceiro e cuarto desta resolución, e conforme dispoñen os artigos 251.2 e 239.3 da LXS e aos representantes dos traballadores da empresa debedora, de conformidade ao ordenado polo artigo 252 da LXS.</p>
    <p>Notifíqueselle ao Ministerio Fiscal a presente resolución, para os efectos previdos no artigo 240.4 da LXS.</p>
    <p>E aos representantes dos traballadores da empresa débeda de conformidade co ordenado polo artigo 250 da LXS.</p>
    <p>Contra este auto poderá interporse recurso de reposición, que se interporá ante este órgano xudicial no prazo dos tres días hábiles seguintes á súa notificación, no cal ademais de alegar as posibles infraccións en que puidese incorrer a resolución e o cumprimento ou incumprimento dos presupostos e requisitos procesuais exixidos, poderá deducirse a oposición á execución despachada, aducindo pagamento ou cumprimento documentalmente xustificado, prescrición da acción executiva ou outros feitos impeditivos, extintivos ou excluíntes da responsabilidade que se pretenda executar, sempre que tiveren acaecido con posterioridade á súa constitución do título, a non ser a compensación de débedas admisible como causa de oposición á execución.</p>
    <p>Se o recorrente non tivese a condición de traballador ou beneficiario do réxime público da Seguridade Social deberá consignar a cantidade de 25 euros, en concepto de depósito para recorrer, na conta de consignacións deste Xulgado do Social número 1 aberta no Banco Santander, S.A., conta número 0049 3569 9200 0500 1274, e deberá indicar no campo concepto «Recurso», seguido do código «30 Social-reposición». Se o ingreso se fai mediante transferencia bancaria deberá incluír tras a conta referida, separados por un espazo, o «código 30 Social-reposición». Se efectuar diversos pagamentos na mesma conta deberá especificar un ingreso por cada concepto, mesmo se obedecen a outros recursos da mesma ou distinta clase, con indicación no campo de observacións da data da resolución contra a que se recorre utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>Así o acorda e asina a súa señoría. Dou fe.</p>
    <p>Decreto.</p>
    <p>Secretaria xudicial: María Teresa Vázquez Abades.</p>
    <p>Santiago de Compostela, vinte e seis de maio de dous mil quince.</p>
    <p>Antecedentes de feito.</p>
    <p>Único. Nas presentes actuacións ditouse auto en que se despachaba execución a favor de Miguel Ángel Bustelo Fraga fronte a Limpiezas Secope, S.A. pola cantidade de 5.655,03 euros en concepto de principal como importe de indemnización, e a cantidade de 565,50 euros de xuros que, se é o caso, se poidan devindicar durante a execución e as custas desta, sen prexuízo da súa posterior liquidación.</p>
    <p>Fundamentos de dereito.</p>
    <p>Único. Dispón o artigo 551.3 da LAC que, ditado o auto que contén a orde xeral de execución, a secretaria xudicial responsable desta ditará decreto no cal se conterán as medidas executivas concretas que resulten procedentes, incluíndo o embargo de bens e as medidas de localización e indagación dos bens do executado que procedan, conforme o previsto nos artigos 589 e 590 da LAC, así como o requirimento de pagamento que se deba facer ao debedor nos casos que estableza a lei, e ditaranse de oficio as resolucións pertinentes conforme o artigo 237 da LXS.</p>
    <p>Vistos os preceptos legais citados e demais de xeral e pertinente aplicación,</p>
    <p>Parte dispositiva.</p>
    <p>Para dar efectividade ás medidas concretas solicitadas, acordo:</p>
    <p>– Requirir a executada Limpiezas Secope, S.A. co fin de que no prazo de 10 días aboe a cantidade de 5.655,03 euros en concepto de principal como importe de indemnización, e a cantidade de 565,50 euros de xuros que, se é o caso, se poidan devindicar durante a execución e as custas desta, sen prexuízo da súa posterior liquidación, ingresando o dito importe na conta deste xulgado aberta no Banco Santander co número IBAN ES55 0049 3569 9200 0500 1274 (nº de expediente xudicial 1589 0000 64 0134 15), con apercibimento de que, en caso de non cumprir o requirimento no prazo conferido, se procederá ao embargo dos seus bens para cubrir a dita suma, logo de indagación destes a través da aplicación informática deste xulgado.</p>
    <p>– Requirir a Limpiezas Secope, S.A. co fin de que no prazo de 10 días manifeste relacionadamente bens e dereitos suficientes para cubrir a contía da execución, con expresión, se é o caso, das cargas e gravames, así como, no caso de inmobles, se están ocupados, por que persoas e con que título, baixo apercibimento de que, en caso de non o verificar, poderá ser sancionado, cando menos, por desobediencia grave, en caso de que non presente a relación dos seus bens, inclúa nela bens que non sexan seus, exclúa bens propios susceptibles de embargo ou non desvele as cargas e gravames que sobre eles pesasen, e poderán impoñérselle tamén multas coercitivas periódicas.</p>
    <p>Notifíqueselles ás partes facéndolles saber que, en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial as partes ou interesados e, de ser o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, e será carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación: contra a presente resolución cabe recurso directo de revisión, que deberá interporse ante o presente órgano xudicial no prazo de tres/cinco días hábiles seguintes á notificación desta, con expresión da infracción cometida nela a xuízo do recorrente, artigo 188 da LXS. O recorrente que non teña a condición de traballador ou beneficiario de réxime público da Seguridade Social deberá facer un depósito para recorrer de 25 euros na conta 0049 3569 9200 0500 1274 aberta no Banco Santander, S.A., e deberá indicar no campo concepto a indicación recurso, seguida do código «31 Social-revisión de resolucións secretario xudicial». Se o ingreso se fai mediante transferencia bancaria deberá incluír tras a conta referida, separados por un espazo coa indicación «recurso», seguida do «31 Social-revisión de resolucións secretario xudicial». Se efectuar diversos pagamentos na mesma conta deberá especificar un ingreso por cada concepto, mesmo se obedecen a outros recursos da mesma ou distinta clase, con indicación no campo de observacións da data da resolución contra a que se recorre utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>E para que lle sirva de notificación en legal forma a Limpiezas Secope, S.A., en ignorado paradoiro, expido o presente para a súa inserción no DOG.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 8 de xullo de 2015</p>
    <footer><p>A secretaria xudicial</p></footer>

