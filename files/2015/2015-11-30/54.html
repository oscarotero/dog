---
date: '2015-11-30'
id: L176-101115-0005
page: 45171
number: 228
agency: Concello de San Sadurniño
section: VI. Anuncios. b) Administración local.
title: ANUNCIO da aprobación inicial do Plan xeral de ordenación municipal.
range: Anuncio
url: >-
  https://www.xunta.gal/dog/Publicados/2015/20151130/AnuncioL176-101115-0005_gl.html
---
<p>O Pleno da Corporación, na sesión ordinaria do 7 de novembro de 2015, acordou aprobar inicialmente o Plan xeral de ordenación municipal do Concello de San Sadurniño, e someter o expediente a información pública polo prazo de dous meses, mediante anuncio no Diario Oficial de Galicia e en dous xornais dos de maior difusión na provincia.</p>
    <p>Durante ese prazo, que se computará a partir do seguinte ao da publicación deste anuncio no DOG, todos os propietarios e demais interesados directamente afectados poderán formular as alegacións ou reclamacións que consideren pertinentes.</p>
    <p>De acordo co disposto no artigo 77 da Lei 9/2002, do 30 de decembro, de ordenación urbanística e protección do medio rural de Galicia, o acordo de aprobación inicial determinará a suspensión do procedemento de outorgamento de licenzas naqueles ámbitos do territorio obxecto de planeamento cuxas novas determinacións supoñan a modificación da ordenación urbanística vixente. Poderanse outorgar licenzas sempre que simultaneamente se cumpran as condicións do planeamento vixente e as do aprobado inicialmente.</p>
    <p>A suspensión de licenzas terá unha duración máxima de dous anos contado desde a dita aprobación inicial e, en calquera caso, extinguirase coa aprobación definitiva do planeamento.</p>
    <p>San Sadurniño, 9 de novembro de 2015</p>
    <footer><p>Secundino García Casal<br>Alcalde</p></footer>

