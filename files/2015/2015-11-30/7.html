---
date: '2015-11-30'
id: G0003-201115-0003
page: 45066
number: 228
agency: Servizo Galego de Saúde
section: III. Outras disposicións.
title: >-
  RESOLUCIÓN do 17 de novembro de 2015, da Dirección Xeral de Recursos
  Económicos, pola que se dispón a publicación do acordo de encomenda de xestión
  á Xerencia de Xestión Integrada de Ferrol para a xestión material do
  expediente de contratación da subministración sucesiva de material non
  sanitario dun só uso de limpeza, aseo e enxoval.
range: Resolución
url: >-
  https://www.xunta.gal/dog/Publicados/2015/20151130/AnuncioG0003-201115-0003_gl.html
---
<p>A Dirección Xeral de Recursos Económicos do Servizo Galego de Saúde e a Xerencia da Xestión Integrada de Ferrol subscribiron, con data do 16 de outubro de 2015, un acordo polo que se encomenda, á dita xerencia, a xestión material do expediente de contratación, mediante procedemento aberto, da subministración sucesiva de material non sanitario dun só uso de limpeza, aseo e enxoval para as estruturas de xestión integrada do Servizo Galego de Saúde.</p>
    <p>Para xeral coñecemento e en cumprimento do disposto no punto 4 do artigo 8 da Lei&amp;nbsp;16/2000, do 17 de decembro, de organización e funcionamento da Administración xeral e do sector público autonómico de Galicia, disponse a súa publicación como anexo á presente resolución. </p>
    <p>Santiago de Compostela, 17 de novembro de 2015</p>
    <footer><p>P.S. (Acordo do 11.11.2015)&lt;br&gt;Manuel José López López&lt;br&gt;Subdirector xeral de Orzamentos</p></footer>
    <h2>ANEXO&lt;br&gt;Acordo entre a Dirección Xeral de Recursos Económicos e a Xerencia de&lt;br&gt;Xestión Integrada de Ferrol para a encomenda a esta última da xestión material&lt;br&gt;do expediente de contratación de subministración sucesiva de material non sanitario dun só uso de limpeza, aseo e enxoval para as estruturas de xestión integrada do Servizo Galego de Saúde</h2>
    <p>Dunha parte, Lourdes Vilachán Angueira, directora xeral de Recursos Económicos do Servizo Galego de Saúde. </p>
    <p>Doutra parte, Ángel Facio Villanueva, xerente de Xestión Integrada de Ferrol,</p>
    <h2>EXPOÑEN: </h2>
    <p>O artigo 3 da Orde do 5 de xullo de 2012, sobre delegación de competencias en órganos centrais e periféricos do Servizo Galego de Saúde, nos seus puntos 1.b) e 2.b), establece as competencias da Dirección Xeral de Recursos Económicos para actuar como órgano de contratación e de xestión do gasto nas contratacións centralizadas ou que afecten unha pluralidade de centros do Servizo Galego de Saúde. </p>
    <p>O artigo 13 da Lei 14/2013, do 26 de decembro, de racionalización do sector público autonómico, establece a posibilidade de realizar encomendas de xestión intrasubxectivas, entre órganos integrados na mesma persoa xurídica, e intersubxectivas, realizadas entre persoas xurídicas distintas, para a realización de actividades de carácter material, técnico ou de servizos dentro do sector público autonómico. Estas encomendas rexeranse polo disposto nos artigos 8 e 9 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>No Servizo Galego de Saúde é habitual que determinadas actividades técnicas e administrativas de centralización de compras sexan realizadas desde as súas estruturas organizativas periféricas, del tal xeito que todos os recursos humanos e técnicos destinados á contratación administrativa participen e colaboren nestas actividades corporativas do organismo autónomo. A finalidade é non duplicar os esforzos da contratación e aproveitar os recursos existentes neste ámbito. </p>
    <p>Polo exposto, encoméndase á Xerencia de Xestión Integrada de Ferrol a tramitación do expediente de contratación da subministración sucesiva de material non sanitario dun só uso de limpeza, aseo e enxoval, con destino aos centros sanitarios dependentes do Servizo Galego de Saúde, subscribindo ambas as dúas partes o presente instrumento de formalización de encomenda de xestión que se rexerá polas seguintes cláusulas:</p>
    <p>Primeira. <em>Obxecto da encomenda de xestión</em> </p>
    <p>A Dirección Xeral de Recursos Económicos do Servizo Galego de Saúde e a Xerencia de Xestión Integrada de Ferrol acordan, no marco do disposto na Lei 14/2013, do 26 de decembro, de racionalización do sector público autonómico, que a citada xerencia leve a cabo, por razóns de eficacia, a xestión material do expediente para a contratación polo Servizo Galego de Saúde da subministración sucesiva de material non sanitario dun só uso de limpeza, aseo e enxoval, con destino aos centros sanitarios dependentes do Servizo Galego de Saúde, mediante procedemento aberto. </p>
    <p>Segunda. <em>Natureza e alcance da encomenda</em></p>
    <p>A xestión material que se encomenda, con respecto ao citado no punto anterior, concretarase nas seguintes actividades, co alcance que en cada caso se sinale: </p>
    <p>a) O inicio, impulso e tramitación do expediente de contratación en todas as súas fases, así como dos contratos que deriven del desde a súa formalización ata a súa finalización.</p>
    <p>b) A solicitude das autorizacións e dos informes que estableza a normativa de contratos do sector público ou a normativa orzamentaria e administrativa. </p>
    <p>c) A recepción das ofertas dos licitadores e de calquera outro documento que durante a tramitación se reciba, destinado ao órgano de contratación. </p>
    <p>d) A convocatoria, preparación e realización das mesas de contratación. </p>
    <p>e) A proposta e preparación material de todos aqueles actos e resolucións que deba ditar a Dirección Xeral de Recursos Económicos.</p>
    <p>Terceira. <em>Financiamento</em> </p>
    <p>A presente encomenda de xestión non dará lugar a contraprestacións financeiras entre as partes, as cales asumirán os custos das actuacións que deben realizar. </p>
    <p>Cuarta. <em>Prazo de vixencia</em> </p>
    <p>O prazo de vixencia do presente acordo establécese desde a súa sinatura ata o peche definitivo do expediente de contratación.</p>
    <p>Quinta. <em>Titularidade da competencia</em></p>
    <p>A encomenda de xestión non supón cesión da titularidade das competencias en materia de contratación e orzamentaria, nin dos elementos substantivos do seu exercicio, atribuídas á Dirección Xeral de Recursos Económicos do Servizo Galego de Saúde.</p>
    <p>Sexta. <em>Actos e disposicións</em></p>
    <p>É responsabilidade da Dirección Xeral de Recursos Económicos do Servizo Galego de Saúde ditar os actos ou resolucións de carácter xurídico que dean soporte ou nos cales se integre a actividade material concreta obxecto da presente encomenda de xestión. </p>
    <p>Santiago de Compostela, 16 de outubro de 2015</p>
    <table>
     <tbody>
      <tr>
       <td>Lourdes Vilachán Angueira</td>
       <td>Ángel Facio Villanueva</td>
      </tr>
      <tr>
       <td>Directora xeral de Recursos Económicos</td>
       <td>Xerente de Xestión Integrada de Ferrol</td>
      </tr>
     </tbody>
    </table>

