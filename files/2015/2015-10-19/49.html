---
date: '2015-10-19'
id: C3Q2-131015-0001
page: 40550
number: 199
agency: Instituto Galego da Vivenda e Solo
section: VI. Anuncios. a) Administración autonómica.
title: >-
  RESOLUCIÓN do 7 de outubro de 2015 pola que se anuncia a licitación, por
  procedemento  aberto  non  suxeito  a  regulación  harmonizada  e 
  documentalmente  simplificado,  do  contrato  de  servizo  consistente  na 
  vixilancia  e  seguridade  das  dependencias  deste  instituto  en  Santiago 
  de  Compostela  (expediente IGVS02-15).
range: Resolución
url: >-
  https://www.xunta.gal/dog/Publicados/2015/20151019/AnuncioC3Q2-131015-0001_gl.html
---
<p>1. Entidade adxudicadora.</p>
    <p> Instituto Galego da Vivenda e Solo (IGVS).</p>
    <p>2. Obxecto do contrato.</p>
    <p>a) Descrición do obxecto: contrato de servizo consistente na vixilancia e seguridade das dependencias do Instituto Galego da Vivenda e Solo en Santiago de Compostela. Expediente: IGVS02-15.</p>
    <p>b) Prazo de execución: vinte e catro (24) meses.</p>
    <p>3. Tramitación, procedemento e forma de adxudicación.</p>
    <p>a) Tramitación: ordinaria.</p>
    <p>b) Procedemento: aberto, documentalmente simplificado.</p>
    <p>c) Forma: multicriterio.</p>
    <p>4. Orzamento base de licitación.</p>
    <p>a) Importe neto: cento dezasete mil cen euros con oito céntimos (117.100,08 €), IVE excluído.</p>
    <p>b) IVE (21 %): vinte e catro mil cincocentos noventa e un euros con dous céntimos (24.591,02 €).</p>
    <p>c) Importe total: cento corenta e un mil seiscentos noventa e un euros con dez céntimos (141.691,10 €). </p>
    <p>5. Garantías.</p>
    <p>a) Provisional: non se exixe.</p>
    <p>b) Definitiva: 5 % do importe de adxudicación (IVE excluído).</p>
    <p>6. Requisitos específicos do contratista.</p>
    <p> Non se exixe clasificación. A proba da solvencia económica e financeira e a técnica ou profesional efectuarase polos medios precisados no prego de cláusulas administrativas particulares. </p>
    <p> Non obstante o anterior, de posuír o licitador a clasificación adecuada ao obxecto do contrato (grupo M, subgrupo 2, categoría A), a xustificación documental de tal aspecto eximirá da presentación dos documentos exixidos no prego.</p>
    <p>7. Obtención de documentación.</p>
    <p>Os pregos de cláusulas administrativas particulares e de prescricións técnicas polos que se rexe a contratación poderán obterse durante o prazo de presentación de proposicións no Servizo de Contratación, na sede central do Instituto Galego da Vivenda e Solo (polígono das Fontiñas, Área Central, s/n, Santiago de Compostela), e consultarse na páxina da internet: http://www.contratosdegalicia.es/resultado.jsp?N=23439 . Tamén no perfil do contratante: http://igvs.xunta.es/web/igvs/329</p>
    <p>8. Presentación das ofertas.</p>
    <p>As proposicións, que se axustarán ao modelo que se inclúe no correspondente prego de cláusulas administrativas particulares, presentaranse no Rexistro da sede dos servizos centrais do IGVS (polígono das Fontiñas, Área Central, s/n, Santiago de Compostela), antes das 14.00 horas do décimo quinto (15º) día natural a partir do seguinte ao da publicación desta resolución no <em>Diario Oficial de Galicia</em>. De coincidir o dito día en sábado ou festivo, o prazo para a presentación de propostas rematará o primeiro día hábil seguinte.</p>
    <p>Cando a proposición se envíe por correo, o licitador deberá xustificar a data de imposición do envío na oficina de Correos e anunciarlle ao órgano de contratación a remisión da dita oferta mediante telegrama ou fax (número 981 54 16 00) no mesmo día.</p>
    <p>9. Posibilidade de variantes.</p>
    <p>Non se admiten.</p>
    <p>10. Apertura das ofertas.</p>
    <p>O acto público de apertura do sobre B (documentación acreditativa dos criterios non avaliables mediante fórmulas e que dependan dun xuízo de valor) terá lugar na sede dos servizos centrais do Instituto Galego da Vivenda e Solo, no lugar e na data que serán anunciados no perfil do contratante, nun prazo non superior a sete (7) días contados desde a apertura da documentación administrativa. </p>
    <p>O acto público de apertura do sobre C (documentación acreditativa dos criterios avaliables mediante fórmulas) terá lugar na sede dos servizos centrais do Instituto Galego da Vivenda e Solo, no lugar e na data que serán anunciados, con tres días hábiles de antelación á súa realización, no perfil do contratante.</p>
    <p>11. Gasto do anuncio.</p>
    <p>O importe do anuncio será por conta do adxudicatario.</p>
    <p>Santiago de Compostela, 7 de outubro de 2015</p>
    <footer><p>P.D. (Resolución do 23.6.2010)<br>Heriberto García Porto<br>Director xeral do Instituto Galego da Vivenda e Solo</p></footer>

