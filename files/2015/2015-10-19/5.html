---
date: '2015-10-19'
id: G0164-081015-0002
page: 40462
number: 199
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 22 de setembro de 2015 pola que se fai pública a oferta educativa das
  ensinanzas deportivas da Comunidade Autónoma de Galicia a partir do curso
  escolar 2015/16.
range: Orde
url: >-
  https://www.xunta.gal/dog/Publicados/2015/20151019/AnuncioG0164-081015-0002_gl.html
---
<p>O Estatuto de autonomía de Galicia, no seu artigo 31, dispón que é competencia plena da Comunidade Autónoma galega o regulamento e administración do ensino en toda a súa extensión, niveis e graos, modalidades e especialidades, sen prexuízo do disposto no artigo 27 da Constitución e nas leis orgánicas que, conforme o punto primeiro do seu artigo 81, o desenvolven, e das facultades que lle atribúe ao Estado o artigo 149.1.30 da Constitución.</p>
    <p>A Lei orgánica 2/2006, do 3 de maio, de educación, modificada pola Lei 8/2013, do 9 de decembro, para a mellora da calidade educativa, no seu artigo 63, determina que as ensinanzas deportivas teñen como finalidade preparar o alumnado para a actividade profesional en relación cunha modalidade ou especialidade deportiva, así como facilitar a súa adaptación á evolución do mundo laboral e deportivo e á cidadanía activa.</p>
    <p>O Real decreto 1363/2007, do 24 de outubro, establece a ordenación xeral das ensinanzas deportivas de réxime especial e na súa disposición transitoria segunda, punto 1, indica que ata que non se creen os novos títulos e ensinanzas nas modalidades e especialidades baloncesto, balonmán, deportes de escalada, deportes de inverno e fútbol, que foron establecidos ao abeiro do disposto no Real decreto 1913/1997, do 19 de decembro, impartiranse conforme o previsto nos reais decretos que crearon os respectivos títulos e ensinanzas mínimas. Igualmente, na súa disposición transitoria terceira, punto 2, indícanse as normas que seguirán vixentes para o desenvolvemento destas ensinanzas, mentres non se publiquen outras que as substitúan. </p>
    <p>En consecuencia, tendo en conta o informe da Dirección Xeral de Educación, Formación Profesional e Innovación Educativa e de conformidade coa proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. <em>Actualización da oferta</em></p>
    <p>Publícase a oferta educativa de ensinanzas deportivas a partir do curso 2015/16 en centros públicos da Comunidade Autónoma de Galicia, segundo os datos que figuran no anexo desta orde.</p>
    <p>Artigo 2. <em>Número mínimo de solicitudes</em></p>
    <p>A posta en funcionamento destes estudos estará condicionada á existencia dun mínimo de dez alumnos/as matriculados/as na correspondente modalidade deportiva. A condición desta ratio mínima exixida debe poñerse en coñecemento do alumnado no momento da solicitude de matrícula.</p>
    <p>Disposición adicional única. <em>Autorización e matrícula</em></p>
    <p>Sen prexuízo do establecido no artigo 2 desta orde, a Dirección Xeral de Educación, Formación Profesional e Innovación Educativa poderá autorizar, motivada e excepcionalmente, aquelas ensinanzas que non acaden o citado número mínimo de solicitudes de matrícula. Mentres non se dispoña desta autorización non se poderá formalizar matrícula ningunha.</p>
    <p>Disposición derradeira primeira. <em>Desenvolvemento normativo</em></p>
    <p>Autorízanse a Dirección Xeral de Educación, Formación Profesional e Innovación Educativa e a Dirección Xeral de Centros e Recursos Humanos para adoptar todos os actos e medidas necesarias para a aplicación desta orde.</p>
    <p>Disposición derradeira segunda. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia.</em></p>
    <p>Santiago de Compostela, 22 de setembro de 2015</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>
    <h2>ANEXO</h2>
    <table>
     <thead>
      <tr>
       <td colspan="4">Centros</td>
       <td colspan="2">Ensinanzas</td>
      </tr>
      <tr>
       <td>Código</td>
       <td>Denominación</td>
       <td>Concello</td>
       <td>Provincia</td>
       <td>Código</td>
       <td>Denominación</td>
      </tr>
     </thead>
     <tbody>
      <tr>
       <td>15005749</td>
       <td>IES Universidade Laboral</td>
       <td>Culleredo</td>
       <td>A Coruña</td>
       <td>XM01003
        XS01003</td>
       <td>Ensinanzas técnico-deportivas de grao medio e superior en fútbol</td>
      </tr>
      <tr>
       <td>27006541</td>
       <td>IES Nosa Sra. dos Ollos Grandes</td>
       <td>Lugo</td>
       <td>Lugo</td>
       <td>XM01005
        XS01005</td>
       <td>Ensinanzas técnico-deportivas de grao medio e superior en atletismo</td>
      </tr>
      <tr>
       <td>27007259</td>
       <td>IES Río Cabe</td>
       <td>Monforte de Lemos</td>
       <td>Lugo</td>
       <td>XM01003
        XS01003</td>
       <td>Ensinanzas técnico-deportivas de grao medio e superior en fútbol</td>
      </tr>
      <tr>
       <td>32015050</td>
       <td>CIFP A Farixa</td>
       <td>Ourense</td>
       <td>Ourense</td>
       <td>XM01004
        XS01004</td>
       <td>Ensinanzas técnico-deportivas de grao medio e superior en fútbol sala</td>
      </tr>
      <tr>
       <td>36006717</td>
       <td>IES Sánchez Cantón</td>
       <td>Pontevedra</td>
       <td>Pontevedra</td>
       <td>XM01003
        XS01003</td>
       <td>Ensinanzas técnico-deportivas de grao medio e superior en fútbol</td>
      </tr>
      <tr>
       <td>36006717</td>
       <td>IES Sánchez Cantón</td>
       <td>Pontevedra</td>
       <td>Pontevedra</td>
       <td>XM01006
        XS01006</td>
       <td>Ensinanzas técnico-deportivas de grao medio e superior en balonmán</td>
      </tr>
      <tr>
       <td>36013771</td>
       <td>IES Fermín Bouza Brey</td>
       <td>Vilagarcía de Arousa</td>
       <td>Pontevedra</td>
       <td>XM01007
        XS01007</td>
       <td>Ensinanzas técnico-deportivas de grao medio e superior en baloncesto</td>
      </tr>
      <tr>
       <td>36018999</td>
       <td>IES As Barxas</td>
       <td>Moaña</td>
       <td>Pontevedra</td>
       <td>XM01005
        XS01005</td>
       <td>Ensinanzas técnico-deportivas de grao medio e superior en atletismo</td>
      </tr>
      <tr>
       <td>36002359</td>
       <td>IES Antón Losada Diéguez</td>
       <td>A Estrada</td>
       <td>Pontevedra</td>
       <td>LM01006
        LS01006</td>
       <td>Ensinanzas técnico-deportivas de grao medio e superior en salvamento e socorrismo</td>
      </tr>
     </tbody>
    </table>

