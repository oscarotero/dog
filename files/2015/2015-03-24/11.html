---
date: '2015-03-24'
id: G2177-030315-0001
page: 11601
number: 56
agency: Xulgado de Primeira Instancia número 6 de Santiago de Compostela
section: V. Administración de xustiza.
title: EDICTO (124/2014).
range: Edicto
url: >-
  https://www.xunta.gal/dog/Publicados/2015/20150324/AnuncioG2177-030315-0001_gl.html
---
<p>Familia garda e custodia alimentos fillo menor no matrimonio 124/2014</p>
    <p>Procedemento orixe: divorcio contencioso 124/2014</p>
    <p>Demandante: Valentina Bignardelli</p>
    <p>Procurador: Alberto Míguez Gómez</p>
    <p>Avogada: Manuela Blanco Jiménez</p>
    <p>Demandado: José María Yuste Agudo</p>
    <p>Cristina Cao Sánchez, secretaria xudicial do Xulgado de Primeira Instancia número 6 de Santiago de Compostela, polo presente,</p>
    <p>Anuncio:</p>
    <p>No presente procedemento seguido por instancia de Valentina Bignardelli fronte a José María Yuste Agudo, en situación de rebeldía procesual, se ditou sentenza, cuxa resolución é do teor literal seguinte:</p>
    <p>Decido:</p>
    <p>Que estimando substancialmente a demanda de xuízo verbal interposta polo procurador Sr. Míguez Gómez en nome e representación de Valentina Bignardelli, asistida da letrada Sra. Blanco Jiménez, fronte a José María Yuste Agudo, declarado en rebeldía procesual, con intervención da representante do Ministerio Fiscal dada a concorrencia de fillo menor de idade, procede acceder á adopción das seguintes medidas definitivas:</p>
    <p>1. Atribución á demandante da garda e custodia sobre o fillo menor de idade habido en común, sendo a patria potestade de titularidade compartida por ambos os proxenitores. A demandante poderá adoptar as decisións de maneira unilateral en materia educativa e sanitaria dada a nula comunicación do demandado coa demandante e co fillo común desde o verán de 2013.</p>
    <p>Revogación de poderes que os conviventes se outorgasen entre si.</p>
    <p>2. Ausencia de fixación de réxime de estancias e comunicación do proxenitor non custodio, sen prexuízo de que este inste unha modificación de medidas definitivas acreditando a variación preceptiva e circunstancias, a súa dispoñibilidade e a ausencia de consumo actual de tóxicos.</p>
    <p>3. Fixación en 150 €/mes da contía da pensión de alimentos a cargo do demandado en favor da filla menor habida en común, que deberá aboar nos cinco primeiros días de cada mes na conta bancaria que designe a demandante, actualizada anualmente conforme a variación anual do IPC.</p>
    <p>4. Aboamento por metade dos gastos extraordinarios do menor, logo da súa acreditación documental.</p>
    <p>Non procede efectuar especial pronunciamento sobre as custas do presente proceso.</p>
    <p>Esta resolución non é firme e fronte a ela cabe interpor recurso de apelación nos prazos e termos previstos na vixente Lei de axuizamento civil, para a súa resolución pola Audiencia Provincial da Coruña (artigos 458 ss e 776 da Lei de axuizamento civil), logo de consignación do depósito de 50 € previsto na disposición adicional décimo quinta da Lei orgánica do poder xudicial.</p>
    <p>Así, por esta miña sentenza, pronúncioo, mándoo e asínoo, Roberto Soto Sola, maxistrado xuíz titular do Xulgado de Primeira Instancia número 6 desta localidade e do seu partido xudicial.</p>
    <p>Publicación. A anterior resolución leuna e publicouna en audiencia pública o xuíz que a ditou, no día da data; dou fe.</p>
    <p>E como consecuencia do ignorado paradoiro de José María Yuste Agudo, expídese este edicto para que lle sirva de cédula de notificación.</p>
    <p>Santiago de Compostela, 19 de febreiro de 2015</p>
    <footer><p>A secretaria xudicial</p></footer>

