---
date: '2015-03-24'
id: G0164-130315-0003
page: 11597
number: 56
agency: 'Consellería de Cultura, Educación e Ordenación Universitaria'
section: IV. Oposicións e concursos.
title: >-
  ANUNCIO do 12 de marzo de 2015, da Dirección Xeral de Centros e Recursos
  Humanos, polo que se comunica a publicación das puntuacións definitivas e a
  relación de excluídos definitivos nas especialidades que se especifican no
  punto primeiro deste anuncio, abertas polo Anuncio do 21 de novembro de 2014
  (Diario Oficial de Galicia do 2 de decembro).
range: Anuncio
url: >-
  https://www.xunta.gal/dog/Publicados/2015/20150324/AnuncioG0164-130315-0003_gl.html
---
<p>Unha vez publicada a lista provisional e resoltas as reclamacións, procede publicar o baremo definitivo e a relación definitiva de excluídos na páxina web desta consellería. </p>
    <p>En consecuencia, esta dirección xeral </p>
    <h2>RESOLVE: </h2>
    <p>Primeiro. Facer públicas na páxina web desta consellería (http://www.edu.xunta.es) as puntuacións definitivas e a relación definitiva de excluídos do baremo para as prazas de interinidades e substitucións para impartir docencia nas especialidades de Instalacións Electrotécnicas (591206), do corpo de profesores técnicos de formación profesional, e de Italiano (592012), do corpo de profesores de escolas oficiais de idiomas, abertas polo Anuncio do 21 de novembro de 2014, da Dirección Xeral de Centros e Recursos Humanos (Diario Oficial de Galicia do 2 de decembro).</p>
    <p>Segundo. Contra estas puntuacións definitivas e a relación definitiva de excluídos, que pon fin á vía administrativa, os interesados poderán interpor, con carácter potestativo, recurso de reposición ante o director xeral de Centros e Recursos Humanos, no prazo dun mes contado desde o día seguinte ao da publicación deste anuncio, de conformidade cos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben poderán interpor directamente recurso contencioso-administrativo no prazo de dous meses, contado desde o día seguinte ao da publicación deste anuncio, ante o xulgado do contencioso-administrativo, conforme os artigos 8, 14 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 12 de marzo de 2015</p>
    <footer><p>José Manuel Pinal Rodríguez<br>Director xeral de Centros e Recursos Humanos</p></footer>

