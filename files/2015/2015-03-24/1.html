---
date: '2015-03-24'
id: G1990-180315-0005
page: 11545
number: 56
agency: >-
  Tribunal Superior de Xustiza de Galicia (Sala do Contencioso-Administrativo,
  Sección Primeira)
section: I. Disposicións xerais.
title: EDICTO (309/2014).
range: Edicto
url: >-
  https://www.xunta.gal/dog/Publicados/2015/20150324/AnuncioG1990-180315-0005_gl.html
---
<p>José Andrés Salgado Fernández, secretario xudicial da Sala do Contencioso-Administrativo do Tribunal Superior de Xustiza de Galicia, por medio deste edicto anuncia:</p>
    <p>No recurso de casación en interese de lei número 309/2014, seguido por instancia da Administración autonómica, ditouse a sentenza cuxo encabezamento e resolución son do seguinte teor literal:</p>
    <p>Sentenza: 53/2015.</p>
    <p>Relator: Julio César Díaz Casales.</p>
    <p>Recurso de casación en interese de Lei número 309/2014.</p>
    <p>Recorrente: a Administración autonómica.</p>
    <p>Recorrida: Felipe Traveso García.</p>
    <p>É parte o Ministerio Fiscal.</p>
    <p>No nome do rei.</p>
    <p>A sección especial para o coñecemento dos recursos de casación en interese de lei da Sala do Contencioso-Administrativo do Tribunal Superior de Xustiza de Galicia ditou a seguinte</p>
    <p>Sentenza:</p>
    <p>José María Gómez y Díaz-Castroverde.</p>
    <p>José Antonio Méndez Barrera.</p>
    <p>Fernando Seoane Pesqueira.</p>
    <p>Julio César Díaz Casales.</p>
    <p>José Ramón Chaves García.</p>
    <p>A Coruña, 4 de febreiro de 2015.</p>
    <p>No presente recurso de casación en interese de lei, que co número 309/2014 se segue ante esta sala, interposto polo letrado da Xunta de Galicia, en nome e representación da Administración autonómica, contra a sentenza número 119/2014, con data do 20 de xuño de 2014, ditada polo Xulgado do Contencioso-Administrativo número 2 de Ourense, no procedemento abreviado número 61/2014. É parte recorrida Felipe Traveso García, representado pola procuradora Ana María Tejelo Núñez. É parte o Ministerio Fiscal.</p>
    <p>É relator Julio Cesar Díaz Casales.</p>
    <p>Resolvemos: </p>
    <p>Que debemos estimar e estimamos o recurso de casación en interese de lei interposto polo letrado da Xunta de Galicia contra a Sentenza 119/2014, do 20 de xuño, ditada polo Xulgado do Contencioso-Administrativo número 2 de Ourense, e fixamos como doutrina legal a seguinte: </p>
    <p>«De acordo co previsto no artigo 1.1 da Lei do Parlamento de Galicia 9/2012, a supresión da paga adicional do persoal ao servizo da Administración de xustiza no ámbito da Comunidade Autónoma de Galicia, prevista no artigo 12.3 da Lei do Parlamento de Galicia 14/2006, de orzamentos xerais da Comunidade Autónoma para 2007, farase efectiva desde a entrada en vigor desta Lei do Parlamento de Galicia 9/2012».</p>
    <p>Non se fai expresa imposición de custas a ningunha das partes. </p>
    <p>Notifíquese a presente sentenza ás partes e fágaselles saber que contra ela non cabe ningún recurso. </p>
    <p>Ordénese a publicación da presente sentenza no Diario Oficial de Galicia para os efectos do previsto no artigo 101.4 da LRXCA.</p>
    <p>Así o pronunciamos, mandamos e asinamos. </p>
    <p>E, como consecuencia do ordenado na resolución da sentenza, expídese este edicto para a notificación do encabezamento e resolución da sentenza no Diario Oficial de Galicia.</p>
    <p>A Coruña, 18 de marzo de 2015</p>
    <footer><p>José Andrés Salgado Fernández<br>Secretario xudicial</p></footer>

