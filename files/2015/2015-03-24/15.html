---
date: '2015-03-24'
id: G2190-030315-0001
page: 11609
number: 56
agency: Xulgado de Primeira Instancia número 7 de Vigo
section: V. Administración de xustiza.
title: EDICTO (420/2014).
range: Edicto
url: >-
  https://www.xunta.gal/dog/Publicados/2015/20150324/AnuncioG2190-030315-0001_gl.html
---
<p>Francisco Rascado González, secretario xudicial do Xulgado de Primeira Instancia número 7 de Vigo, fai saber que no presente procedemento de xuízo verbal 420/2014, seguido por instancia de Gas Natural-Unión Fenosa fronte a Matilde Lago González se ditou sentenza con data do 11.12.2014, cuxo teor literal é o seguinte:</p>
    <p>Sentenza.</p>
    <p>Vigo, 11 de decembro de 2014.</p>
    <p>Flora Lomo del Olmo, maxistrada do Xulgado de Primeira Instancia número 7 de Vigo, viu os presentes autos de xuízo verbal 420/2014, seguidos ante este tribunal, entre partes, dunha como demandante, Gas Natural S.D.G., S.A., representado pola procuradora Carmen Molist García e, doutra como demandada, Matilde Lago González, sobre outros verbal.</p>
    <p>Resolvo que estimando a demanda promovida pola procuradora Carmen Molist García, en nome e representación da entidade Gas Natural S.U.R. SAG, S.A., fronte a Matilde Lago González, debo declarar e declaro resolto o contrato de fornecemento de gas que as vincula, en relación co predio sito na avenida Fragoso, nº 52 baixo, e condeno a esta a permitir a entrada no dito inmoble aos empregados da demandante, co fin de que realicen a toma de lectura do contador de gas instalado e procedan á privación do fornecemento mediante a súa desconexión e retirada, así como a aboarlle a cantidade de 2.591,19 euros máis a que resulte da facturación comprendida entre a última lectura (factura 12.03.2014, documento nº 30, reverso) e a que se realice no momento de desconexión do contador ao prezo das tarifas vixentes. Sobre tales sumas devindicarase o xuro legal correspondente desde a data da presente resolución, con imposición das custas causadas.</p>
    <p>Modo de impugnación. Recurso de apelación, que se interporá ante o tribunal que ditase a resolución que se impugne dentro do prazo de vinte días contados desde o día seguinte ao da notificación daquela.</p>
    <p>E ao estar a dita demandada, Matilde Lago González, en paradoiro descoñecido, expídese este edicto co fin de que lle sirva de notificación en forma.</p>
    <p>Vigo, 3 de febreiro de 2015</p>
    <footer><p>O secretario xudicial</p></footer>

