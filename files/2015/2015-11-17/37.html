---
date: '2015-11-17'
id: C3K1-051115-0003
page: 43421
number: 219
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 22 de outubro de 2015, da Xefatura Territorial de Ourense, pola que
  se notifica o acordo de inicio do expediente sancionador 2015102TA-OU incoado
  por infraccións en materia sanitaria.
range: Cédula
url: >-
  https://www.xunta.gal/dog/Publicados/2015/20151117/AnuncioC3K1-051115-0003_gl.html
---
<p>Con data do 15 de setembro de 2015, a xefa territorial da Consellería de Sanidade de Ourense acordou o inicio do expediente sancionador 2015102TA-OU a José Manuel Valle Pedrejón, DNI 44660036K, xerente do Café Morgan, con domicilio na rúa Telleira, 9, baixo, 32004 Ourense.</p>
    <p>Intentada a notificación deste acordo segundo o disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, e non sendo posible a súa práctica, por medio desta cédula, e segundo o disposto no número 5 do referido artigo, notifícaselle a José Manuel Valle Pedrejón, DNI 44660036K, xerente do Café Morgan, o contido do referido acordo de inicio que figura como anexo, para que poida ter coñecemento del.</p>
    <p>Así mesmo, fáiselle saber o dereito que o asiste, ao abeiro do disposto no número 1 do artigo 19 do Real decreto 1398/1993, do 4 de agosto, polo que se aproba o Regulamento para o exercicio da potestade sancionadora, para presentar alegacións, ante esta xefatura territorial, no prazo de quince (15) días hábiles contados desde o seguinte ao da publicación desta cédula, lembrándolle o seu dereito a consultar o expediente, depositado nas dependencias desta xefatura territorial, sita na avenida de Zamora, nº 13, Ourense, e a obter, de ser o caso, copia del, segundo o previsto na letra a) do artigo 35 da citada Lei 30/1992, do 26 de novembro.</p>
    <p>Advírteselle que, no caso de non efectuar alegacións sobre o contido do dito acordo no mencionado prazo, o acordo de inicio se considerará proposta de resolución cando conteña un pronunciamento preciso sobre a responsabilidade imputada, cos efectos previstos nos artigos 18 e 19 do Real decreto 1398/1993.</p>
    <p>Esta cédula expídese para que conste e lle sirva de notificación ao interesado, en cumprimento do disposto no artigo 59.5 da Lei 30/1992, do 26 de novembro, e a eficacia desta notificación queda supeditada á súa publicación no taboleiro de edictos único (TEU) do Boletín Oficial del Estado.</p>
    <p>Ourense, 22 de outubro de 2015</p>
    <footer><p>María Villar Suárez<br>Xefa territorial de Ourense</p></footer>
    <h2>ANEXO</h2>
    <p>Expediente sancionador: 2015102TA-OU.</p>
    <p>Denunciado: José Manuel Valle Pedrejón, xerente do Café Morgan.</p>
    <p>DNI/NIF/CIF: DNI 44660036K.</p>
    <p>Último enderezo coñecido: rúa Telleira, 9, baixo, 32004 Ourense.</p>
    <p>Feito imputado: infracción da lexislación aplicable en materia sanitaria.</p>
    <p>Preceptos infrinxidos: Lei 28/2005, do 26 de decembro.</p>
    <p>Tipificación: grave.</p>
    <p>Sanción proposta: oitocentos euros (800 €).</p>

