---
date: '2015-03-27'
id: CA05-230315-0004
page: 12242
number: 59
agency: Consellería de Traballo e Benestar
section: VI. Anuncios. a) Administración autonómica.
title: >-
  RESOLUCIÓN do 19 de marzo de 2015, da Secretaría Xeral Técnica da Consellería
  de Traballo e Benestar, pola que se emprazan as persoas interesadas no recurso
  contencioso-administrativo, procedemento ordinario número 65/2015, interposto
  contra a Orde do 30 de decembro de 2014, pola que se establecen as bases
  reguladoras e se procede á convocatoria pública para a programación de accións
  formativas dirixidas prioritariamente ás persoas traballadoras desempregadas
  na Comunidade Autónoma de Galicia correspondente ao exercicio de 2015.
range: Resolución
url: >-
  https://www.xunta.gal/dog/Publicados/2015/20150327/AnuncioCA05-230315-0004_gl.html
---
<p>A Consellería de Traballo e Benestar recibiu da Sala do Contencioso-Administrativo do Tribunal Superior de Xustiza de Galicia (sección 1ª) oficio no que se comunica a interposición do recurso contencioso-administrativo, procedemento ordinario número 65/2015, interposto por Ivac-Instituto de Certificación, S.L., contra a Orde do 30 de decembro de 2014 pola que se establecen as bases reguladoras e se procede á convocatoria pública para a programación de accións formativas dirixidas prioritariamente ás persoas traballadoras desempregadas na Comunidade Autónoma de Galicia correspondente ao exercicio de 2015.</p>
    <p>En consecuencia, esta Secretaría Xeral Técnica acorda nesta data e de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo á referida sala, o que se notifica para xeral coñecemento de todas as persoas interesadas no procedemento e se emprazan para que poidan comparecer como parte nos autos na Sala do Contencioso-Administrativo do Tribunal Superior de Xustiza de Galicia no prazo de nove (9) días, contados desde o seguinte ao da publicación desta resolución no <em>Diario Oficial de Galicia</em>.</p>
    <p>Santiago de Compostela, 19 de marzo de 2015 </p>
    <footer><p>Mª Jesús Lorenzana Somoza<br>Secretaria xeral técnica da Consellería de Traballo e Benestar</p></footer>

