---
date: '2015-03-27'
id: G2410-060315-0001
page: 12213
number: 59
agency: Xulgado do Social número 1 de Santiago de Compostela
section: V. Administración de xustiza.
title: EDICTO (903/2014).
range: Edicto
url: >-
  https://www.xunta.gal/dog/Publicados/2015/20150327/AnuncioG2410-060315-0001_gl.html
---
<p>María Teresa Vázquez Abades, secretaria xudicial do Xulgado do Social número 1 de Santiago de Compostela, fago saber que no procedemento de despedimento obxectivo individual 903/2014 deste xulgado do social, seguidos por instancia de María Rosario Sobrido Pando contra a empresa Limpiezas Secope, S.A., Trabajos Obras y Servicios Urbanos, S.L., Fondo de Garantía Salarial, sobre despedimento, se ditou a seguinte resolución, cuxa parte dispositiva se achega:</p>
    <p>«Por medio de escrito da parte María Rosario Sobrido Pando anunciouse recurso de suplicación en tempo e forma contra sentenza ditada nas presentes actuacións, e ao terse constatado que a pretensión da parte é conforme os requisitos e circunstancias contidos nos artigos 194 e 229 e seguintes da LXS, acordo polo presente:</p>
    <p>– Ter por anunciado o recurso de suplicación.</p>
    <p>– Poñer os autos á disposición do letrado Pedro Naveira Couceiro, designado por María Rosario Sobrido Pando para que se faga cargo deles e interpoña o recurso nos dez días seguintes ao da notificación da presente. Este prazo correrá calquera que sexa o momento en que recolla ou examine os autos postos á súa disposición. De non o efectuar así, terase a parte recorrente por desistida do recurso (artigo 195.1 da LXS).</p>
    <p>– Requirir o devandito letrado/graduado social colexiado para que no seu escrito de formalización sinale un domicilio na localidade en que radica a sede do TSX (artigo 198 da LXS), e presente do devandito escrito tantas copias como partes.</p>
    <p>Notifíqueselles ás partes, facéndolles saber que en aplicación do mandato contido no artigo 53.2 da LXS, no primeiro escrito ou comparecencia perante o órgano xudicial, as partes ou interesados, e, se é o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin, producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación: mediante recurso de reposición que se interpoñerá perante quen dita esta resolución, no prazo de tres días hábiles seguintes ao da súa notificación con expresión da infracción que a xuízo do recorrente contén esta, sen que a interposición do recurso teña efectos suspensivos con respecto á resolución recorrida.</p>
    <p>A secretaria xudicial».</p>
    <p>E para que sirva de notificación en legal forma a Limpiezas Secope, S.A., Trabajos y Obras e Servicios Urbanos, S.L., en ignorado paradoiro, expido a presente para a súa inserción no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de localización.</p>
    <p>Santiago de Compostela, 6 de marzo de 2015</p>
    <footer><p>A secretaria xudicial</p></footer>

