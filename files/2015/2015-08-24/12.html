---
date: '2015-08-24'
id: G0007-040815-0001
page: 34639
number: 160
agency: Xulgado do Social número 3 de Santiago de Compostela
section: V. Administración de xustiza.
title: EDICTO (93/2015).
range: Edicto
url: >-
  https://www.xunta.gal/dog/Publicados/2015/20150824/AnuncioG0007-040815-0001_gl.html
---
<p>Susana Varela Amboage, secretaria xudicial do Xulgado do Social número 3 de Santiago de Compostela, fago saber que no procedemento de despedimento obxectivo individual 93/2015 deste xulgado do social, seguido por instancia de Beatriz Iglesias Jamardo contra José Antonio Riveiro Codesido y otro, S.C., Mario Riveiro Codesido, Mónica Riveiro Codesido e o Fondo de Garantía Salarial, sobre despedimento, ditouse a sentenza nº 263 cuxo encabezamento e resolución son do teor literal:</p>
    <p>«Sentenza</p>
    <p>En Santiago de Compostela o 3 de agosto de 2015</p>
    <p>Vistos por Carolina Nores Díaz, maxistrada xuíza en comisión de servizo do Xulgado do Social número 3 de Santiago de Compostela e o seu partido, os presentes autos de xuízo número 94/2015 seguidos por instancia de Beatriz Iglesias Jamardo, representada e asistida polo letrado Sr. Otero Lourido, contra José Antonio Riveiro Codesido y otros, S.C., Mario Riveiro Codesido e Mónica Riveiro Codesido, que non comparecen malia estaren debidamente citados, con intervención do Fogasa, que non comparece neste acto, sobre despedimento obxectivo individual.</p>
    <p>(…)</p>
    <p>Resolución</p>
    <p>Estimo a demanda sobre despedimento formulada por Beatriz Iglesias Jamardo, representada e asistida polo letrado Sr. Otero Lourido, contra José Antonio Riveiro Codesido y otros, S.C., Mario Riveiro Codesido e Mónica Riveiro Codesido, que non comparecen malia estaren debidamente citados, con intervención do Fogasa, que non comparece neste acto, sobre despedimento obxectivo individual, e, en consecuencia, declaro:</p>
    <p>– A nulidade do despedimento da demandante levado a cabo con efectos de 31.12.2014 pola entidade demandada;</p>
    <p>– A extinción da relación laboral existente entre as partes na data da presente resolución;</p>
    <p>– E condeno directamente a empresa demandada José Antonio Riveiro Codesido y otros, S.C. e, subsidiariamente, os socios desta, nos termos indicados no fundamento xurídico oitavo, a que aboe á demandante a cantidade de 23.092,25 euros en concepto de indemnización e os salarios de tramitación desde o 17.4.2015 á data da extinción da relación laboral no día de hoxe, a razón de 46,37 euros/día, o que ascende á cantidade de 5.054,33 euros.</p>
    <p>– E condeno directamente á empresa demandada José Antonio Riveiro Codesido y otros, S.C. e subsidiariamente aos socios desta, nos termos indicados no fundamento xurídico oitavo, a que aboe á demandante a suma de 518 euros en concepto de vacacións pendentes, máis os xuros previstos no artigo 29.3 do ET.</p>
    <p>– Non procede condenar nesta instancia o Fogasa, sen prexuízo da súa responsabilidade nos termos do artigo 33 do ET.</p>
    <p>Notifíquese ás partes a presente resolución facéndolles saber que fronte a ela poderán interpoñer recurso de suplicación para ante a Sala do Social do Tribunal Superior de Xustiza de Galicia, no prazo de cinco días contados desde o seguinte ao da súa notificación.</p>
    <p>A anterior resolución entregarase ao secretario para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta miña sentenza, xulgando definitivamente na primeira instancia, pronúncioo, mándoo e asínoo».</p>
    <p>E para que sirva de notificación en legal forma a José Antonio Riveiro Codesido y otros, S.A., en ignorado paradoiro, expido o presente para a súa inserción no <em>Diario Oficial de Galicia</em>.</p>
    <p>Santiago de Compostela, 3 de agosto de 2015</p>
    <footer><p>A secretaria xudicial</p></footer>

