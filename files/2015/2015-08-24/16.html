---
date: '2015-08-24'
id: CA04-190615-0003
page: 34648
number: 160
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 11 de xuño de 2015, da Xefatura Territorial de Pontevedra, de
  declaración, en concreto, de utilidade pública e a necesidade da urxente
  ocupación que leva implícita a instalación eléctrica nos concellos de Ponte
  Caldelas e Fornelos de Montes (expediente IN407A 2014/201-4).
range: Resolución
url: >-
  https://www.xunta.gal/dog/Publicados/2015/20150824/AnuncioCA04-190615-0003_gl.html
---
<p>Visto o expediente para outorgamento de declaración, en concreto, de utilidade pública e a necesidade da urxente ocupación que leva implícita das instalacións eléctricas que a continuación se describen:</p>
    <p>Solicitante: Eléctrica de Moscoso, S.L.</p>
    <p>Domicilio social: avenida do Concello, 21, 36830 A Lama.</p>
    <p>Denominación: D.U.P. LMTA Feixa-Calvos-tramo: do apoio 6 á derivación CT Calvos.</p>
    <p>Situación: Ponte Caldelas e Fornelos de Montes.</p>
    <p>Características técnicas: LMT aérea a 20 kV con condutor LA-56 de 4.352 metros de lonxitude, con orixe no apoio nº 6 da LMTA Feixa-Calvos e final na derivación ao centro de transformación Calvos. A instalación está situada nos concellos de Ponte Caldelas e Fornelos de Montes. </p>
    <p>Realizouse o trámite de información pública inserindo anuncios no DOG do 19 de decembro de 2014, no BOP do 26 de novembro de 2014, no xornal <em>Faro de Vigo</em> do 27 de novembro de 2014 e nos taboleiros de anuncios dos concellos de Ponte Caldelas e Fornelos de Montes. Tamén se notificou individualmente aos titulares dos predios afectados pola instalación segundo a relación facilitada pola empresa peticionaria. Durante o mencionado trámite recibiuse a seguinte alegación:</p>
    <p>Con data do 17 de decembro de 2014 a Comunidade de Montes de Chaín presenta escrito de alegacións nesta xefatura territorial en relación coa solicitude de declaración de utilidade pública da liña eléctrica de alta tensión central da Feixa-Calvos. Subtramo: apoio nº 6 derivación ao CT de Calvos, as cales foron remitidas á empresa peticionaria para que, pola súa vez, realizase as alegacións que considerase pertinentes.</p>
    <p>Unha vez examinadas as alegacións presentadas por ambas as dúas partes conclúese o seguinte:</p>
    <p>A liña atópase en situación de ser declarada de utilidade pública, ao non constar no expediente título habilitante que permite a súa ocupación no caso das parcelas das CMVMC de Calvos e Barbudo, nin oposición dos titulares destas á súa expropiación.</p>
    <p>As discrepancias entre as partes recollidas nas alegacións polos límites das parcelas e bens afectados, así como calquera outra que poida xurdir entre as partes poderanse facer constar na acta previa á ocupación.</p>
    <p>En consecuencia, cumpridos os trámites ordenados na Lei 24/2013, do 26 de decembro, do sector eléctrico, e nos capítulos II e V do título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Declarar, en concreto, a utilidade pública da instalación LMTA Feixa-Calvos. Subtramo apoio nº 6-derivación ao CT Calvos e a necesidade da urxente ocupación que leva implícita dos bens afectados por esta.</p>
    <p>Esta declaración outórganse sen prexuízo de terceiros e independentemente das autorizacións, licenzas ou permisos de competencia municipal, provincial ou outras que poidan ser de aplicación.</p>
    <p>Contra a presente resolución poderá interpoñer recurso de alzada ante o conselleiro de Economía e Industria no prazo dun mes contado a partir de día seguinte ao da notificación desta resolución; tamén poderá interpoñer calquer outro recurso que considere pertinente ao seu dereito.</p>
    <p>Pontevedra, 11 de xuño de 2015</p>
    <footer><p>Ignacio Rial Santomé<br>Xefe territorial de Pontevedra</p></footer>

