---
date: '2015-08-24'
id: G2188-040815-0001
page: 34630
number: 160
agency: Xulgado de Primeira Instancia número 5 de Vigo
section: V. Administración de xustiza.
title: EDICTO de notificación de sentenza (631/2014).
range: Edicto
url: >-
  https://www.xunta.gal/dog/Publicados/2015/20150824/AnuncioG2188-040815-0001_gl.html
---
<p>Sarai Paniagua Acera, secretaria xudicial do Xulgado de Primeira Instancia número 5 de Vigo, certifico que no presente procedemento 631/2014, foi ditada a sentenza do teor literal seguinte:</p>
    <p>«En Vigo, 14 de maio de 2015.</p>
    <p>Teresa A. Fernández Molinos, xuíza de reforzo dos xulgados de primeira instancia número 5 e número 12 de Vigo e do seu partido xudicial, viu e oíu os autos do procedemento sobre garda e custodia e alimentos de fillos menores número 631/2014, seguidos por instancia de Patricia Fernández Gómez, representada procesualmente pola procuradora Sra. Robés Cabaleiro e asistida da letrada Sra. Domínguez Lago, contra Nicolás García López, en situación de rebeldía procesual, con intervención da representante do Ministerio Fiscal dada a concorrencia de dous fillos menores de idade tidos en común.</p>
    <p>(Seguen antecedentes de feito e fundamentos de dereito).</p>
    <p>Decido:</p>
    <p>Que, considerando integramente a demanda de xuízo verbal promovida pola procuradora Sra. Robés Cabaleiro, en nome e representación de Patricia Fernández Gómez, contra Nicolás García López, debo acordar e acordo a adopción das seguintes medidas persoais e económicas:</p>
    <p>1. Atribúese á nai a garda e custodia dos dous fillos menores Jonathan e Iván.</p>
    <p>2. Non se establece ningún réxime de visitas, comunicación e estadías dos fillos comúns co proxenitor non custodio.</p>
    <p>3. Imponse a cargo do pai a obriga de aboar, en concepto de pensión de alimentos a favor dos seus dous fillos menores, a cantidade de 250 euros mensuais, que deberá ingresar por meses anticipados e durante os cinco primeiros días de cada mes na conta bancaria que designe a demandante para tal efecto.</p>
    <p>Esta cantidade será revisada anualmente en proporción ás variacións do índice de prezos de consumo que publique o Instituto Nacional de Estatística ou calquera outro organismo público que no futuro poida cumprir análoga función.</p>
    <p>Así mesmo, o pai deberá aboar a metade dos gastos extraordinarios que xeren os menores.</p>
    <p>Merecerán a consideración de gastos extraordinarios, entre outros, os derivados da atención do devandito fillo menor de idade na sanidade privada por enfermidades, o custo pola adquisición ou uso de próteses, o custo doutras actividades médicas ou cirúrxicas non cubertas pola Seguridade Social e os gastos farmacéuticos inherentes a estas, o custo de actividades extraescolares ou calquera outro similar, incluída a matrícula, se for o caso e nun futuro, en universidades privadas, e calquera outros, en definitiva, de análoga natureza aos antes enunciados.</p>
    <p>Calquera incidente en sede de gastos extraordinarios será tramitado nos termos do artigo 776.4 da Lei de axuizamento civil, ben que os gastos antes enunciados e os de análoga natureza serán susceptibles de execución de título xudicial de forma inmediata.</p>
    <p>Non se efectúa un especial pronunciamento sobre as custas procesuais causadas.</p>
    <p>Notifíquese esta resolución ás partes e ao Ministerio Fiscal, con apercibimento de que esta non é firme e que contra ela cabe interpor recurso de apelación, nos prazos e termos previstos nos artigos 458 e seguintes da Lei de axuizamento civil, para a súa resolución pola Audiencia Provincial de Pontevedra, logo de consignación do depósito previsto na disposición adicional 15ª da Lei orgánica do poder xudicial.</p>
    <p>Así o pronuncio, mando e asino por esta miña sentenza, da cal se unirá certificación aos autos da súa razón, definitivamente xulgando nesta instancia».</p>
    <p>E para que sirva de notificación a Nicolás García López, expido e asino este edicto.</p>
    <p>Vigo, 31 de xullo de 2015</p>
    <footer><p>A secretaria xudicial</p></footer>

