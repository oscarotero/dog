---
date: '2015-03-31'
id: G0003-260315-0001
page: 12565
number: 61
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 25 de marzo de 2015, da Dirección Xeral de Recursos Humanos,
  pola que se publica a orde de prelación e a puntuación definitiva obtidas
  polas persoas aspirantes admitidas nas listas para a formalización de
  nomeamentos estatutarios temporais nas categorías de enfermeiro/a especialista
  de saúde mental e enfermeiro/a especialista do traballo.
range: Resolución
url: >-
  https://www.xunta.gal/dog/Publicados/2015/20150331/AnuncioG0003-260315-0001_gl.html
---
<p>Por Resolución da Dirección Xeral de Recursos Humanos do Servizo Galego de Saúde, do 21 de setembro de 2012 (DOG nº 186, do 28 de setembro) abriuse o prazo para a inscrición de aspirantes nas listas para a formalización de vinculacións temporais das categorías de enfermeiro/a especialista de saúde mental e enfermeiro/a especialista do traballo no ámbito das institucións sanitarias do Servizo Galego de Saúde e entidades adscritas á Consellería de Sanidade.</p>
    <p>Na dita resolución prevese unha xeración de listas coas persoas inscritas ata o 31 de outubro de 2012 que cumpran os requisitos determinados na citada resolución.</p>
    <p>Por Resolución do 30 de abril de 2014 (DOG nº 105, do 4 de xuño) publicáronse os resultados provisionais de baremación dos/as aspirantes admitidos/as, coa asignación do número de orde e puntuacións provisionais obtidos.</p>
    <p>Rematado o prazo de reclamación contra a dita resolución e analizadas as reclamacións presentadas, este centro directivo, de conformidade coa base décima da resolución de inicio do prazo de inscrición (DOG nº 186, do 28 de setembro),</p>
    <h2>RESOLVE:</h2>
    <p>Primeiro. Aprobar a orde de prelación e a puntuación definitiva obtidas polas persoas aspirantes admitidas nas listas para a formalización de nomeamentos estatutarios temporais no ámbito do Servizo Galego de Saúde e entidades adscritas á Consellería de Sanidade nas categorías de enfermeiro/a especialista de saúde mental e enfermeiro/a especialista do traballo.</p>
    <p>Segundo. As listas co número de orde e puntuación definitiva obtidos polas persoas aspirantes admitidas nas categorías citadas atópanse publicadas, á disposición das persoas interesadas, na páxina web do Servizo Galego de Saúde (www.sergas.es).</p>
    <p>Ademais, o estado de cada solicitude pode ser consultado polo/a aspirante no seu expediente electrónico persoal en Fides/expedient-e/sección de procesos.</p>
    <p>Terceiro. De conformidade coa base décima da Resolución do 21 de setembro de 2012, contra a presente resolución, que pon fin á vía administrativa, as persoas interesadas poderán interpoñer recurso contencioso-administrativo no prazo de dous meses, contados a partir do día seguinte á súa publicación, ante o xulgado do contencioso-administrativo competente de conformidade co establecido nos artigos 8, 14 e 46 da Lei 29/1998, do 13 de xullo, reguladora da xurisdición contencioso-administrativa. Potestativamente, e con carácter previo, poderase interpoñer recurso de reposición ante este mesmo órgano, no prazo dun mes contado a partir do día seguinte á súa publicación.</p>
    <p>Cuarto. As listas entrarán en vigor con efectos do 7 de abril de 2015. Resultarán de aplicación aos chamamentos que se efectúen a partir da dita data as normas de xestión contidas no pacto sobre selección de persoal estatutario temporal aprobado pola Resolución do 26 de abril de 2011 (DOG nº 89, do 9 de maio).</p>
    <p>Santiago de Compostela, 25 de marzo de 2015</p>
    <footer><p>Margarita Prado Vaamonde<br>Directora xeral de Recursos Humanos</p></footer>

