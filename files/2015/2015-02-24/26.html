---
date: '2015-02-24'
id: CA04-111214-0004
page: 7762
number: 37
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 4 de decembro de 2014, da Dirección Xeral de Enerxía e Minas,
  pola que se somete a información pública a solicitude de autorización
  administrativa e aprobación do proxecto de execución correspondente á
  instalación dunha 2ª planta satélite de gas natural licuado para
  subministración á rede de distribución de gas natural na poboación de Ribeira
  (A Coruña), promovido pola empresa Gas Galicia SDG, S.A. (expediente IN627A
  2014/9-0).
range: Resolución
url: >-
  https://www.xunta.gal/dog/Publicados/2015/20150224/AnuncioCA04-111214-0004_gl.html
---
<p>Para os efectos previstos no artigo 73 da Lei 34/1998, do 7 de outubro, do sector de hidrocarburos, no artigo 78 do Real decreto 1434/2002, do 27 de decembro, polo que se regulan as actividades de transporte, distribución, comercialización, subministración e procedementos de autorización de instalacións de gas natural, e no artigo 1 do Decreto 62/2010, do 15 de abril, polo que se regula o trámite de competencia e os criterios de valoración no suposto de concorrencia de dúas ou máis solicitudes de autorización administrativa de instalacións de transporte secundario e distribución de gas natural e redes de distribución de gases licuados do petróleo (GLP), sométese a información pública o seguinte proxecto de autorización administrativa:</p>
    <p>Peticionario: Gas Galicia SDG, S.A., con CIF nº A15383284 e con domicilio para os efectos de notificación na rúa Lisboa, s/n, Edificio Área Central, local 31-HIJ, 15707 Santiago de Compostela (A Coruña).</p>
    <p>Antecedentes:</p>
    <p>O 28.1.2008 a Dirección Xeral de Enerxía e Minas ditou resolución pola que se outorgou a Gas Galicia SDG, S.A. a autorización administrativa previa da rede de distribución de gas natural no termo municipal de Ribeira, que se publicou no <em>Diario Oficial de Galicia </em>(22.2.2008) e no <em>Boletín Oficial</em> da provincia (16.2.2008); e o 10.7.2009 resolveu aprobar o proxecto de execución das instalacións correspondentes.</p>
    <p>O 10.7.2009 a Dirección Xeral de Enerxía e Minas ditou resolución pola que se outorgou a Gas Galicia SDG, S.A. a autorización administrativa previa da planta satélite de gas natural licuado (planta de GNL) para a subministración á rede de distribución de gas natural no termo municipal de Ribeira, e se aprobou o seu proxecto de execución. Esta primeira planta, que se instalou na parcela 1704 do polígono industrial Xaras, ten unha capacidade de almacenamento de GNL de 120 m3 (1 depósito).</p>
    <p>Actualmente, na poboación de Ribeira existe un crecente aumento da demanda de gas natural, para usos domésticos, comerciais e industrias, o que fai necesaria a ampliación da capacidade de subministración de gas natural para poder cubrir esta crecente demanda.</p>
    <p>Obxecto da petición:</p>
    <p>O obxecto da petición é a autorización administrativa e a aprobación do proxecto de execución da infraestrutura gasista consistente nunha segunda planta de GNL para subministración á rede de distribución de gas natural na poboación de Ribeira (A Coruña).</p>
    <p>Descrición das instalacións: </p>
    <p>A instalación proxectada consiste nunha planta de GNL que se situará dentro de seis parcelas (1754-1759) no polígono industrial Xaras (referencias catastrais: 15074A938017540000UF, 15074A938017550000UM, 15074A938017560000UO, 15074A938017570000UK, 15074A938017580000UR e 15074A938017590000UD), no termo municipal de Ribeira.</p>
    <p>Estará composta polos seguintes compoñentes: sistema de almacenamento; sistema de gasificación, regulación e odorización; sistema de caldeiras para auga quente; sistema eléctrico e control; e edificios e obra civil. As características principais da instalación proxectada son as seguintes:</p>
    <p>– Capacidade de almacenamento de GNL: 199 m3 (1 depósito horizontal de 199 m3).</p>
    <p>– Presión máxima de servizo tanque almacenamento: 5 barg.</p>
    <p>– Presión máxima de subministración a rede: 4 barg.</p>
    <p>– Temperatura de subministración de GN: superior a 5 ºC.</p>
    <p>– Capacidade de gasificación máxima: 2.436 Nm3/h.</p>
    <p>Termo municipal: a solicitude afecta o termo municipal de Ribeira, na provincia da Coruña.</p>
    <p>Orzamento: cincocentos corenta mil catrocentos vinte e cinco euros con sesenta céntimos (540.425,60 €).</p>
    <p>O que se fai público para coñecemento xeral e para que todas aquelas persoas, naturais ou xurídicas, que se consideren prexudicadas nos seus dereitos, poidan presentar as súas alegacións, no prazo de 20 días a partir da data de publicación deste anuncio; poderán examinar o correspondente proxecto na Dirección Xeral de Enerxía e Minas, Edificio Administrativo San Caetano, bloque 5, planta 4ª, 15781 Santiago de Compostela, así como na Xefatura Territorial da Coruña da Consellería de Economía e Industria, rúa Vicente Ferrer, 2, 15008 A Coruña.</p>
    <p>Santiago de Compostela, 4 de decembro de 2014</p>
    <footer><p>Ángel Bernardo Tahoces<br>Director xeral de Enerxía e Minas</p></footer>

