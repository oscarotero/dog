---
date: '2015-02-24'
id: CA04-030215-0001
page: 7771
number: 37
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 30 de xaneiro de 2015, da Xefatura Territorial da Coruña, pola
  que se concede a autorización administrativa previa e de construción dunha
  instalación eléctrica nos concellos de Narón e Ferrol (expediente IN407A
  2014/151-1).
range: Resolución
url: >-
  https://www.xunta.gal/dog/Publicados/2015/20150224/AnuncioCA04-030215-0001_gl.html
---
<p>Visto o expediente para outorgamento de autorización administrativa previa e de construción da instalación eléctrica que a seguir se cita:</p>
    <p>Expediente: IN407A 2014/151-1.</p>
    <p>Solicitante: Unión Fenosa Distribución, S.A.</p>
    <p>Domicilio social: avenida de Arteixo, 171, 15007 A Coruña.</p>
    <p>Denominación: LMTS, CT Amenedas-CR Lagoas.</p>
    <p>Situación: concellos de Narón e Ferrol.</p>
    <p>Características técnicas: </p>
    <p>LMT soterrada a CT Amenedas-CR Lagoas a 15/20 kV, cunha lonxitude de 599 m, coa orixe en cela de liña proxectada no CT Amenedas (expediente 110/94) en condutor RHZ1-20L-12/20 kV 3(1×240 mm2 Al) e final en cela de liña telecontrolada existente no CR Lagoas (expediente 18.264).</p>
    <p>Celas de media tensión en CT Amenadas, modulares con envolvente metálica de illamento SF6.</p>
    <p>Desmantelamento do tramo de liña de media tensión aérea DC.CRN-703 coa orixe na subestación de Cornido, condutor tipo LAC-80, cunha lonxitude de 1,032 m.</p>
    <p>Este expediente foi sometido a información pública durante o cal non se presentaron alegacións e ao mesmo tempo cumpriuse co trámite de separatas cos organismos afectados.</p>
    <p>Consta no expediente informe técnico favorable.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no título VII, capítulo II, do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e de acordo coa Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54), esta xefatura territorial resolve:</p>
    <p>Conceder a autorización administrativa previa e a autorización administrativa de construción da dita instalación, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación.</p>
    <p>Esta instalación está previsto que se execute nun prazo dun ano, contado a partir da data da última autorización administrativa necesaria.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e o ambiente.</p>
    <p>Contra esta resolución, que non é definitiva en vía administrativa, cabe interpor recurso de alzada ante o conselleiro de Economía e Industria no prazo dun mes contado a partir do día seguinte ao da súa notificación ou publicación nos termos establecidos nos artigos 107, 110, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro), sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 30 de xaneiro de 2015</p>
    <footer><p>Isidoro Martínez Arca<br>Xefe territorial da Coruña</p></footer>

