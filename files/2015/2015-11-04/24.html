---
date: '2015-11-04'
id: CA04-300915-0002
page: 42231
number: 210
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 29 de setembro de 2015, da Xefatura Territorial de Lugo, pola
  que se concede a autorización administrativa previa e de construción dunha
  instalación  eléctrica  no  concello  de  Lugo  (expediente IN407A 2015/64-2,
  8258 AT).
range: Resolución
url: >-
  https://www.xunta.gal/dog/Publicados/2015/20151104/AnuncioCA04-300915-0002_gl.html
---
<p>Visto o expediente para outorgamento de autorización administrativa previa e de construción da instalación eléctrica que se describe:</p>
    <p>Solicitante: Ministerio de Fomento.</p>
    <p>Domicilio social: Paseo de la Castellana, 67, Nuevos Ministerios, 27071 Madrid.</p>
    <p>Denominación: LMTS 20 kV e CTC baixo poste 50 kVA para alimentar iluminación pública na conexión entre a autovía Lugo-Santiago (A-54) e a autovía (A-6) enlace Nadela-Lugo.</p>
    <p>Situación: concello de Lugo.</p>
    <p>Características técnicas: </p>
    <p>1. Liña de media tensión subterránea a 20 kV con orixe nun apoio proxectado (obxecto doutro proxecto que presentará Begasa) que se intercalará na LMT Nadela e final no CT proxectado, cunha lonxitude de 26 metros en condutor RHZ1-150 mm.</p>
    <p>2. Centro de transformación en edificio compacto baixo poste, cunha potencia de 50 kVA e unha relación de transformación 20.000/400-230 V.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310) do sector eléctrico e no título VII, capítulo II do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54, do 19 de marzo).</p>
    <p>Esta xefatura territorial resolve, de acordo coas competencias atribuídas no Decreto 110/2013, do 4 de xullo, polo que se establece a estrutura orgánica da Consellería de Economía e Industria (modificado polo Decreto 116/2014, do 11 de setembro) e no Decreto 36/2001, sobre órganos competentes para autorización de instalacións eléctricas na Comunidade Autónoma de Galicia.</p>
    <p>Conceder a autorización administrativa previa e a autorización administrativa de construción das ditas instalacións, cuxas características se axustarán en todas as súas partes ás que figuran no seu proxecto e ás condicións técnicas e de seguranza establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial e outros necesarios para a realización das obras das instalacións autorizadas.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución cabe interpor recurso de alzada ante o conselleiro de Economía e Industria no prazo dun mes, a partir do día seguinte ao da notificación ou publicación desta resolución; tamén se poderá interpoñer calquera outro recurso que se xulgue pertinente.</p>
    <p>Lugo, 29 de setembro de 2015</p>
    <footer><p>Pilar Fernández López<br>Xefa territorial de Lugo</p></footer>

