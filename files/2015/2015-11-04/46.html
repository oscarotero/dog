---
date: '2015-11-04'
id: G0003-291015-0003
page: 42287
number: 210
agency: Servizo Galego de Saúde
section: VI. Anuncios. a) Administración autonómica.
title: >-
  RESOLUCIÓN do 16 de outubro de 2015, da Dirección Xeral de Recursos
  Económicos, pola que se corrixen erros do prego de prescricións técnicas para
  a contratación, pola Consellería de Sanidade, da subministración de reactivos,
  medios de cultivo e elementos accesorios necesarios para que o Laboratorio de
  Saúde Pública de Galicia realice as analíticas de augas, para o
  desenvolvemento do proxecto de solucións sustentables para pequenas
  subministracións de auga, subvención Life 12 ENV/ES/000557, concedida pola UE
  ao Concello de Abegondo e aos seus beneficiarios asociados: Augas de Galicia e
  Consellería de Sanidade (expediente MS-CON1-15-024).
range: Resolución
url: >-
  https://www.xunta.gal/dog/Publicados/2015/20151104/AnuncioG0003-291015-0003_gl.html
---
<p>Antecedentes:</p>
    <p>1. O 6 de outubro de 2015 publícase no <em>Diario Oficial de Galicia</em>, na plataforma de contratos de Galicia e no perfil do contratante do Servizo Galego de Saúde, o prego de cláusulas administrativas particulares, formado pola folla de especificacións, con catro anexos, o prego modelo de cláusulas administrativas (SS/A2NS) e o prego de prescricións técnicas, para a contratación, pola Consellería de Sanidade, da subministración sucesiva e por prezo unitario, de reactivos, medios de cultivo e elementos accesorios necesarios para a realización das analíticas de aguas realizadas polo Laboratorio de Saúde Pública de Galicia da Consellería de Sanidade para o desenvolvemento do proxecto de solucións sustentables para pequenas subministracións de auga, subvención Life 12 ENV/ES/000557 concedida pola UE ao Concello de Abegondo e aos seus beneficiarios asociados: Augas de Galicia e a Consellería de Sanidade, con código de expediente: MS-CON1-15-024.</p>
    <p>2. Observouse que o prego de prescricións técnicas non figura a «presentación» dun produto do lote 1 e de tres produtos do lote 4, non obstante, dita «presentación» figura nos anexos III e IV da folla de especificacións. Os produtos para os que procede completar a información non dispoñible no prego de prescricións técnicas son:</p>
    <p>Lote 1. Reactivos para análises de bacterias coliformes e E. Coli en augas por NMP en medio líquido baseados na tecnoloxía do substrato definido por DST.</p>
    <table>
     <tbody>
      <tr>
       <td>Nombre</td>
       <td>Características técnicas</td>
       <td>Presentación</td>
      </tr>
      <tr>
       <td>Bandeja Collert-18</td>
       <td>Específico para Colilert-18</td>
       <td>Cajas de 100</td>
      </tr>
     </tbody>
    </table>
    <p>Lote 4. Material funxible laboratorio.</p>
    <table>
     <tbody>
      <tr>
       <td>Artículo/características técnicas</td>
      </tr>
      <tr>
       <td>Caja de filtros de membrana estériles de ésteres de celulosa, blancas, con un tamaño de poro de 0,45 um y diámetro entre 47 y 50 mm con una parte cuadriculada. Tipo Millipore EZHAWG474. 
        Compatible con el dispensador de membrana de Millipore. 600 unidades/caja</td>
      </tr>
      <tr>
       <td>Caja de embudos de filtración de plástico estériles, de un solo uso, con una precisión en la graduación de +-5 %, de 100 ml de capacidad, con certificación ISO 9001. Tipo Millipore MZHAWG101. Compatibles con rampa de filtración de Millipore. 150 unidades/caja</td>
      </tr>
      <tr>
       <td>Cápsula de cristalización de 190 mm de diámetro y sin tapa. Presentación: 1 unidad</td>
      </tr>
     </tbody>
    </table>
    <p>3. Observouse que no prego de prescricións técnicas, no lote 9, non aparece un produto que si figura nos anexos III e IV da folla de especificacións, polo que procede completar a información non dispoñible para o dito lote:</p>
    <p>Lote 9. Patróns analíticos e materiais de referencia.</p>
    <table>
     <tbody>
      <tr>
       <td>Metales pesados</td>
      </tr>
      <tr>
       <td>Solución patrón de Germanio de 1.000 mg/l calidad ICP trazabilidad NIST. Envase de 100 ml</td>
      </tr>
     </tbody>
    </table>
    <p>4. Observouse un erro material ou de feito que procede rectificar no prego de prescricións técnicas, relativo á «presentación» dos produtos do lote 7, cuxa información é contraditoria co establecido nos anexos III e IV da folla de especificacións, de maneira que, no prego de prescricións técnicas.</p>
    <p>Onde di:</p>
    <p>Lote 7. Reactivos generales laboratorio.</p>
    <table>
     <tbody>
      <tr>
       <td>Artículo/características técnicas</td>
       <td>Presentación</td>
      </tr>
      <tr>
       <td>Ácido metasulfónico 70 % calidad PA</td>
       <td>Envase de 250 ml</td>
      </tr>
      <tr>
       <td>Carbonato de sodio anhidro, calidad suprapur</td>
       <td>Envases de 100 g</td>
      </tr>
     </tbody>
    </table>
    <p>Debe dicir:</p>
    <p>Lote 7. Reactivos xerais laboratorio.</p>
    <table>
     <tbody>
      <tr>
       <td>Artículo/características técnicas</td>
       <td>Presentación</td>
      </tr>
      <tr>
       <td>Ácido metasulfónico 70 % calidad PA</td>
       <td>Envase de 500 ml</td>
      </tr>
      <tr>
       <td>Carbonato de sodio anhidro, calidad suprapur</td>
       <td>Envases de 500 g</td>
      </tr>
     </tbody>
    </table>
    <p>5. Observouse un erro material ou de feito que procede rectificar no prego de prescricións técnicas, que afecta tanto a descrición como a presentación de todos os produtos do lote 10, cuxa información é diferente á que figura nos anexos III e IV da folla de especificacións, de maneira que, no prego de prescricións técnicas.</p>
    <p>Onde di:</p>
    <p>Lote 10. Columnas de cromatografía iónica.</p>
    <table>
     <tbody>
      <tr>
       <td>Nombre reactivo</td>
       <td>Presentación</td>
      </tr>
      <tr>
       <td>Columna separadora de aniones IonPac AS9-HC de 4x250 mm</td>
       <td>Envase de 500 g</td>
      </tr>
      <tr>
       <td>Columna protectora de aniones IonPac AG9-HC</td>
       <td>Envase de 500 g</td>
      </tr>
      <tr>
       <td>Columna separadora para cationes IonPac CS16 de 5x250 mm</td>
       <td>Envase de 500 g</td>
      </tr>
      <tr>
       <td>Columna protectora para cationes IonPac GG16 de 5x50 mm</td>
       <td>Envase de 500 g</td>
      </tr>
     </tbody>
    </table>
    <p>Debe dicir:</p>
    <p>Lote 10. Columnas de cromatografía iónica.</p>
    <table>
     <tbody>
      <tr>
       <td>Nombre reactivo</td>
       <td>Presentación</td>
      </tr>
      <tr>
       <td>Columna separadora de aniones IonPac AS9-HC de 4x250 mm (compatible con el equipo ICS-Mil-Dionex)</td>
       <td>1 unidad</td>
      </tr>
      <tr>
       <td>Columna autosupresora para aniones ASRS 300 (compatible con equipo ICS-Mil-Dionex)</td>
       <td>1 unidad</td>
      </tr>
      <tr>
       <td>Columna separadora para cationes IonPac CS16 de 5x250 mm (compatible con equipo ICS-Mil-Dionex)</td>
       <td>1 unidad</td>
      </tr>
      <tr>
       <td>Columna autosupresora para cationes CSRS 300 (compatible con equipo ICS-Mil-dionex)</td>
       <td>1 unidad</td>
      </tr>
     </tbody>
    </table>
    <p>Fundamentos de dereito:</p>
    <p>1. A directora xeral de Recursos Económicos do Servizo é competente para asinar esta resolución de acordo coas facultades que ten atribuídas por delegación de acordo co Decreto 41/2013, do 21 de febreiro, polo que se establece a estrutura orgánica da Consellería de Sanidade (DOG núm. 46, do 6 de marzo) e a Orde do 15 de xuño de 2009, sobre delegación de competencias en órganos centrais e periféricos da Consellería de Sanidade (DOG núm. 119, do 19 de xuño) modificada pola Orde do 3 de xullo de 2009.</p>
    <p>2. A rectificación que procede efectuar obedece a un erro fáctico, claro e evidente, non envolve apreciacións de concepto, non require operacións de cualificación xurídica nin xuízos valorativos e infírese da documentación que consta no expediente, configurándose como unha simple operación material e non xurídica á cal resulta de aplicación o artigo 105.2 da Lei 30/1992, do 26 de novembro.</p>
    <p>3. Segundo o disposto no artigo 105.2 da Lei 30/1992, do 26 de novembro, de réxime xurídico das administracións públicas e do procedemento administrativo común, as administracións públicas poden rectificar, en calquera momento, de oficio ou por instancia dos interesados, os erros materiais, de feito ou aritméticos existentes nos seus actos.</p>
    <p>De acordo con todo o anterior, </p>
    <h2>RESOLVO:</h2>
    <p>1. Rectificar os erros materiais detectados no prego de prescricións técnicas para a contratación pola Consellería de Sanidade, da subministración sucesiva e por prezo unitario de reactivos, medios de cultivo e elementos accesorios necesarios para a realización das analíticas de augas realizadas polo Laboratorio de Saúde Pública de Galicia da Consellería de Sanidade para o desenvolvemento do proxecto de solucións sustentables para pequenas subministracións de auga, subvención Life 12 ENV/ES/000557 concedida pola UE ao Concello de Abegondo e aos seus beneficiarios asociados: Augas de Galicia e a Consellería de Sanidade (MS-CON1-15-024), no sentido expresado nos antecedentes 2, 3, 4 e 5 desta resolución.</p>
    <p>2. Ampliar o prazo de presentación de ofertas ata o 2 de novembro de 2015 e publicar esta resolución no perfil do contratante, así como naqueles diarios oficiais en que se publicou o anuncio de licitación.</p>
    <p>3. Contra esta resolución, que esgota a vía administrativa, cabe interpoñer potestativamente recurso de reposición ante a directora xeral de Recursos Económicos, no prazo dun (1) mes a partir do día seguinte a aquel en que reciba a presente notificación, de acordo co previsto no artigo 116 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>4. No caso de que non se opte polo indicado nos parágrafos anteriores, cabe interpoñer directamente recurso contencioso-administrativo, segundo o disposto no artigo 8 da Lei 29/1998, do 13 de xullo, reguladora da xurisdición contencioso-administrativa, no prazo de dous meses contados desde o día seguinte a aquel en que se reciba esta notificación, en conformidade co artigo 46 da referida Lei 29/1998.</p>
    <p>Santiago de Compostela, 16 de outubro de 2015</p>
    <footer><p>Lourdes Vilachán Angueira<br>Directora xeral de Recursos Económicos</p></footer>

