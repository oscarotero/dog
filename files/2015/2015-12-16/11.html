---
date: '2015-12-16'
id: G1994-261115-0002
page: 47086
number: 239
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (3546/2014).
range: Edicto
url: >-
  https://www.xunta.gal/dog/Publicados/2015/20151216/AnuncioG1994-261115-0002_gl.html
---
<p>Eu, M. Asunción Barrio Calle, letrada da Administración de xustiza da Sala do Social do Tribunal Superior de Xustiza de Galicia, fago saber que no procedemento de recurso de suplicación 3546/2014-S-A desta sala, seguido por instancia de Mutua Gallega de Accidentes de Trabajo contra Instituto Nacional da Seguridade Social, Sergas, Hermanos Míguez, S.L. e Juan Manuel Pérez González, sobre accidente, se ditou a resolución cuxa parte dispositiva é do teor literal seguinte:</p>
    <p>«Resolvemos que, desestimando o recurso de suplicación interposto pola representación procesual de Mutua Gallega de Accidentes de Trabajo contra a Sentenza do Xulgado do Social número 4 desta capital, do 24 de febreiro de 2014, ditada en Autos acumulados 1111/2011, 767/2012 e 291/2013, seguidos por instancia da mutua recorrente contra o Instituto Nacional da Seguridade Social, o Servizo Galego de Saúde (Sergas), así como contra o traballador Juan Manuel Pérez González e contra a mercantil Hermanos Míguez, S.L., sobre continxencia de incapacidade temporal, debemos confirmar e confirmamos integramente a resolución impugnada. Así mesmo, condenamos a mutua recorrente a que, polo concepto de honorarios, satisfaga 500 € ao letrado do traballador contra o cal se interpuxo recurso. Igualmente acordamos a perda do depósito constituído pola mutua para interpor recurso, ao cal se lle dará o destino legal unha vez que adquirise firmeza a sentenza.</p>
    <p>Modo de impugnación. Fáiselles saber ás partes que contra esta sentenza cabe interpor recurso de casación para unificación de doutrina, que se deberá preparar mediante escrito presentado ante esta sala dentro do improrrogable prazo de dez días hábiles inmediatos seguintes ao da data de notificación da sentenza. Se o recorrente non ten a condición de traballador ou beneficiario do réxime público da Seguridade Social, deberá efectuar:</p>
    <p>– O depósito de 600 € na conta de 16 díxitos desta sala, aberta no Banco de Santander (Banesto) co nº 1552 0000 35, seguida de catro díxitos correspondentes ao número do recurso e dous díxitos do ano deste.</p>
    <p>– Así mesmo, se hai cantidade de condena deberá consignala na mesma conta, pero co código 80 en vez do 35, ou ben presentar aval bancario solidario en forma.</p>
    <p>– Se o ingreso se fai mediante transferencia bancaria desde unha conta aberta en calquera entidade bancaria distinta, haberá que emitila á conta de vinte díxitos 0049 3569 92 0005001274 e facer constar no campo Observacións ou Concepto da transferencia os 16 díxitos que corresponden ao procedemento (1552 0000 80 ou 35 **** ++).</p>
    <p>Así, por esta nosa sentenza, pronunciámolo, mandámolo e asinámolo».</p>
    <p>Para que lle sirva de notificación en legal forma a Hermanos Míguez, S.L., en ignorado paradoiro, expido este edicto para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo no suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 26 de novembro de 2015 </p>
    <footer><p>A letrada da Administración de xustiza</p></footer>

