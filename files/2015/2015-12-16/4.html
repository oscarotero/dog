---
date: '2015-12-16'
id: C3K1-141215-0001
page: 47052
number: 239
agency: Consellería de Sanidade
section: III. Outras disposicións.
title: >-
  ORDE do 11 de decembro de 2015 pola que se determinan os servizos mínimos
  durante a folga que afectará o persoal da empresa Acciona Facility Services,
  S.A. asignado aos servizos de limpeza de determinados centros adscritos á
  estrutura organizativa de Xestión Integrada de Vigo e que se desenvolverá
  desde o 16 de decembro de 2015.
range: Orde
url: >-
  https://www.xunta.gal/dog/Publicados/2015/20151216/AnuncioC3K1-141215-0001_gl.html
---
<p>O artigo 28.2 da Constitución española recoñece, como dereito fundamental da persoa, o dereito á folga.</p>
    <p> O exercicio deste dereito na Administración e nas empresas, entidades e institucións públicas ou privadas, que presten servizos públicos ou de recoñecida e inaprazable necesidade, no ámbito e competencias da Comunidade Autónoma de Galicia, está condicionado ao mantemento dos servizos esenciais fixados no artigo 2 do Decreto 155/1988, do 9 de xuño (DOG núm. 116, do 20 de xuño), entre os que se atopa a sanidade.</p>
    <p>O exercicio público da prestación da asistencia sanitaria non se pode ver afectado gravemente polo lexítimo dereito do exercicio de folga, xa que aquel é considerado e recoñecido prioritariamente en relación con este.</p>
    <p>O artigo 3 do citado decreto faculta os conselleiros e conselleiras competentes, por razón dos servizos esenciais afectados, para que, mediante orde e diante de cada situación de folga, decidan o mínimo de actividade necesaria para asegurar o mantemento de tales servizos, así como para determinar o persoal necesario para a súa prestación.</p>
    <p>As organizacións sindicais CIG e CC.OO. comunicaron a convocatoria dunha folga que afectará o persoal da empresa Acciona Facility Services, S.A. asignado aos servizos de limpeza de determinados centros adscritos á estrutura organizativa de Xestión Integrada de Vigo. A folga desenvolverase desde as 7.00 horas do día 16 de decembro con carácter indefinido.</p>
    <p>Unha vez outorgada audiencia ao comité de folga, </p>
    <h2>DISPOÑO:</h2>
    <p>Artigo 1</p>
    <p>A convocatoria de folga referida deberá entenderse condicionada ao mantemento dos servizos mínimos, segundo os criterios que se establecen na presente orde.</p>
    <p>Tales mínimos responden á necesidade de compatibilizar o respecto ineludible ao exercicio do dereito á folga coa atención os usuarios e a protección da saúde.</p>
    <p>Os criterios reitores que se toman como base para determinar os servizos mínimos son os seguintes:</p>
    <p>– Días laborables:</p>
    <p>I. Urxencias, laboratorio de urxencias, radiodiagnóstico de urxencias, UCI, área cirúrxica, reaminación poscirúrxica, reanimación cardíaca, oncoloxía radioterápica, hematoloxía, hospital de día e diálise: o 100 % do persoal.</p>
    <p>II. Radioloxía intervencionista, esterilización e hospitalización: 70 % do persoal habitual.</p>
    <p>III. Restantes áreas: 50 % do persoal habitual.</p>
    <p>Nas áreas a que aluden os puntos II e III poderanse ampliar os efectivos de servizos mínimos, sempre que se xustifique que resulta estritamente necesario para evitar riscos para a saúde.</p>
    <p>– Días festivos e domingos:</p>
    <p>En todas as áreas: 100 % dos efectivos de domingos e festivos.</p>
    <p>Tomando en consideración o manifestado no acto de audiencia ao comité de folga, no anexo desta resolución recóllese o número de efectivos de servizos mínimos para cubrir as xornadas de folga.</p>
    <p>Artigo 2</p>
    <p>A determinación dos/as profesionais necesarios faraa a sociedade e empresa afectadas coordinadamente coa Xerencia de Xestión Integrada e deberá estar suficientemente motivada. A xustificación debe constar no expediente de determinación de mínimos e debe exteriorizarse axeitadamente para xeral coñecemento dos/as destinatarios/as. Deberá quedar constancia no expediente dos factores ou criterios cuxa ponderación conduce a determinar as prestacións mínimas.</p>
    <p>Os/as profesionais necesarios para a cobertura dos servizos mínimos deberán ser publicados nos taboleiros de anuncios con antelación á data de folga.</p>
    <p>Artigo 3</p>
    <p>A designación nominal de efectivos que deben cubrir os servizos mínimos será realizada pola empresa e notificada aos profesionais designados.</p>
    <p>O persoal designado como servizo mínimo que desexe exercer o seu dereito de folga poderá instar a substitución da súa designación por outro profesional que voluntariamente acepte o cambio de xeito expreso.</p>
    <p>Artigo 4</p>
    <p>Os paros e alteracións no traballo por parte do persoal necesario para o mantemento dos servizos mínimos serán considerados ilegais para os efectos do establecido no artigo 16.1 do Real decreto lei 17/1977, do 4 de marzo (BOE núm. 58, do 9 de marzo).</p>
    <p>Artigo 5</p>
    <p>O disposto nos artigos anteriores non significará ningún tipo de limitación dos dereitos que a normativa reguladora da folga recoñece ao persoal nesta situación, nin tampouco sobre a tramitación e efectos das peticións que a motiven.</p>
    <p>Artigo 6</p>
    <p>Sen prexuízo do que establecen os artigos anteriores, deberanse observar as normas legais e regulamentarias vixentes en materia de garantías dos usuarios dos establecementos sanitarios. Os altercados ou incidentes que se produzan serán obxecto de sanción con base nas normas vixentes.</p>
    <p>Disposición derradeira</p>
    <p>Esta orde producirá efectos e entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, 11 de decembro de 2015</p>
    <footer><p>Jesús Vázquez Almuíña<br>Conselleiro de Sanidade</p></footer>
    <footer><p>ANEXO</p></footer>
    <h2>Efectivos de servizos mínimos</h2>
    <h2>Luns a venres*</h2>
    <p>* A unidade (1) equivale a un efectivo a xornada completa.</p>
    <p>• Hospital Álvaro Cunqueiro.</p>
    <table>
     <tbody>
      <tr>
       <td></td>
       <td>Mañá</td>
       <td>Tarde</td>
       <td>Noite</td>
      </tr>
      <tr>
       <td>Urxencias</td>
       <td>4</td>
       <td>3</td>
       <td>1</td>
      </tr>
      <tr>
       <td>Laboratorio de urxencias</td>
       <td>-</td>
       <td>1</td>
       <td>-</td>
      </tr>
      <tr>
       <td>Radiodiagnóstico urxencias</td>
       <td>-</td>
       <td>1</td>
       <td>-</td>
      </tr>
      <tr>
       <td>UCI (3)</td>
       <td>2</td>
       <td>2</td>
       <td>-</td>
      </tr>
      <tr>
       <td>Área cirúrxica</td>
       <td>4</td>
       <td>3,5</td>
       <td>-</td>
      </tr>
      <tr>
       <td>Reanimación poscirúrxica</td>
       <td>2</td>
       <td>2</td>
       <td>-</td>
      </tr>
      <tr>
       <td>Reanimación cardíaca</td>
       <td>1</td>
       <td>1</td>
       <td>-</td>
      </tr>
      <tr>
       <td>Oncoloxía radioterápica</td>
       <td>1</td>
       <td>1</td>
       <td>-</td>
      </tr>
      <tr>
       <td>Hospital de día</td>
       <td>-</td>
       <td>1,5</td>
       <td>-</td>
      </tr>
      <tr>
       <td>Diálise</td>
       <td>1</td>
       <td>1</td>
       <td>-</td>
      </tr>
      <tr>
       <td>Radioloxía intervencionista</td>
       <td>-</td>
       <td>0,35</td>
       <td>-</td>
      </tr>
      <tr>
       <td>Esterilización</td>
       <td>-</td>
       <td>0,35</td>
       <td>-</td>
      </tr>
      <tr>
       <td>Hospitalización</td>
       <td>16,8</td>
       <td>2,1</td>
       <td>-</td>
      </tr>
      <tr>
       <td>Resto áreas</td>
       <td>8,5</td>
       <td>10</td>
       <td>2,5</td>
      </tr>
     </tbody>
    </table>
    <p>• Hospital Nicolás Peña.</p>
    <table>
     <tbody>
      <tr>
       <td></td>
       <td>Mañá</td>
       <td>Tarde</td>
      </tr>
      <tr>
       <td></td>
       <td>-</td>
       <td>1,5</td>
      </tr>
     </tbody>
    </table>
    <p>• Hospital Rebullón.</p>
    <table>
     <tbody>
      <tr>
       <td></td>
       <td>Mañá</td>
       <td>Tarde</td>
       <td>Noite</td>
      </tr>
      <tr>
       <td>Hospitalización</td>
       <td>2,45</td>
       <td>1,75</td>
       <td>0,7</td>
      </tr>
      <tr>
       <td>Resto áreas</td>
       <td>1,5</td>
       <td>0,25</td>
       <td>-</td>
      </tr>
     </tbody>
    </table>
    <p>• Centro de Especialidades A Dobrada.</p>
    <table>
     <tbody>
      <tr>
       <td></td>
       <td>Mañá</td>
       <td>Tarde</td>
      </tr>
      <tr>
       <td>Raios</td>
       <td>-</td>
       <td>0,35</td>
      </tr>
      <tr>
       <td>Consultas</td>
       <td>0,5</td>
       <td>0,25</td>
      </tr>
     </tbody>
    </table>
    <p>• Unidade Cancro de Mama.</p>
    <table>
     <tbody>
      <tr>
       <td></td>
       <td>Mañá</td>
       <td>Tarde</td>
      </tr>
      <tr>
       <td></td>
       <td>-</td>
       <td>0,1</td>
      </tr>
     </tbody>
    </table>
    <p>• Hospital Anexo II Xeral.</p>
    <table>
     <tbody>
      <tr>
       <td></td>
       <td>Mañá</td>
       <td>Tarde</td>
      </tr>
      <tr>
       <td>FIV</td>
       <td>0,5</td>
       <td>0,35</td>
      </tr>
      <tr>
       <td>Laboratorios</td>
       <td>0,5</td>
       <td>1</td>
      </tr>
      <tr>
       <td>COF</td>
       <td>-</td>
       <td>0,25</td>
      </tr>
      <tr>
       <td>Rehabilitación</td>
       <td>-</td>
       <td>0,21</td>
      </tr>
      <tr>
       <td>Resto áreas</td>
       <td>1</td>
       <td>1</td>
      </tr>
     </tbody>
    </table>
    <p>– Sábados (todas as áreas): 100 % dos efectivos habituais.</p>
    <p>– Domingos e festivos (todas as áreas): 100 % dos efectivos habituais.</p>

