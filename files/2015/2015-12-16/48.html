---
date: '2015-12-16'
id: C141-121115-0001
page: 47158
number: 239
agency: Portos de Galicia
section: VI. Anuncios. a) Administración autonómica.
title: >-
  ACORDO do 26 de outubro de 2015, da Zona Sur, polo que se somete a información
  pública a solicitude presentada pola Confraría de Pescadores de Vilaboa para a
  modificación substancial da concesión administrativa de ocupación dun edificio
  de aseos e vestiarios, co obxecto de incluír o uso de garaxe para vehículos.
range: Acordo
url: >-
  https://www.xunta.gal/dog/Publicados/2015/20151216/AnuncioC141-121115-0001_gl.html
---
<p>José González Martínez solicita, en nome e representación da Confraría de Pescadores de Vilaboa, a modificación substancial da concesión administrativa para a ocupación dun edificio de aseos e vestiarios co obxecto de incluír o uso de garaxe para vehículos da súa propiedade asignados ao servizo de marisqueo, segundo o proxecto básico e de execución de cambio de uso de vestiarios para usos pesqueiros e vestiarios.</p>
    <p>O que se fai público para os efectos previstos no artigo 85.3 do Real decreto lexislativo 2/2011, do 5 de setembro, polo que se aproba o texto refundido da Lei de portos do Estado e da mariña mercante (BOE núm. 253, do 20 de outubro), para que as persoas e entidades interesadas poidan examinar o expediente e presentar por escrito as alegacións que consideren oportunas nas oficinas da Zona Sur de Portos de Galicia, sitas na rúa Víctor Saíd Armesto 1-1º, 36002 Pontevedra, no prazo de vinte (20) días hábiles, contados a partir do seguinte ao da publicación do presente anuncio no Diario Oficial de Galicia.</p>
    <p>Pontevedra, 26 de outubro de 2015</p>
    <footer><p>Mateo Ruibal Fernández<br>Enxeñeiro xefe da Zona Sur de Portos de Galicia</p></footer>

