---
date: '2015-08-27'
id: G2158-070815-0001
page: 34966
number: 163
agency: Xulgado de Primeira Instancia número 6 de Ourense
section: V. Administración de xustiza.
title: EDICTO (143/2015).
range: Edicto
url: >-
  https://www.xunta.gal/dog/Publicados/2015/20150827/AnuncioG2158-070815-0001_gl.html
---
<p>Xulgado de Primeira Instancia número 6 de Ourense </p>
    <p>Procedemento orixe: sobre medidas provisionais </p>
    <p>Demandante: Olga María Corral del Prado</p>
    <p>Procurador: Francisco Pérez Pérez</p>
    <p>Avogada: María Belén Costoya Rodríguez</p>
    <p>Demandado: Xacobe Xaime Barxa Fernández </p>
    <p>Eu, Dolores Prieto Rascado, secretaria xudicial do Xulgado de Primeira Instancia número 6 de Ourense, neste procedemento de garda e alimentos 143/2015 se ditou sentenza cuxo encabezamento e resolución son os seguintes:</p>
    <p>Vistos estes autos 143/2015 sobre petición de alimentos, garda e custodia, promovidos polo procurador Sr. Pérez en nome e representación de Olga María Corral del Prado, dirixida pola letrada Sra. Costoya contra Xacobe Xaime Barxa Fernández, que foi declarado en rebeldía, con intervención do Ministerio Fiscal.</p>
    <p>Seguen antecedentes de feito e fundamentos de dereito.</p>
    <p>Resolvo:</p>
    <p>Acordo a adopción das seguintes medidas reguladoras da garda e custodia da menor Nerea Barxa Corral, así como a súa pensión de alimentos, e de Xacobe Barxa Corral: </p>
    <p>1. Atribúeselle a garda e custodia da menor á nai.</p>
    <p>2. Atribúeselle o exercicio exclusivo da patria potestade á nai.</p>
    <p>3. Suspéndese o réxime de visitas, que queda ao arbitrio da menor dada a súa idade e a ausencia de relación co pai desde hai máis de tres anos.</p>
    <p>4. En concepto de alimentos a favor dos fillos comúns establécese a obriga da nai de aboar, dentro dos cinco días hábiles de cada mes e na conta que designe o demandante, a suma de 400 euros (200 euros á súa filla menor de idade e 200 euros ao seu fillo maior de idade), que serán anualmente actualizados en función das variacións que experimente o IPC ou índice que o substitúa con data do 1 de xaneiro. Así mesmo, establécese a obriga de aboar o 50 % dos gastos de material escolar que se xeran anualmente no mes de setembro e o 50 % dos gastos extraordinarios, diferenciando entre os necesarios (aqueles sanitarios e farmacéuticos non cubertos pola Seguridade Social) e os non necesarios, será necesario o consentimento previo para estes últimos e non para os primeiros.</p>
    <p>Non se lles impoñen as custas deste procedemento a ningunha das partes.</p>
    <p>Notifíqueselles esta resolución ás partes e ao Ministerio Fiscal. Esta sentenza non é firme. Conforme o disposto no artigo 208.4 da Lei de axuizamento civil, indícase que contra esta resolución cabe interpor, no prazo de vinte (20) días desde a notificación, recurso de apelación (artigo 457 e seguintes da LAC) ante este tribunal.</p>
    <p>Lévese o orixinal ao libro de sentenzas e déixese testemuño suficiente en autos.</p>
    <p>Así o acorda, manda e asina S.Sª. Dou fe.</p>
    <p>Como consecuencia do ignorado paradoiro de Xacobe Xaime Barxa Fernández, expídese este edicto para que lle sirva de notificación en forma.</p>
    <p>Ourense, 5 de xuño de 2015</p>
    <footer><p>A secretaria xudicial</p></footer>

