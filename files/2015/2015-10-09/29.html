---
date: '2015-10-09'
id: G0165-011015-0011
page: 39549
number: 194
agency: Consellería do Medio Rural e do Mar
section: IV. Oposicións e concursos.
title: >-
  ORDE do 30 de setembro de 2015 pola que se resolve a convocatoria pública de
  provisión, polo sistema de libre designación, dun posto de traballo vacante
  nesta consellería.
range: Orde
url: >-
  https://www.xunta.gal/dog/Publicados/2015/20151009/AnuncioG0165-011015-0011_gl.html
---
<p>Por Orde do 6 de xullo de 2015, publicada no <em>Diario Oficial de Galicia</em> número 133, do 16 de xullo, convocouse a provisión, polo sistema de libre designación, do posto de traballo da Consellería do Medio Rural e do Mar que se detalla no anexo desta orde.</p>
    <p>De conformidade co establecido nos artigos 17.4 e 29.2 do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e no Decreto 93/1991, do 20 de marzo, que aproba o Regulamento de provisión de postos de traballo, promoción profesional e promoción interna, e demais normativa vixente, esta consellería, </p>
    <h2>DISPÓN:</h2>
    <p>Primeiro. Resolver a convocatoria pública efectuada pola Orde do 6 de xullo de 2015 e designar a persoa funcionaria, cuxos datos se sinalan no anexo desta orde, para ocupar o posto que tamén se especifica.</p>
    <p>Segundo. De conformidade co establecido nos artigos 14 e 16.2 do Regulamento de provisión de postos de traballo, promoción profesional e promoción interna, aprobado polo Decreto 93/1991, do 20 de marzo, o cesamento no actual destino efectuarase no prazo de tres (3) días hábiles contados a partir do seguinte ao da data de publicación desta orde no <em>Diario Oficial de Galicia</em> ou segundo o establecido na normativa de aplicación da súa Administración de orixe.</p>
    <p>O prazo para a toma de posesión da praza adxudicada será de tres (3) días hábiles seguintes ao do cesamento se non implica cambio de residencia, ou de sete (7) días hábiles se comporta cambio de residencia. Cando a adxudicataria do posto obteña coa súa toma de posesión o reingreso ao servizo activo, o prazo será de vinte (20) días hábiles.</p>
    <p>O prazo de toma de posesión comezará a contar a partir do día seguinte ao do cesamento. Se a resolución comporta o reingreso ao servizo activo, o prazo de toma de posesión deberá computarse desde a dita data.</p>
    <p>O cómputo dos prazos posesorios iniciarase cando rematen os permisos ou licenzas que, se é o caso, lles fosen concedidos ás persoas interesadas.</p>
    <p>Nos supostos de baixa temporal ou transitoria, o cómputo do prazo iniciarase a partir da correspondente alta.</p>
    <p>Con independencia do establecido nos parágrafos anteriores, a persoa titular da consellería onde obteña novo destino a funcionaria poderá conceder unha prórroga de incorporación de ata un máximo de vinte (20) días hábiles se o destino implica cambio de residencia e así o solicitase o interesado por razóns xustificadas.</p>
    <p>Terceiro. A xefatura de persoal do centro en que cause baixa a funcionaria, así como a daquel en que obteña destino, consignarán no título administrativo, dentro do prazo sinalado no punto anterior, as correspondentes dilixencias de cesamento e de toma de posesión, das cales se dará traslado, mediante copia, á Dirección Xeral da Función Pública.</p>
    <p>Cuarto. Contra esta orde, que esgota a vía administrativa, as persoas interesadas poderán interpoñer recurso potestativo de reposición, perante a Consellería do Medio Rural e do Mar, no prazo dun mes contado desde o día seguinte ao da súa publicación no <em>Diario Oficial de Galicia</em>, de conformidade co establecido la Lei 30/1992, do 26 de novembro, na súa nova redacción dada pola Lei 4/1999, do 13 de xaneiro, ou poderán impugnala directamente, perante o xulgado do contencioso-administrativo competente, no prazo de dous meses contados a partir da mesma data, segundo o establecido nos artigos 8 e 14 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 30 de setembro de 2015</p>
    <footer><p>P.D. (Orde do 30.3.2012; DOG nº 70, do 12 de abril)<br>María Isabel Concheiro Rodríguez-Segade<br>Secretaria xeral técnica da Consellería do Medio Rural e do Mar</p></footer>
    <h2>ANEXO</h2>
    <p>Apelidos e nome: Roca Abuín, Berta. </p>
    <p>NRP: 3281717013 A2060.</p>
    <p>Grupo: A/A1.</p>
    <p>Corpo/escala: corpo superior. </p>
    <p>Denominación do posto: subdirector/a xeral de Acuicultura.</p>
    <p>Código do posto: MR.401.00.003.15770.001.</p>
    <p>Nivel: 30.</p>
    <p>Centro directivo ou dependencia: Subdirección Xeral de Acuicultura-Secretaría Xeral do Mar. </p>
    <p>Localidade: Santiago de Compostela.</p>

