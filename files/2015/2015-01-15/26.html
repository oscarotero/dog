---
date: '2015-01-15'
id: CA04-121214-0011
page: 2198
number: 9
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 5 de decembro de 2014, da Xefatura Territorial da Coruña, pola
  que se somete a información pública a petición de autorización administrativa
  previa e a declaración de utilidade pública dunha instalación eléctrica no
  concello da Laracha (expediente IN407A 2014/180-1).
range: Resolución
url: >-
  https://www.xunta.gal/dog/Publicados/2015/20150115/AnuncioCA04-121214-0011_gl.html
---
<p>Para os efectos previstos na Lei 24/2013, do 26 de decembro, do sector eléctrico (BOE nº 310, do 27 de decembro), e no título VII do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa previa e declaración de utilidade pública, en concreto, da instalación eléctrica que se describe:</p>
    <p>Nº de expediente: IN407A 2014/180-1.</p>
    <p>Solicitante: Hidroeléctrica de Laracha, S.L.</p>
    <p>Domicilio social: avda. de Arteixo, 19, 1º dta., 15004 A Coruña.</p>
    <p>Denominación: centro seccionamento Toural.</p>
    <p>Situación: concello da Laracha.</p>
    <p>Características técnicas:</p>
    <p>Novo C.S. tipo PFU-5 no que se instalará un transformador de 50 kVA, catro celas de liña e unha cela de protección para o CT proxectado.</p>
    <p>Reforma das seguintes liñas:</p>
    <p>– LMT Cillobre-Vista Alegre: reforma dun tramo de LMT Medoña-Erboedo-O Campo da Ran-Vilamir-Borreiro (expediente 51.762) reforma tramo con lonxitude de 471 m.</p>
    <p>– LMT Erboedo (expedientes 52.155-51.762) reforma tramo lonxitude total 125 m.</p>
    <p>– LMT Riba do Coiro (expediente 162/99) substitución do apoio nº 3 tipo HV-15/1,600.</p>
    <p>– Para alimentar o CS proxectado e realizar o enlace coas liñas de media tensión proxéctanse diferentes tramos de liñas de media tensión subterráneas:</p>
    <p>– LMT Cillobre-Vista Alegre (expediente 51.762) tramo con lonxitude total de 70 m.</p>
    <p>– LMT Erboedo (expediente 51.762) tramo con lonxitude total de 35 m.</p>
    <p>– LMT Riba de Coiro (Expte 162/99) tramo con lonxitude total de 220 m.</p>
    <p>A relación concreta e individualizada dos bens e dereitos afectados que se considera de necesaria expropiación figuran no anexo que se insire xunto a esta resolución.</p>
    <p>A declaración de utilidade pública, segundo o artigo 56 da Lei 24/2013, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación para os efectos do artigo 52 da Lei do 16 de decembro de 1954, de expropiación forzosa.</p>
    <p>Esta publicación faise igualmente para os efectos do artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos terreos propostos sexan descoñecidos, se ignore o lugar de notificación, ou ben, intentada a notificación, non se puidese realizar, e deste xeito dirixir ao Ministerio Fiscal as dilixencias que se produzan sobre estes, de conformidade co artigo 5 da Lei do 16 de decembro de 1954 sobre expropiación forzosa.</p>
    <p>Todas aquelas persoas ou entidades que se consideren afectadas poderán examinar o expediente e presentar as súas alegacións nesta xefatura territorial, sita na rúa Vicente Ferrer, 2-2ª planta, 15071 A Coruña, no prazo de vinte días, a partir da última publicación ou notificación individual.</p>
    <p>A Coruña, 5 de decembro de 2014</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>Anexo</h2>
    <p>Nº de expediente: IN407A 2014/180-1.</p>
    <p>Proxecto: centro seccionamento Toural.</p>
    <p>Concello da Laracha.</p>
    <p>Relación de propietarios, bens e dereitos afectados</p>
    <table>
     <tbody>
      <tr>
       <td rowspan="2">Nº predio</td>
       <td rowspan="2">Lugar</td>
       <td rowspan="2">Cultivo</td>
       <td rowspan="2">Nome e apelidos</td>
       <td colspan="2">Apoio</td>
       <td colspan="2">Afeccións</td>
      </tr>
      <tr>
       <td>Nº</td>
       <td>m2</td>
       <td>ml aér.</td>
       <td>m2 aér.</td>
      </tr>
      <tr>
       <td>1</td>
       <td>Avieira</td>
       <td>Prado</td>
       <td>José Mañana Ramilo</td>
       <td>49</td>
       <td>2</td>
       <td>43</td>
       <td>649</td>
      </tr>
      <tr>
       <td>2</td>
       <td>Avieira</td>
       <td>Prado</td>
       <td>Herdeiros de Jesús García Suárez</td>
       <td>–</td>
       <td>–</td>
       <td>19</td>
       <td>301</td>
      </tr>
      <tr>
       <td>5</td>
       <td>Nova</td>
       <td>Prado</td>
       <td>Herdeiros de Jesús Cambón Suárez</td>
       <td>–</td>
       <td>–</td>
       <td>79</td>
       <td>1.171</td>
      </tr>
      <tr>
       <td>7</td>
       <td>Leira Baixo Casa</td>
       <td>Prado</td>
       <td>Herdeiros de Jesús García Suárez</td>
       <td>3</td>
       <td>10</td>
       <td>–</td>
       <td>–</td>
      </tr>
     </tbody>
    </table>

