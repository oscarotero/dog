---
date: '2015-05-08'
id: L178-200415-0001
page: 18496
number: 86
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de aprobación definitiva do Plan parcial do solo urbanizable
  delimitado número 11 (SUD-11). Muíño de Vidán.
range: Anuncio
url: >-
  https://www.xunta.gal/dog/Publicados/2015/20150508/AnuncioL178-200415-0001_gl.html
---
<p>O Pleno da Corporación, na sesión ordinaria do día 28 de novembro de 2014, adoptou entre outros o seguinte acordo:</p>
    <p>Aprobar definitivamente o Plan parcial de ordenación do SUD-11 (Muíño de Vidán), segundo o documento reformado presentado o día 17 de novembro de 2014 por Zoar Residencial, S.L., no cal figuran incorporadas as modificacións sinaladas no acordo, xunto cos anexos presentados o 9 de xuño. </p>
    <p>O presente acordo notificaráselles persoalmente a todos os interesados e publicarase no Diario Oficial de Galicia. Así mesmo publicarase, xunto co texto íntegro da normativa urbanística aprobada, no Boletín Oficial da provincia.</p>
    <p>Con data do 25 de novembro de 2014, Zoar Residencial, S.L. presentou un documento refundido que integra a documentación presentada o día 17 de novembro cos anexos presentados o 9 de xuño de 2014. Neste documento corríxese tamén a cor da trama que define o sistema viario nos planos de ordenación 3 e 6.1, xa que a anterior trama levaba a confusión. Este cambio é simplemente de carácter gráfico e non afecta o contido do documento aprobado. O Pleno da Corporación, con data do 4 de marzo, toma coñecemento da presentación do documento refundido.</p>
    <p>O acto de aprobación definitiva da citada modificación puntual foi comunicado á Consellería de Medio Ambiente, Territorio e Infraestruturas, con data do 24 de marzo de 2015, en cumprimento do disposto polo artigo 92.3 da Lei 9/2002, do 30 de decembro, de ordenación urbanística e protección do medio rural de Galicia (LOUG).</p>
    <p>O anuncio de aprobación definitiva, xunto coa normativa, publicouse no Boletín Oficial da provincia da Coruña número 69, do 15 de abril de 2015.</p>
    <p>Contra o acordo de aprobación definitiva poderase interpoñer directamente recurso contencioso-administrativo, ante o Tribunal Superior de Xustiza de Galicia, no prazo de dous meses contado a partir do día seguinte ao da publicación deste anuncio.</p>
    <p>Santiago de Compostela, 15 de abril de 2015</p>
    <footer><p>Teresa Gutiérrez López<br>Concelleira da Área de Desenvolvemento Urbano e Sostible</p></footer>

