---
date: '2015-05-08'
id: L346-040515-0001
page: 18494
number: 86
agency: Concello de Melón
section: VI. Anuncios. b) Administración local.
title: >-
  ANUNCIO da aprobación definitiva do Plan especial de dotacións para o
  establecemento e a ordenación das infraestruturas básicas relativas ao
  Cruceiro Gordo.
range: Anuncio
url: >-
  https://www.xunta.gal/dog/Publicados/2015/20150508/AnuncioL346-040515-0001_gl.html
---
<p>Por Acordo do Pleno do 16 de abril de 2015, en sesión extraordinaria aprobouse definitivamente o Plan especial de dotacións no concello de Melón para o establecemento e a ordenación das infraestruturas básicas relativas ao Cruceiro Gordo de Melón. O que se publica para os efectos do artigo 92.2 da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>Primeiro. Aprobar definitivamente o Plan especial de dotacións no concello de Melón, promovido polo Concello de Melón e aprobado provisionalmente o 12.3.2015.</p>
    <p>Segundo. Este plan terá vixencia indefinida, sen prexuízo das modificacións e revisións necesarias.</p>
    <p>Terceiro. O acordo de aprobación definitiva será publicado, no prazo dun mes desde a súa adopción conxuntamente coas ordenanzas, no <em>Diario Oficial de Galicia</em> e no BOP. Farase constar neste anuncio a remisión do expediente completo á consellería competente.</p>
    <p>Cuarto. Remisión á consellería do expediente completo en copia autenticada de dous exemplares do plan aprobado definitivamente cos planos e documentos que integran o plan, dilixenciados todos pola Secretaría do concello.</p>
    <p>Quinto. A eficacia do acto desta aprobación e a entrada en vigor deste plan quedarán condicionadas ao cumprimento do disposto na LOUGA e disposicións de réxime local.</p>
    <p>Este plan entrará en vigor cando se publicase completamente o seu texto e transcorrese o prazo previsto da propia lei.</p>
    <p>Contra este acordo, en aplicación do artigo 107.3 da Lei 30/1992, do 26 de novembro, de réxime xurídico das administracións públicas e do procedemento administrativo común, e dado que aproba unha disposición de carácter xeral, poderá interporse recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ao da recepción desta notificación, de conformidade co artigo 46 da Lei 29/1998, do 13 de xullo, da xurisdición contencioso-administrativa. Todo isto sen prexuízo de que poida interpor calquera outro recurso que considere máis conveniente ao seu dereito.</p>
    <p>Melón, 30 de abril de 2015</p>
    <footer><p>Mª Cristina Francisco Vilchez<br>Alcaldesa</p></footer>

