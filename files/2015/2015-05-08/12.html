---
date: '2015-05-08'
id: G0244-050515-0001
page: 18369
number: 86
agency: >-
  Vicepresidencia e Consellería de Presidencia, Administracións Públicas e
  Xustiza
section: IV. Oposicións e concursos.
title: >-
  ORDE do 29 de abril pola que se lles outorgan nomeamentos aos rexistradores da
  propiedade, mercantís e de bens mobles para varios rexistros vacantes.
range: Orde
url: >-
  https://www.xunta.gal/dog/Publicados/2015/20150508/AnuncioG0244-050515-0001_gl.html
---
<p>O nomeamento de rexistradores da propiedade, mercantís e de bens mobles que desempeñen funcións en Galicia é competencia desta comunidade autónoma, segundo o disposto no artigo 26.1 do Estatuto de autonomía de Galicia, aprobado pola Lei orgánica 1/1981.</p>
    <p>Visto o expediente instruído para a provisión de rexistros da propiedade, mercantís e de bens mobles vacantes en virtude de concurso ordinario número 291 convocado pola Resolución da Dirección Xeral dos Rexistros e do Notariado do 18 de febreiro de 2015 (BOE do 2 de marzo) e resolto pola Resolución do 13 de abril de 2015, e de conformidade cos artigos 284 da Lei hipotecaria, 496 e demais concordantes do regulamento para a súa execución, co Decreto da Xunta de Galicia 72/2013, do 25 de abril, e coas demais disposicións legais autonómicas pertinentes,</p>
    <p class="dog-centrado-sin-cursiva-c-a">RESOLVO:</p>
    <p>Nomear os rexistradores comprendidos na citada resolución e que no anexo se relacionan para prover os rexistros vacantes radicados no territorio da Comunidade Autónoma de Galicia.</p>
    <p>Santiago de Compostela, 29 de abril de 2015 </p>
    <footer><p>Alfonso Rueda Valenzuela<br>Vicepresidente e conselleiro de Presidencia, Administracións Públicas e Xustiza</p></footer>
    <h2>ANEXO</h2>
    <p>• Juan Carlos González Nieto, rexistrador do Rexistro Mercantil de Santiago de Compostela para o Rexistro Mercantil e de Bens Mobles da Coruña.</p>
    <p>• María Jesús Franco Alonso, rexistradora de Blanes para o Rexistro de Corcubión.</p>

