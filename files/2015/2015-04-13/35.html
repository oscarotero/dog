---
date: '2015-04-13'
id: CA02-270215-0006
page: 14101
number: 68
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 25 de febreiro de 2015, da Secretaría Xeral de Calidade e
  Avaliación Ambiental, polo que se somete a información pública a solicitude de
  autorización ambiental integrada para a planta de xestión de residuos e
  fabricación de biodiésel que Energía Gallega Alternativa, S.L.U. posúe no
  concello de Cerceda (A Coruña) (expediente 2014-IPPC-I-47).
range: Anuncio
url: >-
  https://www.xunta.gal/dog/Publicados/2015/20150413/AnuncioCA02-270215-0006_gl.html
---
<p>Para os efectos previstos na Lei 16/2002, do 1 de xullo, de prevención e control integrados da contaminación (BOE nº 157, do 2 de xullo), faise público que por espazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedará exposta a seguinte documentación:</p>
    <p>– Proxecto básico para solicitude de autorización ambiental integrada de planta de xestión de residuos e fabricación de biodiésel. Febreiro de 2015.</p>
    <p>Co fin de que calquera interesado poida consultala e, de ser o caso, formular no dito prazo as alegacións, suxestións ou observacións que considere convenientes, os citados documentos estarán á disposición dos administrados, en horario de atención ao público, nas seguintes dependencias:</p>
    <p>Secretaría Xeral de Calidade e Avaliación Ambiental, Servizo de Prevención e Control Integrados da Contaminación (r/ San Lázaro, s/n, 15781 Santiago de Compostela).</p>
    <p>Ademais, poderán consultalos na páxina web da Consellería de Medio Ambiente, Territorio e Infraestruturas (http://www.cmati.xunta.es/ &gt; medio ambiente e sostibilidade &gt; prevención e control de actividades &gt; autorización ambiental integrada &gt; proxectos en información pública).</p>
    <p>Santiago de Compostela, 25 de febreiro de 2015</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <h2>ANEXO<br>Memoria resumo</h2>
    <p>Clave do expediente: 2014-IPPC-I-47.</p>
    <p>Peticionaria: Energía Gallega Alternativa, S.L.U.</p>
    <p>Domicilio social: parcela 3, polígono industrial de Acevedo, 15185 Cerceda, A Coruña.</p>
    <p>Localización da instalación: parcela 3, polígono industrial de Acevedo, 15185 Cerceda, A Coruña.</p>
    <p>Actividade: planta de xestión de residuos e fabricación de biodiésel.</p>
    <p>Descrición: a actividade da planta consiste nun proceso de valorización de aceites industriais usados e substancias hidrocarburadas en combustible comercial, nun proceso de fabricación de biodiésel que na actualidade non está en funcionamento, o cal comparte equipamentos coa planta de valorización de aceites e substancias hidrocarburadas, e nun centro de transferencia de residuos perigosos e non perigosos.</p>
    <p>Verteduras: as augas residuais pluviais son vertidas sen tratamento ao colector do polígono industrial mediante os sistemas de canalización e drenaxe, as augas residuais sanitarias son vertidas sen tratamento ao colector do polígono industrial, as augas residuais da zona de cargadoiro e as augas de cubeto son tratadas nunha separadora de hidrocarburos e únense despois á rede de augas residuais pluviais que verten ao colector do polígono industrial, e as augas residuais de proceso son almacenadas en GRG e enviadas ao xestor autorizado.</p>

