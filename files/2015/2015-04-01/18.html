---
date: '2015-04-01'
id: G0073-110315-0003
page: 12817
number: 62
agency: Xulgado de Primeira Instancia número 5 de Ferrol
section: V. Administración de xustiza.
title: EDICTO (417/2014).
range: Edicto
url: >-
  https://www.xunta.gal/dog/Publicados/2015/20150401/AnuncioG0073-110315-0003_gl.html
---
<p>Divorcio contencioso 417/2014</p>
    <p>Sentenza 18/2015</p>
    <p>En Ferrol o 20 de xaneiro de 2014.</p>
    <p>Ana Barral Picado, maxistrada xuíza do Xulgado de Primeira Instancia número 5 de Ferrol, vistos os autos correspondentes ao divorcio contencioso seguido co número referenciado á marxe por instancia de María Elena San Martín García, representada pola procuradora Sra. García García e baixo a dirección letrada de María Susana Grande, contra Ricardo Morales Fundora, en rebeldía procesual, dita a presente sobre a base dos seguintes</p>
    <p>Antecedentes de feito.</p>
    <p>Primeiro. Ante este xulgado foi remitida demanda de divorcio contencioso promovida por María Elena San Martín García contra Ricardo Morales Fundora, en que se solicita que se acorde a disolución do matrimonio por divorcio dos esposos cos pronunciamentos legais inherentes a tal declaración.</p>
    <p>Segundo. Admitida a trámite, deuse traslado ao demandado, emprazándoo para que conteste, e foi declarada a súa rebeldía procesual mediante resolución notificada en forma que citaba as partes á celebración de xuízo.</p>
    <p>Terceiro. Na tramitación deste xuízo observáronse as prescricións legais.</p>
    <p>Fundamentos de dereito.</p>
    <p>Primeiro. O artigo 86 do CC sinala que se decretará xudicialmente o divorcio, calquera que sexa a forma de celebración do matrimonio, por petición dun só dos cónxuxes, de ambos os dous ou dun co consentimento do outro, cando concorran os requisitos e circunstancias exixidos no artigo 81. A norma dispón que se decretará xudicialmente a separación, calquera que sexa a forma de celebración do matrimonio: 1.º Por petición de ambos os cónxuxes ou dun co consentimento do outro, unha vez transcorridos tres meses desde a celebración do matrimonio. Á demanda xuntarase unha proposta de convenio regulador redactada conforme o artigo 90 deste código. 2.º Por petición dun só dos cónxuxes, unha vez transcorridos tres meses desde a celebración do matrimonio. Non será preciso o transcurso deste prazo para a interposición da demanda cando se acredite a existencia dun risco para a vida, a integridade física, a liberdade, a integridade moral ou liberdade e indemnidade sexual do cónxuxe demandante ou dos fillos de ambos os dous ou de calquera dos membros do matrimonio.</p>
    <p>Á demanda xuntarase proposta fundada das medidas que deban regular os efectos derivados da separación.</p>
    <p>Sobre a base do anterior e resultando de autos o cumprimento de cantos requisitos son exixidos legalmente, procede declarar a disolución do matrimonio por causa de divorcio, cos efectos inherentes á anterior declaración desde a presentación da demanda:</p>
    <p>1º. Os cónxuxes poderán vivir separados e cesa a presunción de convivencia conxugal.</p>
    <p>2º. Quedan revogados os consentimentos e poderes que calquera dos cónxuxes tivese outorgado ao outro. Así mesmo, salvo pacto en contrario, cesa a posibilidade de vincular os bens privativos do outro cónxuxe no exercicio da potestade doméstica.</p>
    <p>3º. Declárase a disolución do réxime económico matrimonial de sociedade ganancial (artigo 95 do CC).</p>
    <p>Para estes efectos, calquera das partes poderá instar a oportuna anotación no Rexistro Civil e, se é o caso, nos da propiedade e mercantil.</p>
    <p>Segundo. Non procede a condena en custas, debendo satisfacer cada parte as causadas pola súa instancia e as comúns por metade.</p>
    <p>Vistos os anteriores preceptos legais e demais de xeral e pertinente aplicación</p>
    <p>Parte dispositiva.</p>
    <p>Que, admitindo parcialmente a demanda promovida por María Elena San Martín García, representada pola procuradora Sra. García García, contra Ricardo Morales Fundora, en rebeldía procesual, debo declarar e declaro a disolución do matrimonio por divorcio dos esposos cos pronunciamentos legais inherentes a tal declaración.</p>
    <p>Non procede a condena en custas.</p>
    <p>Notifíquese ás partes con advertencia de que non é firme e de que contra ela cabe recurso de apelación.</p>
    <p>Publicación. Lida e publicada foi a anterior sentenza pola xuíza que a subscribe despois de celebrarse audiencia pública no día da súa data. Dou fe.</p>

