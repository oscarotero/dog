---
date: '2015-03-06'
id: CA02-260215-0003
page: 9291
number: 45
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  RESOLUCIÓN do 20 de xaneiro de 2015, da Secretaría Xeral Técnica da
  Consellería de Medio Ambiente, Territorio e Infraestruturas, pola que se dá
  publicidade aos convenios de colaboración subscritos por esta consellería no
  segundo e terceiro cuadrimestre de 2014.
range: Resolución
url: >-
  https://www.xunta.gal/dog/Publicados/2015/20150306/AnuncioCA02-260215-0003_gl.html
---
<p>O artigo 11 da Lei 4/2006, do 30 de xuño, de transparencia e de boas prácticas na Administración pública galega (<em>Diario Oficial de Galicia</em> núm. 136, do 14 de xuño), impón a cada consellería da Xunta de Galicia a obriga de publicar no <em>Diario Oficial de Galicia</em> unha relación dos convenios de colaboración subscritos no cuadrimestre anterior.</p>
    <p>En consecuencia, e para dar cumprimento a esa obriga,</p>
    <h2>DISPOÑO:</h2>
    <p>Artigo único. Darlle publicidade á relación dos convenios subscritos pola Consellería de Medio Ambiente, Territorio e Infraestruturas no segundo e terceiro cuadrimestre do ano 2014, que se incorpora como anexo a esta resolución.</p>
    <p>Santiago de Compostela, 20 de xaneiro de 2015</p>
    <footer><p>José Antonio Fernández Vázquez<br>Secretario xeral técnico da Consellería de Medio<br>Ambiente, Territorio e Infraestruturas</p></footer>
    <h2>ANEXO</h2>
    <table>
     <tbody>
      <tr>
       <td>Descrición</td>
       <td>Data de sinatura</td>
       <td>Importe total</td>
      </tr>
      <tr>
       <td>Segunda addenda ao convenio de colaboración entre as consellerías de Medio Ambiente, Territorio e Infraestruturas, de Cultura, Educación e Ordenación Universitaria, a Axencia de Turismo de Galicia, a Deputación de Ourense e o Concello de Verín para a construción do Centro Cultural das Artes de Verín, cofinanciado polo Fondo Europeo de Desenvolvemento Rexional no marco do programa operativo Feder Galicia 2007-2013.</td>
       <td>8.5.2014</td>
       <td>3.334.884,96 €</td>
      </tr>
      <tr>
       <td>Addenda nº 1 ao convenio entre a Consellería de Medio Ambiente, Territorio e Infraestruturas e o Concello de Pantón para a execución de obras en materia de urbanismo (acometer as obras de soterramento de instalacións eléctricas na estrada N-120A, fronte ao mosteiro cisterciense en Pantón).</td>
       <td>9.10.2014</td>
       <td>34.387,79 €</td>
      </tr>
      <tr>
       <td>Convenio de colaboración entre a Consellería de Medio Ambiente, Territorio e Infraestruturas da Xunta de Galicia e o Concello de Cerdedo (Pontevedra) para a execución de actuacións de uso público no contorno do río Seixo, na ZEC Serra do Cando, cofinanciado nun 80 % polo Fondo Europeo de Desenvolvemento Rexional no marco do programa operativo Feder Galicia 2007-2013.</td>
       <td>14.11.2014</td>
       <td>52.346,10 €</td>
      </tr>
      <tr>
       <td>Convenio de colaboración entre a Consellería de Medio Ambiente, Territorio e Infraestruturas e a Universidade da Coruña para a aplicación de descontos a estudantes da Universidade da Coruña no eido do Plan de transporte metropolitano de Galicia.</td>
       <td>18.11.2014</td>
       <td>10.000,00 €</td>
      </tr>
      <tr>
       <td>Convenio de colaboración entre a Administración xeral da Comunidade Autónoma de Galicia, a través da Consellería de Medio Ambiente, Territorio e Infraestruturas, e a fundación bancaria La Caixa en materia de espazos naturais protexidos.</td>
       <td>19.12.2014</td>
       <td>120.000,00 €</td>
      </tr>
      <tr>
       <td>Convenio de colaboración entre a Consellería de Medio Ambiente, Territorio e Infraestruturas e a Axencia para a Modernización Tecnolóxica de Galicia para a implantación do servizo de xestión de mobilidade do transporte público regular de persoas de uso xeral por estrada de Galicia.</td>
       <td>29.9.2014</td>
       <td>2.260.000,00 €</td>
      </tr>
     </tbody>
    </table>

