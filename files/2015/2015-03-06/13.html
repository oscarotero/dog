---
date: '2015-03-06'
id: G0003-240215-0005
page: 9380
number: 45
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 12 de febreiro de 2015, da Xerencia de Xestión Integrada de
  Vigo, pola que se anuncia a Resolución AC 2/2015, da mesma data, de
  convocatoria pública para a provisión, polo sistema de avaliación colexiada,
  do posto de xefe/a da Sección de Cardioloxía.
range: Resolución
url: >-
  https://www.xunta.gal/dog/Publicados/2015/20150306/AnuncioG0003-240215-0005_gl.html
---
<p>De conformidade co establecido no Decreto 206/2005, do 22 de xullo, de provisión de prazas de persoal estatutario do Servizo Galego de Saúde, e na Orde do 24 de maio de 2006 pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, con base no Decreto 46/2013, do 7 de marzo, polo que se regula a estrutura organizativa da Xestión Integrada de Vigo, e en virtude das funcións e competencias atribuídas no Decreto 168/2010, do 7 de outubro, e na Orde do 5 de xullo de 2012, sobre delegación de competencias en órganos centrais e periféricos do Servizo Galego de Saúde, a Xerencia de Xestión Integrada de Vigo</p>
    <h2>RESOLVE:</h2>
    <p>Primeiro. Anunciar a convocatoria para cubrir, polo sistema de avaliación colexiada, o posto de xefe da Sección de Cardioloxía da estrutura organizativa de Xestión Integrada de Vigo, segundo se especifica no anexo desta resolución.</p>
    <p>Segundo. As bases da citada convocatoria estarán expostas nos taboleiros de anuncios das oficinas da Dirección de Recursos Humanos da estrutura organizativa da Xestión Integrada de Vigo e na páxina web do Servizo Galego de Saúde (www.sergas.es).</p>
    <p>Terceiro. As solicitudes e a documentación anexa que conteña a xustificación dos requisitos e dos méritos alegados deberán presentarse en calquera dos rexistros de entrada da estrutura organizativa da Xestión Integrada de Vigo, dirixidas ao xerente, no prazo<br>de 20 días hábiles contados desde o día seguinte ao da publicación do anuncio da presente convocatoria no Diario Oficial de Galicia.</p>
    <p>Así mesmo, poderán presentarse a través de calquera dos rexistros previstos no<br>artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Vigo, 12 de febreiro de 2015</p>
    <footer><p>Mario González González<br>Xerente de Xestión Integrada de Vigo</p></footer>
    <h2>ANEXO</h2>
    <p>Denominación do posto: xefe da Sección de Cardioloxía da estrutura organizativa da Xestión Integrada de Vigo.</p>
    <p>Procedemento de provisión: avaliación colexiada.</p>
    <p>Nº de vacantes: 1.</p>

