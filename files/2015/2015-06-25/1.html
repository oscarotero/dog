---
date: '2015-06-25'
id: CA02-160615-0004
page: 25082
number: 118
agency: 'Consellería de Medio Ambiente, Territorio e Infraestruturas'
section: II. Autoridades e persoal. b) Nomeamentos.
title: >-
  RESOLUCIÓN do 3 de xuño de 2015, da Dirección Xeral de Mobilidade, pola que se
  modifica a composición da Xunta Arbitral de Transportes de Galicia, designada
  pola Resolución do 2 de xullo de 2014.
range: Resolución
url: >-
  https://www.xunta.gal/dog/Publicados/2015/20150625/AnuncioCA02-160615-0004_gl.html
---
<p>A Xunta Arbitral de Transportes de Galicia, instrumento de protección e defensa das partes que interveñen na actividade de transporte, creouse, no marco da Lei 16/1987, do 30 de xullo, de ordenación dos transportes terrestres, pola Orde da Consellería de Ordenación do Territorio e Obras Públicas do 9 de outubro de 1991 (Diario Oficial de Galicia núm. 232, do 23 de outubro). A súa actual composición vén determinada pola Resolución do 2 de xullo de 2014, desta dirección xeral, pola que se nomean os membros da Xunta Arbitral de Transportes de Galicia (Diario Oficial de Galicia núm. 132, do 14 de xullo).</p>
    <p>O 17 de abril de 2015 a secretaría da Confederación de Empresario de Galicia comunicou o acordo deste organismo polo que propón modificar a representación que lle corresponde en defensa das empresas cargadoras, cesando o vogal actual e designando para o efecto un novo vogal suplente. Esta proposta considérase axeitada para garantir o normal funcionamento da Xunta Arbitral, e, unha vez comprobado que as persoas propostas reúnen os requisitos legalmente exixidos para formar parte desta, considérase axeitado atender a proposta realizada.</p>
    <p>De conformidade co exposto,</p>
    <h2>RESOLVO:</h2>
    <p>Primeiro. Modifícanse os puntos 2.6.1 e 2.6.2 da Resolución do 2 de xullo de 2014, da Dirección Xeral de Mobilidade, pola que se nomean os membros da Xunta Arbitral de Transportes de Galicia, relativo á representación das empresas cargadoras, que pasa a ter a seguinte redacción:</p>
    <p>«2.6.1. Titular:</p>
    <p>– Héctor Torres Laguna.</p>
    <p>2.6.2. Suplente:</p>
    <p>– José Manuel Maceira Blanco».</p>
    <p>Segundo. A modificación antedita entenderase vixente e aplicable a partir da publicación desta resolución no Diario Oficial de Galicia. En todo o non afectado por ela, mantense en vigor o previsto na mencionada Resolución do 2 de xullo de 2014.</p>
    <p>Santiago de Compostela, 3 de xuño de 2015</p>
    <footer><p>Helena de Lucas de Santos<br>Directora xeral de Mobilidade</p></footer>

