---
date: '2015-12-15'
id: G0164-041215-0002
page: 46896
number: 238
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 24 de novembro de 2015 pola que se modifica a autorización da Escola
  Familiar Agraria Fonteboa, do concello de Coristanco.
range: Orde
url: >-
  https://www.xunta.gal/dog/Publicados/2015/20151215/AnuncioG0164-041215-0002_gl.html
---
<p>O representante da titularidade da Escola Familiar Agraria Fonteboa, do concello de Coristanco, solicita autorización para impartir o ciclo formativo de grao superior (CS) Gandaría e Asistencia en Sanidade Animal e o CS Paisaxismo e Medio Rural.</p>
    <p>Conforme a Orde do 21 de outubro de 2010 (DOG do 10 de novembro) o centro conta con autorización para impartir 4 unidades de educación secundaria obrigatoria, 1 ciclo formativo de grao medio (CM) Produción Agropecuaria e 1 ciclo formativo de grao superior (CS) Xestión e Organización de Empresas Agropecuarias. </p>
    <p>O Real decreto 832/2014, do 3 de outubro (BOE do 25 de outubro), derroga, entre outros, o Real decreto 1255/1997, do 24 de xullo, que establece o currículo do ciclo formativo de grao superior correspondente ao título de técnico superior en Xestión e Organización de Empresas Agropecuarias, polo que estas ensinanzas se extinguirán ao remate do curso académico 2015/16.</p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Primeiro. Autorizar o CS Paisaxismo e Medio Rural e o CS Gandaría e Asistencia en Sanidade Animal, no centro privado que se detalla:</p>
    <p>Denominación: Escola Familiar Agraria Fonteboa.</p>
    <p>Código: 15021974.</p>
    <p>Domicilio: Feira Nova, s/n. </p>
    <p>Localidade: San Paio.</p>
    <p>Concello: Coristanco.</p>
    <p>Provincia: A Coruña.</p>
    <p>Titular: Federación de Escuelas Familiares Agrarias.</p>
    <p>Composición resultante:</p>
    <p>• 4 unidades de educación secundaria obrigatoria.</p>
    <p>• 1 CM Produción Agropecuaria (2 unidades para 20 alumnos/as cada unha).</p>
    <p>• 1 CS Gandaría e Asistencia en Sanidade Animal (2 unidades para 20 alumnos/as cada unha).</p>
    <p>• 1 CS Paisaxismo e Medio Rural (2 unidades para 20 alumnos/as cada unha).</p>
    <p>Segundo. De conformidade co anexo VII do Real decreto 832/2014, do 3 de outubro, que derroga o Real decreto 1255/1997, do 24 de xullo, polo que se establece o currículo do ciclo formativo de grao superior correspondente ao título de técnico superior en Xestión e Organización de Empresas Agropecuarias, estas ensinanzas quedarán extinguidas o 31 de agosto de 2016.</p>
    <p>Terceiro. Para a posta en funcionamento das novas ensinanzas que se autorizan, a Xefatura Territorial da Consellería de Cultura, Educación e Ordenación Universitaria da Coruña, logo do informe do Servizo Territorial de Inspección Educativa, aprobará expresamente a relación de persoal que impartirá docencia no devandito centro, así como o equipamento axeitado.</p>
    <p>Cuarto. Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Quinto. O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que sinala a presente orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 24 de novembro de 2015</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

