---
date: '2015-12-15'
id: G2345-241115-0001
page: 46960
number: 238
agency: Xulgado do Social número 2 da Coruña
section: V. Administración de xustiza.
title: EDICTO (PO 297/2013).
range: Edicto
url: >-
  https://www.xunta.gal/dog/Publicados/2015/20151215/AnuncioG2345-241115-0001_gl.html
---
<p>María Adelaida Egurbide Margañón, secretaria xudicial do Xulgado do Social número 2 da Coruña, fago saber que no procedemento ordinario 297/2013 deste xulgado do social, seguido por instancia de Isabel Teijido Galdo contra a empresa María Jacinta Sánchez Rodríguez, con intervención procesual do Fogasa, sobre ordinario, se ditou sentenza cuxo encabezamento e decisión din:</p>
    <p>Sentenza:</p>
    <p>A Coruña, vinte de novembro de dous mil quince.</p>
    <p>Jorge Hay Alba, maxistrado do Xulgado do Social número 2 da Coruña, despois de ver os presentes autos seguidos neste xulgado co número 297/2013, sendo parte neste dun lado, como demandante, Isabel Teijido Galdo, asistida polo letrado Miguel Ángel Fernández López, e como demandada a empresa María Jacinta Sánchez Rodríguez, que non comparece, e con intervención do Fogasa, que non comparece, sobre cantidade, pronunciou en nome do rei, a seguinte sentenza:</p>
    <p>Decisión:</p>
    <p>Que admitindo a demanda interposta pola demandante Isabel Teijido Galdo debo condenar e condeno a empresa María Jacinta Sánchez Rodríguez a que lle aboe á demandante a cantidade de 9.525 euros polos conceptos reclamados en demanda.</p>
    <p>Notifíqueselles esta resolución ás partes, ás cales se fará saber que contra esta só cabe recurso de suplicación ante o Tribunal Superior de Xustiza de Galicia, que se deberá anunciar ante este xulgado no prazo de cinco días contados a partir da notificación desta sentenza, e no propio termo se o recorrente non goza do beneficio de xustiza gratuíta deberá ao anunciar o recurso entregar xustificante acreditativo de ter consignado a cantidade obxecto de condena na conta de depósitos e consignacións que este xulgado ten aberta no Banco de Santander desta cidade.</p>
    <p>E igualmente deberá no momento de interpor o recurso consignar a suma de 300 euros en concepto de depósito especial para recorrer.</p>
    <p>Así, por esta a miña sentenza, definitivamente xulgando, pronúncioo, mándoo e asínoo.</p>
    <p>E para que lle sirva de notificación en legal forma á empresa María Jacinta Sánchez Rodríguez, expido o presente edicto para a súa inserción no Diario Oficial de Galicia (DOG).</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan autos ou sentenzas, ou cando se trate de emprazamento.</p>
    <p>A Coruña, 20 de novembro de 2015</p>
    <footer><p>A secretaria xudicial</p></footer>

