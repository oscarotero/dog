---
date: '2015-02-02'
id: CA05-210115-0005
page: 4786
number: 21
agency: Consellería de Traballo e Benestar
section: VI. Anuncios. a) Administración autonómica.
title: >-
  CÉDULA do 14 de xaneiro de 2015, da Dirección Xeral de Emprego e Formación,
  pola que se publica a resolución ditada no procedemento de baixa, no Rexistro
  de Centros e Entidades de Formación para o Emprego, da entidade Academia Nik,
  S.L. (número de censo: 36H00794) devolta polo servizo de Correos por resultar
  descoñecido o seu destinatario
range: Cédula
url: >-
  https://www.xunta.gal/dog/Publicados/2015/20150202/AnuncioCA05-210115-0005_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á Academia Nik, S.L. a Resolución do 16 de decembro de 2014, da directora xeral de Emprego e Formación, ditada no procedemento de baixa no Rexistro de Centros e Entidades de Formación para o Emprego da Consellería de Traballo e Benestar, devolta polo servizo de Correos por resultar descoñecido o seu destinatario.</p>
    <p>«Número de censo: 36H00794</p>
    <p>Academia Nik, S.L.</p>
    <p>Rúa Alcalde Ferreiro, número 6, 1º D</p>
    <p>36500 Lalín</p>
    <p>Pontevedra</p>
    <p>Logo de examinar a inscrición/acreditación da entidade Academia Nik, S.L., no Rexistro de Centros e Entidades de Formación para o Emprego da Consellería de Traballo e Benestar.</p>
    <p>Supostos de feito.</p>
    <p>Primeiro. A entidade Academia Nik, S.L. encóntrase inscrita no Rexistro de Centros e Entidades de Formación para o Emprego da Consellería de Traballo e Benestar, co número 36H00794, nas especialidades formativas seguintes:</p>
    <table>
     <tbody>
      <tr>
       <td>Código da especialidade</td>
       <td>Descrición</td>
       <td>Alta de homologación</td>
      </tr>
      <tr>
       <td>TMVC20</td>
       <td>Condutor de vehículos lixeiros</td>
       <td>4.2.2000</td>
      </tr>
      <tr>
       <td>TMVC21</td>
       <td>Condutor de vehículos clase B</td>
       <td>28.9.2001</td>
      </tr>
     </tbody>
    </table>
    <p>Segundo. Por parte da Xefatura Territorial da Consellería de Traballo e Benestar de Vigo, o 28 de outubro de 2014, requiriuse á entidade Academia Nik, S.L., para os efectos de comprobar o cumprimento dos requisitos establecidos na normativa vixente para manter a condición de centro/entidade inscrito ou acreditado no Rexistro de Centros e Entidades de Formación para o Emprego da Consellería de Traballo e Benestar, a documentación prevista nos artigos 5 e 6 do Decreto 106/2011, informándoa de que, en caso de non achegar a documentación requirida, se proporá a súa baixa no antedito rexistro.</p>
    <p>Terceiro. O 29 de outubro de 2014 devolveuse a notificación do requirimento por resultar descoñecido o centro no enderezo da rúa Alcalde Ferreiro, número 6, 1º D, 36500 Lalín, Pontevedra.</p>
    <p>Cuarto. O 21 de novembro de 2014, persoal técnico da Xefatura Territorial da Consellería de Traballo e Benestar de Vigo visitou o centro Academia Nick e comprobou que non existe o devandito centro na rúa Alcalde Ferreiro, número 6, 1º D, 36500 Lalín, Pontevedra.</p>
    <p>Quinto. En cumprimento do disposto no artigo 8 do Decreto 106/2011, do 19 de maio, o 27 de novembro de 2014, a xefa territorial da Consellería de Traballo e Benestar de Vigo propón a baixa no Rexistro de Centros, Entidades de Formación da Academia Nik, S.L., con número de censo 36H00794, na rúa Alcalde Ferreiro, número 6, 1º D, 36500 Lalín, Pontevedra, coas especialidades correspondentes, por non existir o dito centro no enderezo sinalado.</p>
    <p>Fundamentos de dereito.</p>
    <p>Primeiro. A competencia para resolver o presente expediente correspóndelle á directora xeral de Emprego e Formación, de conformidade co establecido no artigo 6.3) e artigo 8 do Decreto 106/2011, do 19 de maio.</p>
    <p>Segundo. O artigo 8.1.a) do Decreto 106/2011, do 19 de maio, dispón que se poderá acordar a baixa no Rexistro de Centros e Entidades de Formación en caso de incumprimento de calquera das obrigas previstas no artigo 7 deste decreto.</p>
    <p>Terceiro. O artigo 7.1.a) do Decreto 106/2011, do 19 de maio, dispón que os centros e entidades de formación teñen a obriga de manter as instalacións e a estrutura de medios sobre a base das cales se produciu a súa inscrición, e adaptalas aos requisitos mínimos que en cada momento se esixan para cada especialidade acreditada ou inscrita.</p>
    <p>Revisado o expediente compróbase que a Academia Nik, S.L., non mantén as instalacións e a estrutura de medios, sobre a base das cales se produciu a súa inscrición, na rúa Alcalde Ferreiro, número 6, 1º D, 36500 Lalín, Pontevedra.</p>
    <p>Cuarto. Tendo en conta que na tramitación do expediente se observaron as normas que para o efecto se establecen no Decreto 106/2011, do 19 de maio, e na Lei de réxime xurídico das administracións públicas e do procedemento administrativo común.</p>
    <p>Logo de ver o Real decreto 395/2007, do 23 de marzo, polo que se regula o subsistema de formación profesional para o emprego, a Orde TAS/718/2008, do 7 de marzo, modificada pola Orde ESS/1726/2012, do 2 de agosto, pola que se desenvolve o antedito real decreto, o Decreto106/2011, do 19 de maio, polo que se crea o Rexistro de Centros e Entidades de Formación para o Emprego da Consellería de Traballo e Benestar e se regula o procedemento para a inscrición e, se é o caso, acreditación dos centros e entidades que impartan formación para o emprego no territorio da Comunidade Autónoma de Galicia, o Decreto 235/2012, do 5 de decembro, polo que se fixa a estrutura orgánica da Vicepresidencia e das consellerías da Xunta de Galicia, o Decreto 42/2013, do 21 de febreiro, polo que se establece a estrutura orgánica da Consellería de Traballo e Benestar, a Lei 30/1992, do 26 de novembro, de réxime xurídico das administracións públicas e do procedemento administrativo común e a demais normativa de xeral aplicación.</p>
    <h2>RESOLVO:</h2>
    <p>Dar de baixa á entidade Academia Nik, S.L., número de censo 36H00794, no Rexistro de Centros e Entidades de Formación para o Emprego da Consellería de Traballo e Benestar.</p>
    <p>Notifíqueselle aos interesados a presente resolución para o seu coñecemento e efectos oportunos.</p>
    <p>Contra esta resolución poderase interpoñer recurso de alzada ante a conselleira de Traballo e Benestar no termo dun mes contado desde a súa notificación de acordo co establecido no artigo 114, seguintes e concordantes, da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro)».</p>
    <p>Santiago de Compostela, 14 de xaneiro de 2015</p>
    <footer><p>Ana Mª Díaz López<br>Directora xeral de Emprego e Formación</p></footer>

