---
date: '2015-06-09'
id: G1994-180515-0005
page: 22404
number: 107
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO de notificación de sentenza (RSU 2862/2013 BB).
range: Edicto
url: >-
  https://www.xunta.gal/dog/Publicados/2015/20150609/AnuncioG1994-180515-0005_gl.html
---
<p>María Isabel Freire Corzo, secretaria xudicial da Sala do Social do Tribunal Superior de Xustiza de Galicia, fago saber que no procedemento de recurso de suplicación 2862/2013 seguido por instancia de José Pablo Sestelo Benítez contra o Instituto Nacional da Seguridade Social, Tesouraría Xeral da Seguridade Social, Fremap, Mutua de Accidentes de Trabajo y Enfermidades Profesionais, Construcciones y Reformas Calvario, S.L., sobre accidente de grao, foi ditada no día da data, a seguinte resolución que, copiada nos particulares necesarios, di:</p>
    <p>«Resolución: desestimando o recurso de suplicación interposto por José Pablo Sestelo Benítez contra a Sentenza do 7 de maio de 2013 do Xulgado do Social número 2 de Vigo, ditada en xuízo seguido por instancia do recorrente contra a mutua colaboradora da Seguridade Social Fremap, a entidade mercantil Construcciones y Proyectos Calvario, Sociedad Limitada, o Instituto Nacional da Seguridade Social e a Tesouraría Xeral da Seguridade Social, a sala confírmaa integramente.</p>
    <p>Notifíquese esta resolución ás partes e á Fiscalía do Tribunal Superior de Xustiza de Galicia.</p>
    <p>Modo de impugnación: faise saber ás partes que contra esta sentenza cabe interpor recurso de casación para unificación de doutrina, que debe prepararse mediante escrito presentado ante esta sala dentro do prazo improrrogable de dez días hábiles inmediatos seguintes á data de notificación da sentenza. Se o recorrente non tiver a condición de traballador ou beneficiario do réxime público de Seguridade Social deberá efectuar:</p>
    <p>– O depósito de 600 euros na conta de 16 díxitos desta sala, aberta no Banco de Santander (Banesto) co nº 1552 0000 35, seguida dos 4 díxitos correspondentes ao número do recurso e 2 díxitos do ano deste.</p>
    <p>– Así mesmo, se houber cantidade de condena, deberá consignala na mesma conta, pero co código 80 en vez do 35, ou ben presentar aval bancario solidario en forma.</p>
    <p>– Se o ingreso se fixer mediante transferencia bancaria desde unha conta aberta en calquera entidade bancaria distinta, haberá que emitila á conta de vinte díxitos 0049 3569 92 0005001274 e facer constar no campo “Observacións” ou “Concepto da transferencia” os 16 díxitos que corresponden ao procedemento (1552 0000 80 ou 35 **** ++)».</p>
    <p>E para que así conste, para os efectos da súa publicación no <em>Diario Oficial de Galicia</em>, co fin de que sirva de notificación en forma a Construcciones y Reformas Calvario, S.L., actualmente en ignorado paradoiro, con último domicilio coñecido na rúa Aragón, 11, entresollado, Vigo, coa advertencia de que as seguintes comunicacións se farán nas dependencias do xulgado, salvo as que deban revestir forma de auto ou sentenza ou se trate de emprazamento, expido e asino este edicto.</p>
    <p>A Coruña, 8 de maio de 2015</p>
    <footer><p>A secretaria xudicial</p></footer>

