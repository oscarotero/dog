---
date: '2015-12-02'
id: G0423-241115-0001
page: 45356
number: 230
agency: Consellería de Infraestruturas e Vivenda
section: II. Autoridades e persoal. b) Nomeamentos.
title: >-
  RESOLUCIÓN do 19 de novembro de 2015, da Dirección Xeral de Mobilidade, pola
  que se modifica a composición da Xunta Arbitral de Transportes de Galicia,
  designada por Resolución do 2 de xullo de 2014.
range: Resolución
url: >-
  https://www.xunta.gal/dog/Publicados/2015/20151202/AnuncioG0423-241115-0001_gl.html
---
<p>A Xunta Arbitral de Transportes de Galicia, instrumento de protección e defensa das partes que interveñen na actividade de transporte, creouse, no marco da Lei 16/1987, do 30 de xullo, de ordenación dos transportes terrestres, por Orde da Consellería de Ordenación do Territorio e Obras Públicas do 9 de outubro de 1991 (Diario Oficial de Galicia número 232, do 23 de outubro). A súa actual composición vén determinada pola Resolución desta dirección xeral do 2 de xullo de 2014 pola que se nomean os membros da Xunta Arbitral de Transportes de Galicia (Diario Oficial de Galicia número 132, do 14 de xullo). </p>
    <p>O 18 de novembro de 2015, aprobouse o Decreto 165/2015, do 13 de novembro, polo que se establece a estrutura orgánica da Consellería de Infraestruturas e Vivenda, que modifica a estrutura interna da Dirección Xeral de Mobilidade e, en consecuencia, afecta o servizo a que queda adscrita a secretaría da Xunta Arbitral de Transportes de Galicia. Por mor destes cambios, faise necesaria unha revisión da composición do órgano arbitral no tocante aos membros deste organismo que representan a Administración. Este cambio afecta, incidentalmente, as vogalías e a propia presidencia desde órgano.</p>
    <p>Por tanto, a pesar de que a modificación afecta unicamente os membros do órgano arbitral que representan a Administración, motivos de claridade aconsellan reproducir nesta resolución a súa composición completa. </p>
    <p>De conformidade co exposto,</p>
    <h2>RESOLVO:</h2>
    <p>Primeiro. Nomear membros titulares e suplentes da Xunta Arbitral de Transportes de Galicia as persoas que a seguir se relacionan:</p>
    <p>1. Presidente/a:</p>
    <p>1.1. Titular: </p>
    <p>– A persoa titular da Subdirección Xeral de Ordenación do Transporte da Dirección Xeral de Mobilidade.</p>
    <p>1.2. Suplentes:</p>
    <p>– A persoa titular da Subdirección Xeral de Inspección do Transporte da Dirección Xeral de Mobilidade.</p>
    <p>– A persoa titular da xefatura do Servizo de Estudos e Apoio Xurídico da Dirección Xeral de Mobilidade.</p>
    <p>– A persoa titular da xefatura do Servizo de Autorizacións, Informes e Xunta Arbitral da Dirección Xeral de Mobilidade.</p>
    <p>2. Vogais:</p>
    <p>2.1. Representantes da Administración: </p>
    <p>2.1.1. Titulares:</p>
    <p>– A persoa titular da Subdirección Xeral de Inspección do Transporte da Dirección Xeral de Mobilidade.</p>
    <p>– A persoa titular da xefatura do Servizo de Estudos e Apoio Xurídico da Dirección Xeral de Mobilidade.</p>
    <p>2.1.2. Suplentes:</p>
    <p>– A persoa titular da xefatura do Servizo de Autorizacións, Informes e Xunta Arbitral da Dirección Xeral de Mobilidade.</p>
    <p>– A persoa titular da xefatura do Servizo de Ordenación do Transporte Regular de Viaxeiros da Dirección Xeral de Mobilidade.</p>
    <p>– A persoa titular da xefatura do Servizo de Coordinación dos Plans de Transporte da Dirección Xeral de Mobilidade.</p>
    <p>– As persoas titulares das xefaturas dos servizos de Mobilidade das xefaturas territoriais da Consellería de Medio Ambiente, Territorio e Infraestruturas nas provincias da Coruña, Lugo, Ourense e Pontevedra.</p>
    <p>2.2. Representante das empresas de transporte por ferrocarril:</p>
    <p>– Vacante.</p>
    <p>2.3. Representante das empresas de transporte de viaxeiros e viaxeiras, por proposta do Comité Galego de Transportes por Estrada:</p>
    <p>2.3.1. Titular:</p>
    <p>– José Carlos García Cumplido.</p>
    <p>2.3.2. Suplente:</p>
    <p>– Raquel García Varela.</p>
    <p>2.4. Representante das empresas de transporte de mercadorías e das actividades auxiliares e complementarias do transporte, por proposta do Comité Galego de Transportes por Estrada:</p>
    <p>2.4.1. Titular:</p>
    <p>– José Carlos García Cumplido.</p>
    <p>2.4.2. Suplente:</p>
    <p>– Raquel García Varela.</p>
    <p>2.5. Representante das persoas consumidoras e usuarias, por proposta do Consello Galego de Consumidores e Usuarios:</p>
    <p>2.5.1. Titular:</p>
    <p>– Rocío Arnoso Moure.</p>
    <p>2.5.2. Suplente:</p>
    <p>– Almudena Carracedo Troncoso.</p>
    <p>2.6. Representante das empresas cargadoras, por proposta da Confederación de Empresarios de Galicia:</p>
    <p>2.6.1. Titular:</p>
    <p>– Héctor Torres Laguna.</p>
    <p>2.6.2. Suplente:</p>
    <p>– José Manuel Maceira Blanco.</p>
    <p>3. Secretario/a:</p>
    <p>3.1. Titular:</p>
    <p>– A persoa titular da xefatura do Servizo de Autorizacións, Informes e Xunta Arbitral da Dirección Xeral de Mobilidade.</p>
    <p>3.2. Suplentes:</p>
    <p>– As persoas designadas nesta resolución para ocuparen, xa sexa como titulares xa como suplentes, as vogalías da Xunta Arbitral de Transportes de Galicia en representación da Administración.</p>
    <p>Segundo. A designación dos membros correspondentes á Administración entenderase condicionada a que as persoas que ocupen os postos indicados teñan o título de licenciado en dereito ou equivalente.</p>
    <p>Terceiro. A antedita modificación entenderase vixente e aplicable a partir da publicación desta resolución no Diario Oficial de Galicia.</p>
    <p>Cuarto. A composición establecida nesta resolución será aplicable para as vistas e actos da Xunta Arbitral de Transportes de Galicia que se celebren a partir da data de publicación da presente resolución; para os anteriores entenderase aplicable a composición vixente ata entón. En todo caso, para ditar laudos correspondentes a vistas celebradas con anterioridade á dita data, entenderase aplicable a composición vixente no momento de celebrarse a vista oral.</p>
    <p>Quinto. En caso de modificación da estrutura orgánica da Consellería de Infraestruturas e Vivenda que dea lugar a unha alteración dos órganos ou unidades a que se refire esta resolución, as súas mencións entenderanse feitas a aqueles que os substitúan.</p>
    <p>Santiago de Compostela, 19 de novembro de 2015</p>
    <footer><p>Helena de Lucas de Santos<br>Directora xeral de Mobilidade</p></footer>

