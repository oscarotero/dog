---
date: '2015-01-07'
id: G0164-231214-0002
page: 503
number: 3
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 15 de decembro de 2014  pola que se extingue a autorización do centro
  privado San Andrés, do concello da Coruña.
range: Orde
url: >-
  https://www.xunta.gal/dog/Publicados/2015/20150107/AnuncioG0164-231214-0002_gl.html
---
<p>Por Orde da Consellería de Educación e Ordenación Universitaria do 16 de abril de 2000, publicada no <em>Diario Oficial de Galicia</em> do 26 de maio de 2000, autorizouse ao centro privado San Andrés, do concello da Coruña, para impartir as ensinanzas do ciclo formativo de grao medio de formación profesional de Xestión Administrativa.</p>
    <p>A Dirección Xeral de Centros e Recursos Humanos da Consellería de Cultura, Educación e Ordenación Universitaria, por Resolución do 16 de xullo de 2014, iniciou o expediente de revogación da autorización do devandito centro docente por incumprimento das normas de réxime académico, de conformidade co establecido nos artigos 18 e 20 do Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias.</p>
    <p>Polo que antecede, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Primeiro. Revogar a autorización do centro docente privado cuxos datos se detallan a seguir:</p>
    <p>Denominación xenérica: centro privado.</p>
    <p>Denominación específica: San Andrés.</p>
    <p>Código do centro: 15004541.</p>
    <p>Domicilio: San Andrés, 51-1º.</p>
    <p>Concello: A Coruña.</p>
    <p>Provincia: A Coruña.</p>
    <p>Titular: Ana María Cabo López.</p>
    <p>Ensinanzas que se extinguen: todas as autorizadas (ciclo formativo de grao medio de Xestión Administrativa). </p>
    <p>Segundo. A extinción da autorización dará lugar a correspondente inscrición no Rexistro de Centros da Comunidade Autónoma de Galicia.</p>
    <p>Terceiro. A titularidade do CPR San Andrés entregará no centro público ao que está adscrito, o Instituto de Educación Secundaria Fernando Wirtz Suárez da Coruña, os documentos do proceso de avaliación das ensinanzas de formación profesional referidos no artigo 51 do Decreto 114/2010, do 1 de xullo, polo que se establece a ordenación xeral da formación profesional do sistema educativo de Galicia, así como os títulos académicos que obren no seu poder.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo de un mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben, directamente, recurso contencioso-administrativo no prazo de dous meses desde a mesma data, ante a Sala do contencioso-administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da jurisdicción contencioso-administrativa.</p>
    <p>Santiago de Compostela, 15 de decembro de 2014</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

