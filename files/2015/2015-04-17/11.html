---
date: '2015-04-17'
id: G0003-080415-0001
page: 14837
number: 72
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 27 de marzo de 2015, da Xerencia de Xestión Integrada de Vigo,
  pola que se anuncia a Resolución AC 4/2015, do 26 de marzo, de convocatoria
  pública para a provisión, polo sistema de avaliación colexiada, do posto de
  xefe do Servizo de Cirurxía Ortopédica e Traumatoloxía.
range: Resolución
url: >-
  https://www.xunta.gal/dog/Publicados/2015/20150417/AnuncioG0003-080415-0001_gl.html
---
<p>De conformidade co establecido no Decreto 206/2005, do 22 de xullo, de provisión de prazas de persoal estatutario do Servizo Galego de Saúde, e a Orde de 24 de maio de 2006 pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, con base no Decreto 46/2013, do&amp;nbsp;7 de marzo, polo que se regula a estrutura organizativa de Xestión Integrada de Vigo, e en virtude das funcións e competencias atribuídas no Decreto 168/2010, do 7 de outubro, e na Orde do 5 de xullo de 2012, sobre delegación de competencias en órganos centrais e periféricos do Servizo Galego de Saúde, o xerente da estrutura organizativa de Xestión Integrada de Vigo,</p>
    <h2>RESOLVE:</h2>
    <p>Primeiro. Anunciar a convocatoria para cubrir, polo sistema de avaliación colexiada, o posto de xefe do Servizo de Cirurxía Ortopédica e Traumatoloxía da estrutura organizativa de Xestión Integrada de Vigo, segundo se especifica no anexo desta resolución.</p>
    <p>Segundo. As bases da citada convocatoria estarán expostas nos taboleiros de anuncios das oficinas da Dirección de Recursos Humanos da estrutura organizativa de Xestión Integrada de Vigo, e na páxina web do Servizo Galego de Saúde (www.sergas.es).</p>
    <p>Terceiro. As solicitudes e a documentación anexa que conteña a xustificación dos requisitos e méritos alegados, deberán presentarse en calquera dos rexistros de entrada da estrutura organizativa de Xestión Integrada de Vigo, dirixidas ao xerente, no prazo de vinte (20) días hábiles contados desde o día seguinte ao da publicación do anuncio da presente convocatoria no Diario Oficial de Galicia.</p>
    <p>Así mesmo, poderán presentarse a través de calquera dos rexistros previstos no artigo&amp;nbsp;38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Vigo, 27 de marzo de 2015</p>
    <footer><p>Mario González González<br>Xerente de Xestión Integrada de Vigo</p></footer>
    <h2>ANEXO</h2>
    <p>Denominación do posto: xefe do Servizo de Cirurxía Ortopédica e Traumatoloxía da estrutura organizativa de Xestión Integrada de Vigo.</p>
    <p>Procedemento de provisión: avaliación colexiada.</p>
    <p>Nº de vacantes: 1.</p>

