---
date: '2015-01-12'
id: G0181-041214-0002
page: 1442
number: 6
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 3 de decembro de 2014 polo que se someten ao trámite de información
  pública os mapas estratéxicos de ruído de estradas da rede autonómica de
  Galicia da zona de Barbanza-Noia.
range: Anuncio
url: >-
  https://www.xunta.gal/dog/Publicados/2015/20150112/AnuncioG0181-041214-0002_gl.html
---
<p>A Consellería de Medio Ambiente, Territorio e Infraestruturas, a través da Axencia Galega de Infraestruturas, está a promover a segunda fase dos mapas estratéxicos de ruído das vías pertencentes á rede autonómica de estradas de Galicia. Estes mapas deséñanse para avaliar globalmente a exposición ao ruído nunha zona determinada debido á existencia de distintas fontes de ruído, realizar predicións globais para a dita zona e así mellorar a calidade acústica no noso contorno.</p>
    <p>Por todo isto, e de conformidade co disposto na Lei 37/2003, do 17 de novembro, do ruído, no Real decreto 1367/2007, do 19 de outubro, polo que se desenvolve a citada lei, e no Real decreto 1038/2012, do 6 de xullo, polo que se modifica o real decreto anterior, sométense a información pública os mapas estratéxicos de ruído das estradas que a seguir se relacionan:</p>
    <table>
     <tbody>
      <tr>
       <td>Estrada</td>
       <td>Zona de Barbanza-Noia</td>
       <td>Treito/s</td>
       <td>Clave</td>
       <td>Concello/s</td>
      </tr>
      <tr>
       <td>AG-11</td>
       <td>Padrón (N-550)-Ribeira (AC-550)</td>
       <td>0+000 ao 40+060</td>
       <td>AC/13/040.09.1</td>
       <td>Padrón, Dodro, Rianxo, Boiro, A Pobra, Ribeira</td>
      </tr>
      <tr>
       <td>AC-305</td>
       <td>Padrón (VG-1.1)-Ribeira (AC-550)</td>
       <td>22+180 ao 23+720
        32+420 ao 39+700</td>
       <td>AC/13/040.09.2</td>
       <td>Boiro, A Pobra, Ribeira</td>
      </tr>
      <tr>
       <td>AC-550</td>
       <td>Cee-Ribeira</td>
       <td>53+840 ao 60+510
        68+050 ao 72+670
        103+630 ao 106+510</td>
       <td>AC/13/040.09.3</td>
       <td>Muros, Outes, Noia, Ribeira</td>
      </tr>
      <tr>
       <td>AC-552</td>
       <td>A Coruña (A Grela)-Cee (AC-550)</td>
       <td>80+680 ao 91+110</td>
       <td>AC/040.09.4</td>
       <td>Dumbría, Cee</td>
      </tr>
     </tbody>
    </table>
    <p>A duración da información pública será dun mes, contado a partir do día seguinte ao da publicación deste anuncio no Diario Oficial de Galicia, período en que poderán ser examinados polas persoas que o desexen, co obxecto de formularen as correspondentes alegacións ou as suxestións que coiden oportunas.</p>
    <p>A exposición ao público, para os efectos deste anuncio, realízase na Axencia Galega de Infraestruturas (San Caetano, s/n, 15781 Santiago de Compostela) e nos respectivos concellos. Así mesmo, na páxina web da Consellería de Medio Ambiente, Territorio e Infraestruturas (http://www.cmati.xunta.es/tema/c/Infraestruturas_Estradas) atópase á disposición dos interesados o documento completo de cada un dos treitos referidos.</p>
    <p>Por outra banda, as observacións deberán enviarse á Axencia Galega de Infraestruturas ou poderán ser remitidas a través do seguinte enderezo de correo electrónico: mapas-ruido.infraestruturas@xunta.es, indicando claramente a actuación a que van dirixidas e os datos persoais (nome e apelidos, NIF/CIF, enderezo de notificación, núm. de teléfono e enderezo de correo electrónico) das persoas interesadas.</p>
    <p>O que se fai público para xeral coñecemento en cumprimento do disposto no artigo 14 da Lei 37/2003, do 17 de novembro, do ruído.</p>
    <p>Santiago de Compostela, 3 de decembro de 2014</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>

