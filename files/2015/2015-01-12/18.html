---
date: '2015-01-12'
id: CA02-231214-0001
page: 1415
number: 6
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  CÉDULA  do  19  de  decembro  de  2014,   da  Secretaría  Xeral  de 
  Ordenación  do  Territorio  e  Urbanismo,   pola  que  se  notifica  a
  resolución  do  expediente  13-048, devolta polo servizo de Correos.
range: Cédula
url: >-
  https://www.xunta.gal/dog/Publicados/2015/20150112/AnuncioCA02-231214-0001_gl.html
---
<p>A secretaria xeral de Ordenación do Territorio e Urbanismo resolveu, o 23 de xullo de 2014, denegar a Fernando Rodríguez Seijas a autorización da Comunidade Autónoma en solo rústico previa á concesión da licenza urbanística municipal, para o acondicionamento dun local para restaurante, no lugar de Cabreira, núm. 1, Catasós, no termo municipal de Lalín (Pontevedra).</p>
    <p>Ao non poder realizar a notificación persoal desta resolución, mediante esta cédula, e ao abeiro do disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (LRXPAC), notifícase ao interesado a devandita resolución.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, comunícase ao interesado que o texto íntegro da resolución que se notifica se atopa ao seu dispor nas dependencias do Servizo de Urbanismo da Xefatura Territorial da Consellería de Medio Ambiente, Territorio e Infraestruturas de Pontevedra, sito no edificio administrativo de Pontevedra, para a súa consulta no prazo de 10 días hábiles, que se contarán desde o seguinte ao da publicación desta cédula. Transcorrido o devandito prazo, a notificación entenderase producida.</p>
    <p>Contra esta resolución, que non pon fin á vía administrativa, poderase interpoñer recurso de alzada ante a conselleira de Medio Ambiente, Territorio e Infraestruturas, no prazo dun mes contado a partir do día seguinte ao da súa notificación (artigos 48, 107.1, 114 e 115 da LRXPAC).</p>
    <p>Santiago de Compostela, 19 de decembro de 2014</p>
    <footer><p>Mª Encarnación Rivas Díaz<br>Secretaria xeral de Ordenación do Territorio e Urbanismo</p></footer>

