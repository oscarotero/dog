---
date: '2015-06-15'
id: CA02-050615-0001
page: 23370
number: 111
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  RESOLUCIÓN do 7 de abril de 2015, da Secretaría Xeral de Ordenación do
  Territorio e Urbanismo, sobre aprobación definitiva do proxecto de
  delimitación de solo de núcleo rural de San Xurxo, do concello de Antas de
  Ulla.
range: Resolución
url: >-
  https://www.xunta.gal/dog/Publicados/2015/20150615/AnuncioCA02-050615-0001_gl.html
---
<p>O 16 de xaneiro de 2015 o Concello de Antas de Ulla remite o expediente de referencia, solicitando a súa aprobación definitiva, sobre a cal corresponde resolver á Secretaría Xeral de Ordenación do Territorio e Urbanismo, conforme a disposición adicional 2ª.2 da Lei 9/2002, de ordenación urbanística e protección do medio rural de Galicia, en diante LOUG.</p>
    <p>Preséntase o proxecto técnico de delimitación, redactado en setembro de 2014 polo arquitecto Santiago Martín Romarís García, e a documentación administrativa da súa tramitación. </p>
    <p>Analizada a documentación remitida polo Concello de Antas de Ulla, e vista a proposta subscrita pola Subdirección Xeral de Urbanismo, resulta:</p>
    <p>I. Antecedentes:</p>
    <p>– Trámite de información pública mediante publicación de anuncios no Diario Oficial de Galicia (10.12.2012) e nos xornais O Progreso (10.10.2012) e La Voz de Galicia (23.10.2012).</p>
    <p>– Certificacións da secretaria municipal sobre a exposición pública do proxecto, sen producirse alegacións, e sobre a aprobación provisional polo Pleno do Concello o 30 de decembro de 2014.</p>
    <p>– Informe favorable con condicións da Dirección Xeral de Patrimonio Cultural do 6 de maio de 2014.</p>
    <p>II. Análise e consideracións:</p>
    <p>Compróbase que se acredita o cumprimento dos requisitos establecidos pola disposición adicional 2ª.2 da LOUG, e que se incorporan as condicións impostas no antedito informe da DXPC.</p>
    <p>De acordo co punto 2 da disposición adicional segunda da LOUG, e co artigo 12.1.b) do Decreto 316/2009, do 4 de xuño, polo que se establece a estrutura orgánica da Consellería de Medio Ambiente, Territorio e Infraestruturas, a competencia para resolver sobre a aprobación definitiva dos expedientes de delimitación de solo de núcleos rurais correspóndelle á Secretaría Xeral de Ordenación do Territorio e Urbanismo.</p>
    <p>III. Resolución:</p>
    <p>Visto canto antecede, resolvo:</p>
    <p>1. Aprobar definitivamente o proxecto de delimitación do solo de núcleo rural de San Xurxo, concello de Antas de Ulla.</p>
    <p>2. Contra esta resolución cabe interpoñer recurso contencioso-administrativo ante o Tribunal Superior de Xustiza de Galicia, no prazo de dous meses, que se contarán desde o día seguinte ao da súa publicación, de conformidade co disposto nos artigos 10 e 46 da Lei 29/1998, do 13 de xullo, reguladora da xurisdición contencioso-administrativa. </p>
    <p>3. Notifíquese ao concello e publíquese no Diario Oficial de Galicia.</p>
    <p>Santiago de Compostela, 7 de abril de 2015</p>
    <footer><p>María Encarnación Rivas Díaz<br>Secretaria xeral de Ordenación do Territorio e Urbanismo</p></footer>
    <footer><p>ANEXO</p></footer>

