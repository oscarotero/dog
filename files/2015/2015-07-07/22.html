---
date: '2015-07-07'
id: CA02-090615-0002
page: 28214
number: 126
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 26 de maio de 2015, da Secretaría Xeral de Calidade e Avaliación
  Ambiental, polo que se somete a información pública a solicitude de
  autorización ambiental integrada para o centro de tratamento de vehículos fóra
  de uso e outros residuos que Desguaces Armonía, S.L. posúe no polígono
  industrial das Somozas, As Somozas (clave 2015-IPPC-I-32).
range: Anuncio
url: >-
  https://www.xunta.gal/dog/Publicados/2015/20150707/AnuncioCA02-090615-0002_gl.html
---
<p>Para os efectos previstos na Lei 16/2002, do 1 de xullo, de prevención e control integrados da contaminación (BOE núm. 157, do 2 de xullo), faise público que por espazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedará exposta a seguinte documentación:</p>
    <p>– Proxecto básico para solicitude da autorización ambiental integrada de centro de tratamiento de vehículos fóra de uso e outros residuos de Desguaces Armonía, S.L., situado no polígono industrial As Somozas. Revisión 1. Febreiro 2015.</p>
    <p>A documentación está composta por dous tomos (memoria, anexos, planos e resumo non técnico), co fin de que calquera interesado poida consultala e, se é o caso, formular no dito prazo as alegacións, suxestións ou observacións que considere convenientes. </p>
    <p>O citado documento estará á disposición dos administrados, en horario de atención ao público, na Secretaría Xeral de Calidade e Avaliación Ambiental-Servizo de Prevención e Control Integrados da Contaminación (rúa San Lázaro, s/n, 15781 Santiago de Compostela). Ademais poderase consultar na páxina web da Consellería de Medio Ambiente, Territorio e Infraestruturas (http://www.cmati.xunta.es/&gt;&gt;medio ambiente e sostibilidade&gt;&gt; prevención e control de actividades&gt;&gt;autorización ambiental integrada&gt;&gt;proxectos en información pública).</p>
    <p>Santiago de Compostela, 26 de maio de 2015</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <h2>ANEXO</h2>
    <h3>Memoria resumo</h3>
    <p>Clave do expediente: 2015-IPPC-I-32.</p>
    <p>Peticionario: Desguaces Armonía, S.L. (B70406434).</p>
    <p>Domicilio social: parque empresarial As Somozas, parcela nº 3, 15565 As Somozas, A Coruña.</p>
    <p>Localización da instalación: parque empresarial As Somozas, parcela nº 3, 15565 As Somozas, A Coruña.</p>
    <p>Actividade: centro de tratamento para vehículos fóra de uso, valorización intermedia de residuos perigosos de orixe industrial e almacenamento de residuos perigosos e non perigosos.</p>
    <p>Descrición: a empresa situada no polígono industrial ocupa unha extensión de 16.500 m2, dos cales 3.760 m2 están ocupados polas edificacións e o resto dedícase a vías, almacenamento de vehículos para reciclar e para depósito de materiais procedentes do despezamento de vehículos.</p>
    <p>A planta conta con autorizacións para o tratamento de vehículos fóra de uso, a valorización intermedia de residuos non perigosos de orixe industrial e o almacenamento de residuos perigosos e non perigosos.</p>

