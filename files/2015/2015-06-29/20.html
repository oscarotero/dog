---
date: '2015-06-29'
id: G2410-080615-0002
page: 27163
number: 120
agency: Xulgado do Social número 1 de Santiago de Compostela
section: V. Administración de xustiza.
title: EDICTO (213/2015).
range: Edicto
url: >-
  https://www.xunta.gal/dog/Publicados/2015/20150629/AnuncioG2410-080615-0002_gl.html
---
<p>María Teresa Vázquez Abades, secretaria xudicial do Xulgado do Social número 1 de Santiago de Compostela, fago saber que no procedemento despedimento/cesamentos en xeral 213/2015 deste xulgado do social, seguidos por instancia de María Elena Fernández Rozas contra a empresa Elensu, S.L., Fogasa, sobre ordinario, se ditou a seguinte resolución, cuxa parte dispositiva se achega:</p>
    <p>Decisión.</p>
    <p>Que admitindo as demandas interpostas por instancia de María Elena Fernández Rozas, asistida do letrado Sr. López Núñez; contra a entidade Elensu, S.L. e Fogasa que debidamente citado non compareceu, debo declarar e declaro extinguida a data da presente a resolución a relación laboral existente entre a demandante e a entidade demandada por incumprimento contractual grave imputable á demandada, e debo declarar e declaro improcedente o despedimento da demandante efectuado pola demandada con data de efectos o 6 de abril de 2015, con declaración de extinción así mesmo da relación laboral polo devandito despedimento por non ser realizable a readmisión, e debo condenar e condeno á entidade demandada a que lle aboe á actora a suma de 9.601,13 euros (cantidade en líquido) en concepto de salarios debidos, máis os intereses previstos no artigo 29.3 do ET sobre a devandita cantidade, e a suma de 31.699,69 euros en concepto de indemnización pola extinción da relación contractual a data da presente resolución.</p>
    <p>Non ten lugar a condenar nesta instancia o Fogasa sen prexuízo da súa responsabilidade nos termos do artigo 33 do ET.</p>
    <p>Notifíquese ás partes a presente resolución facéndolles saber que fronte a esta poderán interpoñer recurso de suplicación para ante a Sala do Social do Tribunal Superior de Xustiza de Galicia, no prazo de cinco días contados desde o seguinte ao da súa notificación.</p>
    <p>A anterior resolución entregarase ao secretario para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mando e asino.</p>
    <p>E para que sirva de notificación en legal forma a Elensu, S.L., en ignorado paradoiro, expido a presente para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de localización.</p>
    <p>Santiago de Compostela, 8 de xuño de 2015</p>
    <footer><p>A secretaria xudicial</p></footer>

