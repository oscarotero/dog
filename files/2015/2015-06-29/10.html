---
date: '2015-06-29'
id: U500-190615-0001
page: 27144
number: 120
agency: Universidade de Vigo
section: IV. Oposicións e concursos.
title: >-
  RESOLUCIÓN do 18 de xuño de 2015 pola que se resolve a convocatoria de
  provisión mediante libre designación de postos vacantes no cadro de persoal
  funcionario de administración e servizos desta universidade.
range: Resolución
url: >-
  https://www.xunta.gal/dog/Publicados/2015/20150629/AnuncioU500-190615-0001_gl.html
---
<p>Convocada mediante Resolución do 23 de abril de 2015 (<em>Diario Oficial de Galicia</em> do 5 de maio) a provisión, polo sistema de libre designación, de postos vacantes no cadro de persoal funcionario de administración e servizos desta universidade,</p>
    <p>En uso das competencias que me recoñece o artigo 20 da Lei orgánica 6/2001, do 21 de decembro, de universidades, os estatutos da Universidade de Vigo e consonte o establecido no capítulo IV do Decreto 93/1991, do 20 de marzo, polo que se aprobou o Regulamento de provisión de postos de traballo, promoción profesional e promoción interna, esta reitoría</p>
    <h2>RESOLVEU:</h2>
    <p>Primeiro. Adxudicar á funcionaria Carmen Luisa Pereira Castro, o posto de Secretaría da Vicerreitoría de Extensión Universitaria e Relacións Internacionais e á funcionaria Paula María González Pérez, o posto de Secretaría da Vicerreitoría de Investigación e Transferencia.</p>
    <p>Segundo. O prazo para tomar posesión do novo destino será de tres (3) días hábiles se non implica cambio de residencia, ou de sete (7) días hábiles se comporta cambio de residencia, e comezará a contarse a partir do día seguinte ao do cesamento, que deberá producirse no día seguinte ao da publicación desta resolución no DOG.</p>
    <p>Terceiro. As funcionarias nomeadas para ocupar estes postos de libre designación poderán ser cesadas discrecionalmente nas condicións previstas nas normas legais e regulamentarias que resultan de aplicación.</p>
    <p>Contra esta resolución, que esgota a vía administrativa, as persoas interesadas poderán presentar recurso potestativo de reposición perante o reitor no prazo dun mes, contado desde o día seguinte ao da súa publicación no DOG, de conformidade co disposto na Lei 30/1992, do 26 de novembro, de réxime xurídico das administracións públicas e do procedemento administrativo común, ou impugnala directamente ante a xurisdición contencioso-administrativa, no prazo de dous meses, contados desde a mesma data, de conformidade co disposto na Lei 29/1998, do 13 de xullo, reguladora da xurisdición contencioso-administrativa. Este recurso non poderá interporse mentres que non recaia resolución expresa ou presunta daquel, ao abeiro do disposto no artigo 116.2 da Lei 30/1992, do 26 de novembro.</p>
    <p>Vigo, 18 de xuño de 2015</p>
    <footer><p>Salustiano Mato de la Iglesia<br>Reitor da Universidade de Vigo</p></footer>

