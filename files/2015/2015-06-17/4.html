---
date: '2015-06-17'
id: G0244-090615-0001
page: 24049
number: 113
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 9 de xuño de 2015, da Secretaría Xeral para o Deporte, pola que
  se concede a denominación Complexo Náutico e Campo de Regatas de
  Verducido-David Cal a unha instalación deportiva de titularidade autonómica.
range: Resolución
url: >-
  https://www.xunta.gal/dog/Publicados/2015/20150617/AnuncioG0244-090615-0001_gl.html
---
<p>Consonte a competencia exclusiva sobre o deporte recollida no artigo 27.22 do Estatuto de autonomía de Galicia, e segundo o establecido no seu desenvolvemento pola Lei 3/2012, do 2 de abril, do deporte de Galicia, corresponde á Administración autonómica, entre outras competencias, o outorgamento de distincións no ámbito deportivo (artigo 5.1 e).</p>
    <p>O Complexo Náutico e Campo de Regatas de Verducido en Pontevedra é unha instalación deportiva de titularidade da Xunta de Galicia destinada á formación, preparación e especialización dos deportistas galegos da modalidade deportiva de piragüismo.</p>
    <p>Pola súa parte, David Cal Figueroa é o mellor deportista olímpico español de todos os tempos, que atesoura cinco medallas en Xogos Olímpicos, así como numerosas medallas en campionatos do mundo e de Europa, sendo un referente mundial da elite competitiva na súa disciplina deportiva e tamén dos valores deportivos. </p>
    <p>A teor destes méritos, merecedor do xusto recoñecemento á súa traxectoria e á súa achega ao deporte galego, </p>
    <h2>RESOLVO:</h2>
    <p>Conceder a denominación de Complexo Náutico e Campo de Regatas de Verducido-David Cal ao Complexo Náutico e Campo de Regatas de Verducido en Pontevedra, instalación deportiva de titularidade da Xunta de Galicia.</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 9 de xuño de 2015</p>
    <footer><p>José Ramón Lete Lasa<br>Secretario xeral para o Deporte</p></footer>

