---
date: '2015-03-03'
id: CA02-230215-0001
page: 8797
number: 42
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 18 de febreiro de 2015, da Secretaría Xeral de Calidade e
  Avaliación Ambiental, polo que se somete a información pública a solicitude de
  autorización ambiental integrada para a planta de almacenamento e xestión de
  residuos de Lajo y Rodríguez, S.A. (LYRSA) no polígono industrial das
  Gándaras, O Porriño (Pontevedra) (clave 2014-IPPC-I-103).
range: Anuncio
url: >-
  https://www.xunta.gal/dog/Publicados/2015/20150303/AnuncioCA02-230215-0001_gl.html
---
<p>Para os efectos previstos na Lei 16/2002, do 1 de xullo, de prevención e control integrados da contaminación (BOE nº 157, do 2 de xullo), faise público que por espazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedará exposta a seguinte documentación:</p>
    <p>– Proxecto básico e estudo de impacto ambiental para a solicitude da autorización ambiental integrada das instalacións de Lajo y Rodríguez, S.A. situadas no polígono industrial das Gándaras. Revisión do 9.2.2015.</p>
    <p>A documentación está composta por tres tomos (memoria, anexos e resumo non técnico), co fin de que calquera interesado poida consultala e, se for o caso, formular no dito prazo as alegacións, suxestións ou observacións que coide convenientes. </p>
    <p>O citado documento estará á disposición dos administrados, en horario de atención ao público, na Secretaría Xeral de Calidade e Avaliación Ambiental-Servizo de Prevención e Control Integrados da Contaminación (r/ San Lázaro, s/n, 15781 Santiago de Compostela). Ademais, poderase consultar na páxina web da Consellería de Medio Ambiente, Territorio e Infraestruturas (http://www.cmati.xunta.es/»medio ambiente e sostibilidade» prevención e control de actividades»autorización ambiental integrada»proxectos en información pública).</p>
    <p>Santiago de Compostela, 18 de febreiro de 2015</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <h2>ANEXO<br>Memoria resumo</h2>
    <p>Clave do expediente: 2014-IPPC-I-103.</p>
    <p>Peticionaria: Lajo y Rodríguez, S.A. (A-28131084).</p>
    <p>Domicilio social: rúa Duero 17, 28840 Mejorada del Campo, Madrid.</p>
    <p>Localización da instalación: Polígono industrial das Gándaras, s/n, 36400 O Porriño, Pontevedra.</p>
    <p>Actividade: compra, clasificación, almacenamento, preparación e/ou descontaminación e expedición de residuos metálicos e chatarras.</p>
    <p>Descrición: a instalación conta cunha superficie de 21.872 m<span class="dog-superindice">2</span>, e de forma xeral, o proceso consiste na recepción dos residuos, descarga nas zonas habilitadas, inspección visual, tratamento, almacén e expedición dos residuos clasificados.</p>
    <p>A planta ten autorizacións para a valorización de metais e compostos metálicos, vehículos fóra de uso, residuos de aparellos eléctricos e electrónicos e para o almacenamento de residuos perigosos e non perigosos.</p>

