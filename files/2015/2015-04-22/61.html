---
date: '2015-04-22'
id: L257-310315-0001
page: 15499
number: 75
agency: Concello de Vigo
section: VI. Anuncios. b) Administración local.
title: >-
  ANUNCIO da aprobación definitiva do Plan especial de protección e
  acondicionamento do Monte da Mina (expediente 13677/411).
range: Anuncio
url: >-
  https://www.xunta.gal/dog/Publicados/2015/20150422/AnuncioL257-310315-0001_gl.html
---
<p>O Pleno do Concello de Vigo, en sesión do 23 de febreiro de 2015, adoptou, entre outros, o seguinte acordo:</p>
    <p>Primeiro. Aprobar definitivamente o Plan especial de protección e acondicionamento do Monte da Mina, redactado polos servizos técnicos e xurídicos da oficina de Planeamento e Xestión, na súa versión V2, con data de febreiro de 2014 (expediente 13677/411).</p>
    <p>Segundo. Dar traslado deste acordo á Consellería de Medio Ambiente, Territorio e Infraestruturas xunto con copia autenticada de dous exemplares do instrumento aprobado definitivamente con todos os planos e documentos que o integran, sobre os cales recae a presente aprobación definitiva, debidamente dilixenciados polo secretario do Concello, facendo constar esta cuestión.</p>
    <p>Terceiro. Ordenar a publicación do presente acordo no DOG, en cuxo anuncio se fará mención á remisión á CMATI da documentación referida no ordinal quinto do presente acordo e, así mesmo, publicar no BOP de Pontevedra o documento que conteña a normativa e as ordenanzas.</p>
    <p>Cuarto. Ordenar a publicación do presente acordo, xunto coa ordenación definitivamente aprobada, na sede electrónica do Concello de Vigo e practicar as notificacións preceptivas en observancia da lexislación aplicable.</p>
    <p>Quinto. O Plan Especial ten natureza de disposición de carácter xeral, polo que contra este acordo poderá interpoñerse recurso contencioso-administrativo, no prazo de dous meses a partir do día seguinte ao da súa publicación, de acordo co artigo 46.1 da LRXCA, perante a Sala do Contencioso-Administrativo do Tribunal Superior de Xustiza de Galicia, sen prexuízo do exercicio das accións legais que se consideren convenientes.</p>
    <p>Faise constar neste anuncio que con data do 23 de marzo de 2015 se remitiu á Consellería de Medio Ambiente, Territorio e Infraestruturas copia autenticada de dous exemplares do instrumento aprobado definitivamente con todos os planos e documentos que o integran sobre os cales recae a presente aprobación definitiva, debidamente dilixenciados.</p>
    <p>O Plan especial ten natureza de disposición de carácter xeral, polo que contra este acordo poderá interpoñerse recurso contencioso-administrativo, no prazo de dous meses a partir do día seguinte ao da súa publicación, de acordo co artigo 46.1 da Lei reguladora da xurisdición contencioso-administrativa, perante a Sala do Contencioso-Administrativo do Tribunal Superior de Xustiza de Galicia, sen prexuízo do exercicio das accións legais que se consideren convenientes.</p>
    <p>Vigo, 24 de marzo de 2015</p>
    <footer><p>(Resolución do 8.2.2013)<br>María del Carmen Silva Rego<br>Vicepresidenta da Xerencia Municipal de Urbanismo</p></footer>

