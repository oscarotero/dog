---
date: '2015-04-22'
id: CA04-310315-0001
page: 15418
number: 75
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 30 de marzo de 2015, da Xefatura Territorial de Lugo, pola que
  se somete a información pública a petición de autorización administrativa
  previa e de construción dunha instalación eléctrica no concello de Xove
  (expediente IN407A 2015/5-2, 8200 AT).
range: Resolución
url: >-
  https://www.xunta.gal/dog/Publicados/2015/20150422/AnuncioCA04-310315-0001_gl.html
---
<p>Para os efectos previstos na Lei 24/2013, do 26 de decembro (BOE núm. 310), do sector eléctrico, e no título VII do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa previa e de construción da instalación eléctrica que se describe: </p>
    <p>Solicitante: Barras Eléctricas Galaico-Asturianas, S.A.</p>
    <p>Domicilio social: polígono empresarial As Gándaras.</p>
    <p>Denominación: entroncamento servizos auxiliares da subestación eléctrica de Xove coas instalacións de Begasa en Sumoas.</p>
    <p>Situación: concello de Xove.</p>
    <p>Características técnicas: </p>
    <p>1. Instalación dun apoio metálico tipo C-3000-14-C4-CA e tendido de 102 metros de condutor LA-56. No apoio instalado realízase un paso aéreo a subterráneo para alimentar o novo CTC.</p>
    <p>2. Liña de media tensión subterránea con orixe no paso aéreo a subterráneo e final no CTC proxectado, cunha lonxitude de 36 metros en condutor tipo RHZ-150.</p>
    <p>3. Centro de transformación cunha potencia proxectada de 630 kVA e unha potencia inicial de 50 kVA no cal se instalan tres celas. Esta zona é propiedade de Begasa e outra zona diferenciada é propiedade de REE, que se autorizara noutro proxecto.</p>
    <p>4. Rede de baixa tensión con orixe no CTC proxectado e final nas RBT existentes.</p>
    <p>Prevese a desmontaxe da LMT aérea ao CTI Sumoas, o CTI Samoas e a súa caseta e a desmontaxe de 160 metros de condutor RZ.</p>
    <p>Todas aquelas persoas ou entidades que se consideren afectadas poderán examinar o proxecto e presentar as súas alegacións, nesta xefatura territorial, sita na rolda da Muralla, nº 70, baixo 2, Lugo, no prazo de vinte días a partir do seguinte ao da última publicación desta resolución.</p>
    <p>Lugo, 30 de marzo de 2015</p>
    <footer><p>P.A. (Artigo 30.3 do Decreto 110/2013, do 4 de xullo)<br>Álvaro Rodríguez Vázquez<br>Xefe do Servizo de Administración Industrial</p></footer>

