---
date: '2015-04-22'
id: G0165-160415-0006
page: 15317
number: 75
agency: Consellería do Medio Rural e do Mar
section: II. Autoridades e persoal. b) Nomeamentos.
title: >-
  DECRETO 57/2015, do 9 de abril, polo que se dispón o nomeamento de vogais do
  Consello de Administración do ente público Portos de Galicia.
range: Decreto
url: >-
  https://www.xunta.gal/dog/Publicados/2015/20150422/AnuncioG0165-160415-0006_gl.html
---
<p>O Consello de Administración é o órgano superior colexiado de dirección do ente público Portos de Galicia, tal e como se dispón no artigo 10 do Regulamento do ente aprobado polo Decreto 227/1995, do 20 de xullo, no citado artigo sinálase a composición do Consello de Administración, así como a forma de nomeamento e cesamento dos seus vogais, sendo todos eles nomeados por proposta do presidente do ente público Portos de Galicia, agás os representantes da Administración autonómica, que serán nomeados por proposta dos respectivos conselleiros.</p>
    <p>O artigo 10 do Regulamento no seu número 8 sinala que os vogais representantes dos sectores económicos relacionados coas actividades portuarias, das administracións locais e do persoal representante do ente publico agás as causas de cesamento que nel se consignan, desempeñarán o seu cargo durante catro anos. Así mesmo, o citado artigo 10 dispón no seu número 10 que os vogais representantes das administracións locais e dos sectores económicos relacionados coas actividades portuarias se renovarán por metades cada dous anos e poderán ser reelixidos unha soa vez ao finalizaren o seu mandato.</p>
    <p>Considerando que parte dos vogais do Consello de Administración do ente público Portos de Galicia esgotaron o seu mandato, e recibida proposta de cesamento e novo nomeamento de vogal representante da Federación Provincial de Confrarías de Pescadores de Pontevedra en representación dos sectores económicos relacionados coas actividades portuarias no Consello de Administración do ente público, por proposta da conselleira do Medio Rural e do Mar, e logo de deliberación do Consello da Xunta de Galicia na súa reunión do día nove de abril de dous mil quince, </p>
    <h2>DISPOÑO:</h2>
    <p>Artigo 1</p>
    <p>O nomeamento como vogal do Consello de Administración do ente público Portos de Galicia, en representación da Federación Provincial de Confrarías de Pescadores de Pontevedra:</p>
    <p>– José Manuel Rosas Otero.</p>
    <p>Artigo 2</p>
    <p>O nomeamento como vogal suplente do Consello de Administración do ente público Portos de Galicia, en representación da Federación Provincial de Confrarías de Pescadores de Pontevedra:</p>
    <p>– Francisco Javier Martínez Durán.</p>
    <p>Santiago de Compostela, nove de abril de dous mil quince</p>
    <footer><p>Alberto Núñez Feijóo<br>Presidente</p><p>Rosa María Quintana Carballo<br>Conselleira do Medio Rural e do Mar</p></footer>

