---
date: '2015-12-07'
id: L457-011215-0010
page: 46087
number: 233
agency: Concello de Sarria
section: VI. Anuncios. b) Administración local.
title: >-
  ANUNCIO de información pública sobre a aprobación inicial do Plan especial de
  protección do centro histórico e do Camiño de Santiago ao seu paso pola vila
  de Sarria.
range: Anuncio
url: >-
  https://www.xunta.gal/dog/Publicados/2015/20151207/AnuncioL457-011215-0010_gl.html
---
<p>Aprobado inicialmente o Plan especial de protección do centro histórico e do Camiño de Santiago ao seu paso pola vila de Sarria, que afecta a delimitación do centro histórico declarado como BIC polo Decreto 227/2011, do 2 de decembro, polo que se aproba a delimitación da ruta principal do Camiño de Santiago, Camiño Francés, por Acordo de Xunta de Goberno Local, do 11 de novembro de 2015, de conformidade co artigo 86.1.a) da Lei 9/2002, do 30 de decembro, de ordenación urbanística e protección do medio rural de Galicia, sométese a información pública polo prazo de dous meses contados desde a última publicación no <em>Diario Oficial de Galicia</em>.</p>
    <p>Durante o dito prazo poderá ser examinado por calquera interesado, nas dependencias municipais, para que se formulen as alegacións que se consideren pertinentes ou para obter copias.</p>
    <p>Quedan suspendidas as licenzas de obra no ámbito de delimitación cuxas novas determinacións supoñan a modificación da ordenación urbanística vixente, que en ningún caso afectarán as obras, maiores e/ou menores, compatibles coas normas subsidiarias de planeamento municipal e co plan especial, sen alteración de superficie e/ou volume, así como a implantación de actividades coa condición de que o uso previsto sexa compatible con ambos os plans.</p>
    <p>A suspensión terá unha duración máxima de dous anos contados desde a aprobación inicial e, en calquera caso, extinguirase coa aprobación definitiva do plan especial.</p>
    <p>Sarria, 20 de novembro de 2015</p>
    <footer><p>Mª Pilar López Yáñez<br>Alcaldesa presidenta</p></footer>

