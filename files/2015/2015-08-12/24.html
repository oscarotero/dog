---
date: '2015-08-12'
id: CA04-220715-0003
page: 33130
number: 152
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 20 de xullo de 2015, da Xefatura Territorial de Ourense, pola
  que se somete a información pública a petición de autorización administrativa
  previa e de construción dunha instalación eléctrica no concello de Padrenda
  (expediente IN407A 2015/51-3).
range: Resolución
url: >-
  https://www.xunta.gal/dog/Publicados/2015/20150812/AnuncioCA04-220715-0003_gl.html
---
<p>Para os efectos previstos na Lei 24/2013, do 26 de decembro, e no artigo 125 do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización da instalación eléctrica que se describe:</p>
    <p>Solicitante: Unión Fenosa Distribución, S.A.</p>
    <p>Domicilio social: A Batundeira, nº 2, Velle. 32960 Ourense.</p>
    <p>Denominación: subestación Frieira-blindaxe do parque de 20 kV.</p>
    <p>Situación: Padrenda.</p>
    <p>Características técnicas:</p>
    <p>Instalación do novo parque de 20 kV, en configuración simple barra con celas illadas en SF6 tipo NXPLUS-C no interior dun edificio prefabricado tipo A-45. Instalarase o seguinte equipamento:</p>
    <p>– Dúas celas de protección de liña.</p>
    <p>– Dúas celas de protección de liña con coxerador.</p>
    <p>– Tres celas de protección de liña de coxerador.</p>
    <p>– Dúas celas de secundario de transformador.</p>
    <p>– Unha cela de acoplamento lonxitudinal.</p>
    <p>Retirada do antigo parque de 20 kV da central de xeración.</p>
    <p>Orzamento: 689.911 euros.</p>
    <p>Todas aquelas persoas ou entidades que se consideren afectadas poderán presentar as súas alegacións nesta xefatura territorial, Curros Enríquez, 1-4º, no prazo de vinte días. Así mesmo, e durante o mencionado prazo, tamén se poderá examinar o proxecto da instalación.</p>
    <p>Ourense, 20 de xullo de 2015</p>
    <footer><p>P.S.L. (Decreto 110/2013, do 4 de xullo)<br>Juan Ramón Velasco González<br>Xefe do Servizo de Administración Industrial</p></footer>

