---
date: '2015-08-12'
id: L119-060815-0015
page: 33194
number: 152
agency: Concello de Carballo
section: VI. Anuncios. b) Administración local.
title: ANUNCIO de información pública (expediente 41/2015 G-OTM).
range: Anuncio
url: >-
  https://www.xunta.gal/dog/Publicados/2015/20150812/AnuncioL119-060815-0015_gl.html
---
<p>O Pleno Municipal, en sesión ordinaria que tivo lugar o 27 de xullo de 2015 acordou, aprobar inicialmente a modificación puntual das normas subsidiarias do planeamento do Concello de Carballo entre a avenida de Bértoa e a rúa Xosé Manuel Eirís, promovida polas entidades Lidl Supermercados, S.A.U., Estación de Servicio Suel, S.A. e por Carlos Bello Vázquez, que afecta directamente as parcelas catastrais 5758032NH2855N0001KM, 5758015NH2855N0001AM e 5758016NH2855N0001BM.</p>
    <p>O que se somete a información pública por un prazo de (2) dous meses en cumprimento do artigo 85.2 da Lei 9/2002, de ordenación urbanística e protección do medio rural de Galicia, coas modificacións seguintes, co fin de que as persoas que se consideren afectadas por el poidan examinar o expediente e deducir, de ser ocaso, as alegacións ou observacións que xulguen oportunas.</p>
    <p>O acordo de aprobación inicial da modificación puntual determinará, por si só, a suspensión do procedemento de outorgamento de licenzas no seu ámbito, no caso de que as novas determinacións supoñan modificación da ordenación urbanística vixente.</p>
    <p>Carballo, 31 de xullo de 2015</p>
    <footer><p>Evencio Ferrero Rodríguez<br>Alcalde</p></footer>

