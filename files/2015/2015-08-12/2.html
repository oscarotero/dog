---
date: '2015-08-12'
id: G0164-040815-0002
page: 33074
number: 152
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 29 de xullo de 2015 pola que se modifica a autorización do centro
  privado Aula Nosa, do concello da Coruña.
range: Orde
url: >-
  https://www.xunta.gal/dog/Publicados/2015/20150812/AnuncioG0164-040815-0002_gl.html
---
<p>A representante da titularidade do centro privado Aula Nosa, do concello da Coruña, solicita a autorización para impartir o ciclo de formación profesional básica de Informática e o de Servizos Administrativos, así como o ciclo formativo de grao superior de Administración de Sistemas Informáticos en Rede e o de Desenvolvemento de Aplicacións Multiplataforma. </p>
    <p>Por Orde do 17 de xullo de 2012 (DOG do 2 de agosto), modifícase a autorización do centro, que queda configurado como se cita a continuación: 1 CM Sistemas Microinformáticos e Redes, educación básica para persoas adultas (ensinanzas básicas iniciais: nivel I e II, educación secundaria para persoas adultas: nivel I e II), PCPI Informática e PCPI Servizos Administrativos. </p>
    <p>O Real decreto 127/2014, do 28 de febreiro (BOE do 5 de marzo), regula aspectos específicos da formación profesional básica das ensinanzas de formación profesional do sistema educativo, e na súa disposición adicional quinta establece que as administracións educativas poderán determinar a efectividade da autorización dos centros públicos e privados que viñesen impartindo programas de cualificación profesional inicial (PCPI) para impartir ensinanzas conducentes a un título profesional básico sen necesidade de solicitar unha nova autorización, sempre que o título conteña o perfil profesional do programa que viñese impartindo. </p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos</p>
    <h2>DISPOÑO:</h2>
    <p>Primeiro. Autorizar os ciclos de formación profesional básica de Informática e Servizos Administrativos, e os ciclos formativos de grao superior de Administración de Sistemas Informáticos en Rede e Desenvolvemento de Aplicacións Multiplataforma, no centro privado que se sinala:</p>
    <p>Denominación xenérica: centro privado.</p>
    <p>Denominación específica: Aula Nosa.</p>
    <p>Código: 15032431.</p>
    <p>Enderezo: Mosteiro de Caaveiro, 1, baixo. </p>
    <p>Localidade: A Coruña.</p>
    <p>Concello: A Coruña.</p>
    <p>Provincia: A Coruña.</p>
    <p>Titular: Centro de Ensino Vagalume, S.L.</p>
    <p>Composición resultante:</p>
    <p>a) Ciclos de formación profesional básica:</p>
    <p>– Informática (2 unidades para 20 alumnos/as cada unha).</p>
    <p>– Servizos Administrativos (2 unidades para 20 alumnos/as cada unha). </p>
    <p>b) Ciclos formativos de grao medio (CM) e de grao superior (CS):</p>
    <p>– CM Sistemas Microinformáticos e Redes (2 unidades para 20 alumnos/as cada unha).</p>
    <p>– CS Administración de Sistemas Informáticos en Rede (2 unidades para 20 alumnos/as cada unha).</p>
    <p>– CS Desenvolvemento de Aplicacións Multiplataforma (2 unidades para 20 alumnos/as cada unha).</p>
    <p>c) Educación básica para persoas adultas: </p>
    <p>– Ensinanzas básicas iniciais: nivel I e II.</p>
    <p>– Educación secundaria para persoas adultas: nivel I e II. </p>
    <p>Segundo. Antes da posta en funcionamento das ensinanzas que se autorizan, a Xefatura Territorial da Coruña, logo do informe do Servizo Territorial de Inspección Educativa, aprobará expresamente a relación de persoal que imparta docencia, así como o equipamento adecuado. </p>
    <p>Terceiro. Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Cuarto. O centro queda obrigado ao cumprimento da normativa vixente e a solicitar a oportuna revisión cando teñan que modificarse calquera dos datos que sinala esta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición, ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia,</em> segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben directamente recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 29 de xullo de 2015</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

