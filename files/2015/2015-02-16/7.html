---
date: '2015-02-16'
id: G1994-270115-0001
page: 6586
number: 31
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (1095/2013).
range: Edicto
url: >-
  https://www.xunta.gal/dog/Publicados/2015/20150216/AnuncioG1994-270115-0001_gl.html
---
<p>M. Socorro Bazarra Varela, secretaria xudicial da Sala do Social do Tribunal Superior de Xustiza de Galicia, fago saber que no procedemento recurso suplicación 1095/2013-MFV desta sala, seguido por instancia de Mutua Fremap contra o Instituto Nacional da Seguridade Social, Tesouraría Xeral da Seguridade Social, Gustavo Antonio Ocampo Aneiros, Talleres y Aplicaciones del Eume, S.L. sobre accidente, se ditou a seguinte resolución: </p>
    <p>«Que desestimando o recurso de suplicación interposto pola representación procesual de Fremap, mutua de accidentes de traballo e enfermidades profesionais da Seguridade social número 61, contra a sentenza do 19 de setembro de 2012, ditada polo Xulgado do Social numero 2 de Ferrol nos autos número 301/2012, seguidos por instancia do demandante contra a Mutua Fremap, empresa Talleres y Aplicaciones del Eume, S.L., INSS e TXSS, debemos confirmar e confirmamos a sentenza de instancia.</p>
    <p>Incorpórese o orixinal desta sentenza, pola súa orde, ao libro de sentenzas desta Sala do Social do Tribunal Superior de Xustiza de Galicia. </p>
    <p>Modo de impugnación: faise saber ás partes que contra esta sentenza cabe interpor recurso de casación para unificación de doutrina, que se debe preparar mediante escrito presentado ante esta sala dentro do improrrogable prazo dos dez días hábiles inmediatos seguintes á data de notificación da sentenza. Se o recorrente non ten a condición de traballador ou beneficiario do réxime público de seguridade social deberá efectuar: </p>
    <p>– O depósito de 600 € na conta de 16 díxitos desta Sala, aberta no Banco de Santander (Banesto) co nº 1552 0000 37 seguida dos catro díxitos correspondentes ao nº do recurso e dous díxitos do ano. </p>
    <p>– Así mesmo, se hai cantidade de condena, deberá consignala na mesma conta, pero co código 80 en vez do 37 ou ben presentar aval bancario solidario en forma. </p>
    <p>– Se o ingreso se fai mediante transferencia bancaria desde unha conta aberta en calquera entidade bancaria distinta, haberá que emitila á conta de vinte díxitos 0049 3569 92 0005001274 e facer constar no campo “Observacións ou Concepto da transferencia” os 16 díxitos que corresponden ao procedemento (1552 0000 80 ou 37 **** ++)».</p>
    <p>E para que sirva de notificación en legal forma a Talleres y Aplicaciones del Eume, S.L., en ignorado paradoiro, expido o presente edicto para a súa inserción no Diario Oficial de Galicia.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, agás no suposto da comunicación das resolucións que sexan autos ou sentenzas, ou cando se trate de emprazamento.</p>
    <p>A Coruña, 27 de xaneiro de 2015</p>
    <footer><p>A secretaria xudicial</p></footer>

