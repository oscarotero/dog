---
date: '2015-12-21'
id: G0426-041215-0004
page: 47653
number: 242
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 1 de decembro de 2015, da Xefatura Territorial da Coruña, polo que
  se dá publicidade á Resolución do 17 de novembro de 2015, da Dirección Xeral
  de Desenvolvemento Rural, pola que se modifica o acordo de concentración
  parcelaria da zona de Novela-Liñares-Pezobrés (Santiso).
range: Anuncio
url: >-
  https://www.xunta.gal/dog/Publicados/2015/20151221/AnuncioG0426-041215-0004_gl.html
---
<p>O acordo de concentración parcelaria da zona de Novela-Liñares-Pezobrés (Santiso, A Coruña) foi aprobado pola dirección xeral competente por razón da materia o 12 de novembro de 2009, publicado e notificado na forma legalmente establecida, e na actualidade está pendente de firmeza.</p>
    <p>Con posterioridade a estes actos, o Concello de Santiso solicitou a cesión da titularidade dos predios para os fins que se indican a continuación:</p>
    <p>• Predio 137, para depósito de auga.</p>
    <p>• Predio 225, para área de lecer dos veciños de Pezobrés.</p>
    <p>• Predio 270, para depósito de auga para veciños de Pezobrés.</p>
    <p>• Predio 282, para cemiterio.</p>
    <p>• Predio 284, para aparcadoiro.</p>
    <p>• Predio 385, para campo da festa de San Benito.</p>
    <p>• Predio 492, para ampliación de lavadoiro.</p>
    <p>• Predio 597-1, para cemiterio de Liñares.</p>
    <p>• Predio 702, para aparcadoiro da igrexa de Liñares.</p>
    <p>• Predio 768, para saneamento de Liñares.</p>
    <p>• Predio 831, para ampliación do cemiterio de Novela.</p>
    <p>Vista a proposta da xunta local da zona, a Lei de reforma e desenvolvemento agrario, do 12 de xaneiro de 1973; a disposición transitoria primeira da Lei 4/2015, do 17 de xuño, de mellora da estrutura territorial agraria de Galicia; a Lei 10/1985, do 14 de agosto, de concentración parcelaria para Galicia, modificada pola Lei 12/2001, do 10 de setembro; a Lei 6/2011, do 13 de outubro, de mobilidade de terras; a Lei 30/1992, do 26 de novembro, de réxime xurídico das administracións públicas e do procedemento administrativo común, na súa redacción segundo a Lei 4/1999, do 13 de xaneiro, e demais disposicións vixentes de aplicación ao caso.</p>
    <p>Á vista dos destinos para os que se solicitan os referidos predios, e respecto dos que son perfectamente subsumibles no suposto recollido no artigo 32 da antedita lei galega, esta dirección xeral</p>
    <h2>RESOLVE:</h2>
    <p>1º. Modificar o acordo de concentración parcelaria da zona de Novela-Liñares-Pezobrés (Santiso, A Coruña), e adxudicar ao Concello de Santiso a titularidade dos predios 137, 225, 270, 282, 284, 385, 492, 597-1, 702, 768 e 831, que causan baixa no fondo de terras da zona, para seren destinados aos fins que se recollen na parte expositiva da presente resolución.</p>
    <p>2º. Transcorridos cinco anos desde a cesión das propiedades sen que os predios fosen destinados aos fins para os cales son adxudicados, a titularidade dos referidos predios reverterá sobre o fondo de terras da zona, o Patrimonio da Comunidade Autónoma, a Axencia Galega de Desenvolvemento Rural (Agader) ou outra entidade que corresponda, segundo o caso.</p>
    <p>3º. Ordenar que á presente resolución se lle dea a oportuna publicidade, sen prexuízo da súa notificación ao Concello de Santiso.</p>
    <p>Contra esta resolución, que non pon fin á vía administrativa, poderase interpor recurso de alzada, ante a persoa titular da Consellería do Medio Rural, no prazo dun mes que se contará desde o día seguinte ao da publicación deste anuncio ou da recepción da comunicación, segundo o caso.</p>
    <p>A Coruña, 1 de decembro de 2015</p>
    <footer><p>Manuel Rodríguez Vázquez<br>Xefe territorial da Coruña</p></footer>

