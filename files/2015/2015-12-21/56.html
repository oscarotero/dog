---
date: '2015-12-21'
id: G1440-161215-0001
page: 47684
number: 242
agency: Deputación Provincial de Ourense
section: VI. Anuncios. b) Administración local.
title: >-
  ANUNCIO de licitación do procedemento aberto para o alleamento, con destino á
  súa reciclaxe, dos residuos de papel-cartón recollidos polo Servizo de Augas e
  Medio Ambiente durante o ano 2016.
range: Anuncio
url: >-
  https://www.xunta.gal/dog/Publicados/2015/20151221/AnuncioG1440-161215-0001_gl.html
---
<p>No perfil do contratante publícanse íntegros os pregos de condicións para a contratación, mediante procedemento aberto, do alleamento, con destino á súa reciclaxe, dos residuos de papel-cartón recollidos polo Servizo de Augas e Medio Ambiente da Deputación Provincial de Ourense durante o ano 2016. As proposicións presentaranse ata as 14.00 horas do décimo quinto (15º) día natural contado desde o seguinte ao da publicación do anuncio de licitación no DOG, no Rexistro da Deputación Provincial de Ourense. A apertura de proposicións terá lugar de conformidade co disposto na cláusula XIII do prego de condicións. A documentación necesaria e demais datos figuran no mencionado prego de condicións, que será facilitado gratuitamente aos que o soliciten, no Rexistro da Deputación Provincial de Ourense, rúa Progreso nº 32 ou por teléfono: 988 31 75 40 y fax: 988 31 75 02 ou na páxina web da Deputación www.depourense.es .</p>
    <p>Sen prexuízo de calquera outro recurso que se considere procedente, o prego de condicións, os anuncios de licitación e os demais documentos contractuais que establezan as condicións que teñan de rexer a licitación serán susceptibles de recurso potestativo de reposición ante a Presidencia da Deputación no prazo dun mes e, alternativamente, de recurso contencioso-administrativo ante o Xulgado do Contencioso-Administrativo de Ourense no prazo de dous meses, contados ambos os dous prazos desde o día seguinte ao da publicación dos anuncios de licitación ou, de ser o caso, da última publicación (se non fosen simultáneos).</p>
    <p>Ourense, 4 de decembro de 2015</p>
    <footer><p>José Manuel Baltar Blanco<br>Presidente da Deputación Provincial de Ourense</p></footer>

