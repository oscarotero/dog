---
date: '2015-04-20'
id: G2347-300315-0002
page: 15045
number: 73
agency: Xulgado do Social número 4 da Coruña
section: V. Administración de xustiza.
title: EDICTO (1318/2012).
range: Edicto
url: >-
  https://www.xunta.gal/dog/Publicados/2015/20150420/AnuncioG2347-300315-0002_gl.html
---
<p>Eu, Encarnación Mercedes Tubío Lariño, secretaria xudicial do Xulgado do Social número 4 da Coruña, dou fe e certifico que neste xulgado se seguen autos número 1318/2012, por instancia de Ángel Corredoira Cabana e Mor Ndiaye contra a empresa Loghifloor Systems, S.L., sobre cantidade, en que recaeu sentenza con data do 13 de marzo de 2015 que, copiada nos particulares necesarios, di así:</p>
    <p>Decido:</p>
    <p>Estímase parcialmente a demanda interposta por Ángel Corredoira Cabana e Mor Ndiaye contra a entidade Loghifloor Systems, S.L. con intervención do Fondo de Garantía Salarial e, en consecuencia:</p>
    <p>– Condénase a empresa Loghifloor Systems, S.L. a aboar aos demandantes, en concepto de indemnización por extinción da relación laboral por causas obxectivas, as seguintes cantidades:</p>
    <p>• A Ángel Corredoira Cabana a cantidade de tres mil douscentos corenta e catro con corenta e cinco euros (3.244,45 euros).</p>
    <p>• A Mor Ndiaye a cantidade de tres mil cincocentos noventa e sete con corenta e un euros (3.597,41 euros).</p>
    <p>Notifíqueselles esta resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, que se deberá anunciar ante este xulgado no prazo dos cinco días seguintes ao da notificación desta resolución, para o cal abondará a manifestación da parte ou do seu avogado, graduado social colexiado ou representante, dentro do indicado prazo.</p>
    <p>Se o recorrente non goza do beneficio da xustiza gratuíta deberá, ao anunciar o recurso, ter consignado a cantidade obxecto de condena, así como o depósito de 300 euros, na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina Nicolás E. Pita Lloveres, maxistrado do Xulgado do Social número 4 da Coruña.</p>
    <p>E para que conste, para efectos da súa publicación no <em>Diario Oficial de Galicia</em>, co fin de que lle sirva de notificación en forma á empresa Loghifloor Systems, S.L., expido e asino este edicto.</p>
    <p>A Coruña, 27 de marzo de 2015</p>
    <footer><p>A secretaria xudicial</p></footer>

