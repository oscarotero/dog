---
date: '2015-12-03'
id: L379-271115-0006
page: 45640
number: 231
agency: Concello de Taboadela
section: VI. Anuncios. b) Administración local.
title: >-
  ANUNCIO de información pública sobre a aprobación inicial da modificación
  puntual número 4 do Plan xeral de ordenación municipal.
range: Anuncio
url: >-
  https://www.xunta.gal/dog/Publicados/2015/20151203/AnuncioL379-271115-0006_gl.html
---
<p>O Pleno do Concello de Taboadela, en sesión ordinaria do 30 de marzo de 2015, prestou aprobación inicial á modificación puntual do Plan xeral de ordenación municipal: modificación puntual número 4 do Concello de Taboadela, elaborada por Consultora Galega, S.L., e asinada polo arquitecto-urbanista, Xoán Carlos Portela Regodeseves, para a modificación da normativa correspondente aos distintos usos e actividades e corrección dun erro gráfico no núcleo de Pasadán.</p>
    <p>– En cumprimento do disposto no artigo 85.2 da Lei 9/2002, do 30 de decembro, de ordenación urbanística e protección do medio rural de Galicia, sométense esta modificación e os restantes documentos integrantes do expediente a información pública polo prazo de de dous (2) meses, mediante anuncio que se publicará no <em>Diario Oficial de Galicia</em> e en dous dos xornais de maior difusión da provincia.</p>
    <p>Todo isto para efectos de que durante tal período se poidan formular as alegacións ou suxestións que se consideren oportunas, computándose o prazo desde o día seguinte ao da publicación do primeiro anuncio.</p>
    <p>O anuncio de información pública dará cumprimento ao preceptuado polo artigo 11.3 do Real decreto lexislativo 2/2008, do 20 de xuño, polo que se aproba o texto refundido da Lei do solo.</p>
    <p>– Solicitar ás administracións públicas competentes, Secretaría Xeral de Ordenación do Territorio e Urbanismo, Dirección Xeral de Patrimonio Cultural e ao Ministerio de Industria os informes sectoriais aos cales se refire o artigo 85.3 da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>– Non suspender o outorgamento das licenzas dadas as características da modificación. Non obstante, para aquelas solicitudes de licenza que se poidan ver afectadas polas novas determinacións da modificación comprobarase o cumprimento do PXOM vixente e da modificación puntual aprobada inicialmente.</p>
    <p>Promotor: Concello de Taboadela.</p>
    <p>Equipo redactor: Consultora Galega, S.L.</p>
    <p>Cambios que formula a modificación:</p>
    <p>1º. Modificación dos usos e inclusión de certas categorías de usos xa definidos ou novos usos permitidos dentro dos núcleos rurais.</p>
    <p>2º. Corrixir erros detectados na grafía da vía do núcleo de Pasadán.</p>
    <p>Taboadela, 20 de maio de 2015</p>
    <footer><p>Manuel Gallego Vila<br>Alcalde</p></footer>

