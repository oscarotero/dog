---
date: '2015-12-03'
id: G0422-031115-0001
page: 45563
number: 231
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  ANUNCIO do 26 de outubro de 2015, da Secretaría Xeral de Calidade e Avaliación
  Ambiental, polo que se somete a información pública a solicitude de
  modificación substancial da autorización ambiental integrada número
  2007/0302/_AIA/IPPC_210 para a ampliación do vertedoiro de residuos non
  perigosos das Encrobas que Gas Natural Fenosa Generación, S.L.U. posúe no
  concello de Cerceda (expediente 2015-IPPC-I-39).
range: Anuncio
url: >-
  https://www.xunta.gal/dog/Publicados/2015/20151203/AnuncioG0422-031115-0001_gl.html
---
<p>Para os efectos previstos na Lei 16/2002, do 1 de xullo, de prevención e control integrados da contaminación (BOE núm. 157, do 2 de xullo), e na Lei 21/2013, do 9 de decembro, de avaliación de impacto ambiental (BOE núm. 296, do 11 de decembro), faise público que por espazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedará exposta a seguinte documentación:</p>
    <p>– Proxecto básico para a solicitude de autorización ambiental integrada, estudo de impacto ambiental, estudo de impacto e integración paisaxística e proxecto construtivo, realizado por Gas Natural Fenosa Generación en outubro de 2015.</p>
    <p>Co fin de que calquera interesado poida consultala e, se é o caso, formular no dito prazo as alegacións, suxestións ou observacións que considere convenientes. Os citados documentos estarán á disposición dos administrados, en horario de atención ao público, nas seguintes dependencias:</p>
    <p>– Secretaría Xeral de Calidade e Avaliación Ambiental-Servizo de Prevención e Control Integrados da Contaminación (r/ San Lázaro, s/n, 15781 Santiago de Compostela).</p>
    <p>Ademais poderán consultalos na páxina web da Consellería de Medio Ambiente e Ordenación do Territorio (http://www.cmati.xunta.es/ &gt;&gt;medio ambiente e sostibilidade&gt;&gt;prevención e control de actividades&gt;&gt;autorización ambiental integrada&gt;&gt;proxectos en información pública).</p>
    <p>Santiago de Compostela, 26 de outubro de 2015</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <h2>ANEXO<br>Memoria resumo</h2>
    <p>Clave do expediente: 2015-IPPC-M-39.</p>
    <p>Peticionaria: Gas Natural Fenosa Generación, S.L.U.</p>
    <p>Domicilio social: praza do Gas, 1, 08003 Barcelona.</p>
    <p>Localización da instalación: As Encrobas, 15187 Cerceda (A Coruña).</p>
    <p>Actividade: vertedoiro de residuos non perigosos.</p>
    <p>Descrición: a modificación proposta consiste en verter xesos no depósito actual de residuos non perigosos cando entre en funcionamento a planta desulfuradora prevista para a central térmica de Meirama e ampliar a súa capacidade para dar cabida ao conxunto dos residuos non perigosos xerados pola devandita instalación, isto é, cinzas, escouras, xesos e lodos que non poidan ser obxecto de valorización.</p>
    <p>Considerando o incremento de volume e superficie do depósito e a ampliación no tipo de residuos que se depositarán, danse as condicións especificadas no artigo 10, epígrafe 5, da Lei 16/2002, na súa edición definitiva segundo a Lei 5/2013, e procede tramitar a modificación da AAI por tratarse dunha modificación substancial do proxecto.</p>
    <p>Verteduras: as augas de vertedura residuais depuradas contan con autorización de vertedura ao río Postigo e son caracterizadas con periodicidade quincenal á saída da depuradora situada ao sur do vertedoiro.</p>

