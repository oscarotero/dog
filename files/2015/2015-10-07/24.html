---
date: '2015-10-07'
id: CA02-290915-0006
page: 39230
number: 192
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 8 de setembro de 2015, da Secretaría Xeral de Calidade e Avaliación
  Ambiental, polo que se somete a información pública a solicitude de
  autorización ambiental integrada para unha planta de transferencia de residuos
  que Ingaroil, S.L. vai levar cabo no polígono da Campiña-Zarra, no concello de
  Lugo (expediente 2015-IPPC-I-42).
range: Anuncio
url: >-
  https://www.xunta.gal/dog/Publicados/2015/20151007/AnuncioCA02-290915-0006_gl.html
---
<p>Para os efectos previstos na Lei 16/2002, do 1 de xullo, de prevención e control integrados da contaminación (BOE núm. 157, do 2 de xullo), faise público que por espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposta a seguinte documentación:</p>
    <p>–&amp;nbsp;«Proxecto básico de solicitude de autorización ambiental integrada para o centro de transferencia de residuos de Ingaroil, S.L., Lugo».</p>
    <p>Co fin de que calquera interesado poida consultala e, se é o caso, formular no dito prazo as alegacións, suxestións ou observacións que considere convenientes. Os citados documentos estarán á disposición dos administrados, en horario de atención ao público, nas seguintes dependencias:</p>
    <p>– Secretaría Xeral de Calidade e Avaliación Ambiental - Servizo de Prevención e Control Integrados da Contaminación (r/ San Lázaro, s/n, 15781 Santiago de Compostela).</p>
    <p>Ademais, poderán consultalos na páxina web da Consellería de Medio Ambiente, Territorio e Infraestruturas (http://www.cmati.xunta.es/ &gt;&gt;medio ambiente e sostibilidade &gt;&gt; prevención e control de actividades&gt;&gt;autorización ambiental integrada &gt;&gt;proxectos en información pública).</p>
    <p>Santiago de Compostela, 8 de setembro de 2015</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <h2>ANEXO<br>Memoria resumo</h2>
    <p>Expediente: 2015-IPPC-I-42.</p>
    <p>Peticionario: Ingaroil, S.L. </p>
    <p>Domicilio social: avenida de Santiago, 23, 15840 Santa Comba (A Coruña).</p>
    <p>Localización da instalación: polígono da Campiña Zarra, s/n, 27192 Lugo. </p>
    <p>Actividade: transferencia de residuos de orixe industrial.</p>
    <p>Descrición: a actividade da planta consiste no almacenamento temporal de residuos perigosos e non perigosos de orixe industrial ata o seu traslado a un xestor final autorizado.</p>
    <p>Realízase a recollida dos residuos desde as instalacións de produción e o seu transporte ata as instalacións de Ingaroil para o seu almacenamento temporal, unha vez que chegan ao centro de transferencia lévanse a cabo as seguintes tarefas: inspección visual dos residuos, pesaxe, comprobación dos documentos de control e seguimento para que se axusten aos residuos que entraron na planta. O persoal de Ingaroil procederá á descarga dos residuos, separación por natureza (perigosos/non perigosos), estado físico (líquidos/sólidos), características e posterior tratamento que van recibir. Os residuos almacenaranse en distintos recipientes segundo a súa tipoloxía e en distintas zonas da nave. Os pneumáticos fóra de uso e os residuos voluminosos non se envasarán.</p>
    <p>Todos os envases e contedores estarán etiquetados correctamente para que se poida coñecer o seu contido.</p>
    <p>Finalmente, os residuos debidamente acondicionados, e cando se dispoña da cantidade suficiente para completar un transporte, serán expedidos ata as instalacións de tratamento final. </p>
    <p>Non se desenvolve ningunha actividade potencialmente contaminadora da atmosfera.</p>
    <p>A instalación non produce verteduras industriais, as verteduras son exclusivamente de tipo sanitario (augas residuais fecais) e son conducidas á rede de saneamento do polígono industrial, así como as augas pluviais recollidas nos tellados.</p>

