---
date: '2015-08-06'
id: CA04-310715-0004
page: 32354
number: 148
agency: Consellería de Economía e Industria
section: III. Outras disposicións.
title: >-
  ORDE do 29 de xullo de 2015 pola que se amplía o crédito da Orde do 19 de
  febreiro de 2015 pola que se establecen as bases reguladoras para a concesión,
  en réxime de concorrencia non competitiva, das axudas destinadas á renovación
  total ou parcial de ascensores existentes pertencentes a comunidades de
  propietarios de edificios en réxime de propiedade horizontal radicadas na
  Comunidade Autónoma de Galicia, e se procede á súa convocatoria para o ano
  2015 (código do procedemento IN532A).
range: Orde
url: >-
  https://www.xunta.gal/dog/Publicados/2015/20150806/AnuncioCA04-310715-0004_gl.html
---
<p>A través da Orde do 19 de febreiro de 2015 (DOG núm. 39, do 26 de febreiro), convocáronse para o ano 2015 as axudas destinadas á renovación total ou parcial de ascensores existentes, en réxime de concorrencia non competitiva.</p>
    <p>O artigo 3 das bases reguladoras da Orde do 19 de febreiro de 2015, relativo ao crédito orzamentario destinado ás axudas, establece que se destinará unha contía de 700.000,00 euros con cargo á aplicación orzamentaria 08.03.732A.781.0 e prevé a posibilidade de incrementar as ditas cantidades en función das solicitudes presentadas e de acordo coa dispoñibilidade de crédito, non supoñendo este feito a apertura dun novo prazo de presentación de solicitudes.</p>
    <p>Para a tramitación dos expedientes de axuda desta convocatoria o crédito orzamentario inicial deberase incrementar para atender as necesidades de fondos para a súa tramitación, polo que procede a oportuna modificación orzamentaria incorporando crédito na aplicación 08.03.732A.781.0 «Plan Renove de Ascensores» por un importe total de 500.000,00 €.</p>
    <p>En consecuencia, en uso das atribucións que me foron conferidas,</p>
    <h2>DISPOÑO:</h2>
    <p>Artigo único</p>
    <p>Modificar o artigo 3 das bases reguladoras da Orde da Consellería de Economía e Industria do 19 de febreiro de 2015 no referente ao crédito orzamentario destinado, incrementando este en 500.000,00 euros, pasando de 700.000,00 euros á cantidade final de 1.200.000,00 euros.</p>
    <p>Santiago de Compostela, 29 de xullo de 2015</p>
    <footer><p>Francisco Conde López<br>Conselleiro de Economía e Industria</p></footer>

