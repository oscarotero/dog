---
date: '2015-12-14'
id: CA04-160715-0001
page: 46810
number: 237
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 14 de xullo de 2015, da Xefatura Territorial da Coruña, pola que
  se concede a autorización administrativa previa e de construción dunha
  instalación eléctrica no concello de Ribeira (expediente IN407A 2015/148-1).
range: Resolución
url: >-
  https://www.xunta.gal/dog/Publicados/2015/20151214/AnuncioCA04-160715-0001_gl.html
---
<p>Visto o expediente para outorgamento de autorización administrativa previa e de construción da instalación eléctrica que a seguir se cita:</p>
    <p>Solicitante: Aguas de las Cuencas de España, S.A.</p>
    <p>Domicilio social: Agustín de Betancourt, 25, 4º andar, 28003 Madrid.</p>
    <p>Denominación: LMTS, CS, CM y CT de 630 kVA para EDAR Couso.</p>
    <p>Situación: Couso, Ribeira.</p>
    <p>Características técnicas: LMTS de 163 m×2 (entrada e saída do CS), entre o apoio de entroncamento e o centro de seccionamento e medida. Tensión nominal 20 kV, condutor RHZ1 12/20 kV 3 (1×240 mm2 Al), factor de potencia: 0,8. Centro de seccionamento en edificio prefabricado. Centro de medida, LMTS de 556 m, entre o centro de seccionamento e medida e o centro de transformación, tensión nominal de 20 kV, condutor RHZ1 12/20 kV 3 (1×95mm2 Al) factor de potencia: 0,8. Centro de transformación con cela de entrada de liña cgmcosmos-l, cela de proteción cgmcosmos-p e transformador trifásico de 630 kVA, tensión primaria 20/24 kV e tensión secundaria 420 V, refrixeración natural en aceite e grupo de conexión Dyn11.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico (BOE núm. 310), e no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e de acordo coa Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54), esta xefatura territorial resolve:</p>
    <p>Conceder a autorización administrativa previa e a autorización administrativa de construción da devandita instalación, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación.</p>
    <p>Esta instalación está previsto que se execute nun prazo dun ano, contado a partir da data da última autorización administrativa necesaria.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>Contra a presente resolución, que non é definitiva en vía administrativa, cabe interpor recurso de alzada ante o conselleiro de Economía e Industria no prazo dun mes contado a partir do día seguinte ao da súa notificación ou publicación, nos termos establecidos nos artigos 107, 110, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro), sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 14 de xullo de 2015</p>
    <footer><p>Isidoro Martínez Arca<br>Xefe territorial da Coruña</p></footer>

