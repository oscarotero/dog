---
date: '2015-02-19'
id: CA02-230115-0011
page: 7040
number: 34
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 7 de xaneiro de 2015, da Secretaría Xeral de Calidade e Avaliación
  Ambiental, polo que se somete a información pública a solicitude de
  autorización ambiental integrada para a planta de transformación metálica,
  ensamblaxe, cataforese e pintura en po que Marsan Transformaciones
  Superficiales, S.L. posúe no parque tecnolóxico e loxístico de Vigo, no
  concello de Vigo (Pontevedra) (clave  2014-IPPC-I-76).
range: Anuncio
url: >-
  https://www.xunta.gal/dog/Publicados/2015/20150219/AnuncioCA02-230115-0011_gl.html
---
<p>Para os efectos previstos na Lei 16/2002, do 1 de xullo, de prevención e control integrados da contaminación (BOE nº 157, do 2 de xullo), faise público que por espazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedará exposta a seguinte documentación:</p>
    <p>– «Proxecto básico-rev. 01 para a solicitude da autorización ambiental integrada das instalacións de Marsan Transformaciones Superficiales, S.L. situadas no parque tecnológico e loxístico de Vigo (PTL), rúa B, parcela 10.09, Vigo. Data de emisión: 21 de agosto de 2014. Data de revisión: 18 de decembro de 2014».</p>
    <p>– «Documento de síntese. Proxecto básico-rev. 01 para a solicitude da autorización ambiental integrada das instalacións de Marsan Transformacións Superficiales, S.L.».</p>
    <p>Co fin de que calquera interesado poida consultala e, se for o caso, formular no dito prazo as alegacións, suxestións ou observacións que coiden convenientes. </p>
    <p>O citado documento estará á disposición dos administrados, en horario de atención ao público, na Secretaría Xeral de Calidade e Avaliación Ambiental-Servizo de Prevención e Control Integrados da Contaminación (r/ San Lázaro, s/n, 15781 Santiago de Compostela). Ademais, poderase consultar na páxina web da Consellería de Medio Ambiente, Territorio e Infraestruturas (http://www.cmati.xunta.es/»medio ambiente e sostibilidade»prevención e control de actividades»autorización ambiental integrada»proxectos en información pública).</p>
    <p>Santiago de Compostela, 7 de xaneiro de 2015</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <h2>ANEXO<br>Memoria resumo</h2>
    <p>Clave do expediente: 2014-IPPC-I-76.</p>
    <p>Peticionaria: Marsan Transformaciones Superficiales, S.L. (B-36722700).</p>
    <p>Domicilio social e localización da instalación: parque tecnolóxico e loxístico de Vigo (PTL), rúa B, parcela 10.09. </p>
    <p>Actividade: transformación metálica, ensamblaxe, cataforese e pintura en po.</p>
    <p>Descrición: na planta realízanse os procesos industriais de electrosoldadura, estampaxe, aplicación de pintura en po e aplicación de pintura por cataforese (cuba de 29,4 m3) de pezas metálicas. Para a limpeza e acondicionamento destas pezas antes da aplicación de pintura, a instalación conta cun túnel de lavado por aspersión deseñado en 9 etapas, con recuperación dos baños mediante fervenza inversa. O túnel dispón de 9 cubas: cinco de lavado (en total 22 m3), dúas de desengraxamento (de 10 e 14 m3), unha de afinación (de 5 m3) e outra de fosfatación (de 14 m3). </p>

