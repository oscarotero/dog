---
date: '2015-04-08'
id: G2347-170315-0001
page: 13450
number: 65
agency: Xulgado do Social número 4 da Coruña
section: V. Administración de xustiza.
title: EDICTO (1389/2012).
range: Edicto
url: >-
  https://www.xunta.gal/dog/Publicados/2015/20150408/AnuncioG2347-170315-0001_gl.html
---
<p>Encarnación Mercedes Tubío Lariño, secretaria xudicial do Xulgado do Social número 4 da Coruña, da fe e certifica que neste xulgado se seguen autos número 1389/2012 por instancia de Fundación Laboral de la Construcción contra Obras y Contratas Lema, S.L. Unipersonal e Fondo de Garantía Salarial sobre reclamación de cantidade, en que recaeu sentenza con data do 5.3.2015 que, copiada nos particulares necesarios, di así:</p>
    <p>«Resolución. </p>
    <p>Estímase parcialmente a demanda formulada por Fundación Laboral de la Construcción fronte á empresa Obras y Contratas Lema, S.L. Unipersonal, con intervención do Fondo de Garantía Salarial e, en consecuencia: </p>
    <p>– Condénase a empresa Obras y Contratas Lema, S.L. Unipersonal a aboar á Fundación Laboral de la Construcción a cantidade de catrocentos sesenta e cinco euros con corenta e catro céntimos de euro (465,44 euros) en concepto de achega á indicada Fundación, incluída a recarga por mora. </p>
    <p>Notifíquese a presente resolución ás partes e fágaselles saber que contra ela non cabe recurso de suplicación por razón da contía, sen prexuízo dos demais motivos previstos no artigo 191 da LRXS.</p>
    <p>A competencia para coñecer o recurso de suplicación corresponderá, de ser o caso, ao Tribunal Superior de Xustiza de Galicia e deberase anunciar neste xulgado no prazo dos cinco días seguintes ao da notificación desta resolución, para o cal abondará a manifestación da parte ou do seu avogado, graduado social ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña».</p>
    <p>E para que conste, para os efectos da súa publicación no <em>Diario Oficial de Galicia</em> co fin de que sirva de notificación en forma á empresa Obras y Contratas Lema, S.L. Unipersonal, expido e asino este edicto.</p>
    <p>A Coruña, 17 de marzo de 2015</p>
    <footer><p>A secretaria xudicial</p></footer>

