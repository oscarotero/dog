---
date: '2015-05-29'
id: G0198-210515-0001
page: 21063
number: 100
agency: Axencia Galega de Innovación
section: III. Outras disposicións.
title: >-
  RESOLUCIÓN do 21 de maio de 2015 pola que se adxudican as axudas a organismos
  de investigación de Galicia para a creación, posta en marcha e impulso de
  unidades mixtas de investigación, convocadas pola Resolución do 13 de febreiro
  de 2015 (Diario Oficial de Galicia número 36, do 23 de febreiro).
range: Resolución
url: >-
  https://www.xunta.gal/dog/Publicados/2015/20150529/AnuncioG0198-210515-0001_gl.html
---
<p>Mediante a Resolución da Axencia Galega de Innovación do 13 de febreiro de 2015 (DOG do 23 de febreiro) convocáronse as subvencións a organismos de investigación de Galicia para a creación, posta en marcha e impulso de unidades mixtas de investigación.</p>
    <p>No seu artigo 16 regúlase a resolución e notificación destas axudas unha vez que a Comisión de Valoración seleccione as solicitudes admitidas e emita un informe no cal se concrete o resultado da avaliación efectuada e a contía da axuda proposta, conforme os criterios establecidos nos artigos 13 e 14.</p>
    <p>Na súa virtude e atendendo á proposta elaborada na sesión do 12 de maio de 2015 pola Comisión de Valoración establecida no artigo 12 das bases da Resolución do 13 de febreiro de 2015, a Axencia Galega de Innovación</p>
    <h2>RESOLVE:</h2>
    <p>1. Conceder as axudas para a creación, posta en marcha e impulso de unidades mixtas de investigación que figuran como anexo a esta resolución.</p>
    <p>2. O importe total das axudas concedidas é de 7.343.600,15 euros con cargo ás aplicacións orzamentarias que se recollen no seguinte cadro:</p>
    <table>
     <tbody>
      <tr>
       <td>Aplicación orzamentaria</td>
       <td>Ano 2015 (€)</td>
       <td>Ano 2016 (€)</td>
       <td>Ano 2017 (€)</td>
       <td>Ano 2018 (€)</td>
       <td>Total (€)</td>
      </tr>
      <tr>
       <td>08.A3.561A.781.0</td>
       <td>311.429,00</td>
       <td>2.577.341,50</td>
       <td>2.200.000,00</td>
       <td>1.569.117,65</td>
       <td>6.657.888,15</td>
      </tr>
      <tr>
       <td>08.A3.561A.744.0</td>
       <td>38.571,00</td>
       <td>244.285,00</td>
       <td>244.285,00</td>
       <td>158.571,00</td>
       <td>685.712,00</td>
      </tr>
      <tr>
       <td>Total</td>
       <td>350.000,00</td>
       <td>2.821.626,50</td>
       <td>2.444.285,00</td>
       <td>1.727.688,65</td>
       <td>7.343.600,15</td>
      </tr>
     </tbody>
    </table>
    <p>3. Estas axudas están financiadas con cargo ao préstamo que a Administración xeral do Estado lle concedeu á Xunta de Galicia a través do Ministerio de Economía e Industria para o desenvolvemento en Galicia da Estratexia española de innovación.</p>
    <p>4. O pagamento destas axudas realizarase conforme o establecido no artigo 23 da resolución de convocatoria. </p>
    <p>5. Para a xustificación da subvención deberá presentarse a documentación indicada no artigo 22 da resolución de convocatoria nos prazos establecidos no punto 2 do citado artigo.</p>
    <p>6. Contra esta resolución, sen prexuízo de que os interesados poidan exercer calquera outro que consideren procedente, poderán interpoñer recurso de alzada, no prazo dun mes desde o día seguinte ao da publicación desta resolución no <em>Diario Oficial de Galicia</em>, perante o presidente da Axencia Galega de Innovación, segundo o disposto nos artigos 114 e 115 da Lei 30/1992, de réxime xurídico das administracións públicas e do procedemento administrativo común.</p>
    <p>Disposición derradeira</p>
    <p>Esta resolución entrará en vigor o día seguinte ao da súa publicación no <em>Diario Oficial de Galicia.</em></p>
    <p>Santiago de Compostela, 21 de maio de 2015</p>
    <footer><p>Manuel Antonio Varela Rey<br>Director da Axencia Galega de Innovación</p></footer>

