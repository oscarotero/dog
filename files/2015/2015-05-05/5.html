---
date: '2015-05-05'
id: U500-230415-0001
page: 17499
number: 83
agency: Universidade de Vigo
section: IV. Oposicións e concursos.
title: >-
  RESOLUCIÓN do 23 de abril de 2015 pola que se convoca a provisión, polo
  sistema de libre designación, de postos vacantes no cadro de persoal
  funcionario de administración e servizos desta universidade.
range: Resolución
url: >-
  https://www.xunta.gal/dog/Publicados/2015/20150505/AnuncioU500-230415-0001_gl.html
---
<p>Estando vacantes os postos de secretaría das vicerreitorías que se relacionan no punto primeiro, que, de acordo coa vixente relación de postos de traballo, deben ser provistos mediante libre designación, e</p>
    <p>Consonte o disposto no Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e o Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna</p>
    <p>En uso das atribucións conferidas pola Lei orgánica 6/2001, do 21 de decembro, de universidades, e polos estatutos da Universidade de Vigo,</p>
    <p>Esta reitoría</p>
    <h2>RESOLVEU:</h2>
    <p>Primeiro. Convocar a provisión, polo sistema de libre designación, dos seguintes postos de traballo:</p>
    <table>
     <tbody>
      <tr>
       <td>Posto de traballo</td>
       <td>Grupo</td>
       <td>Nivel C.D.</td>
       <td>Localidade</td>
       <td>Quenda</td>
      </tr>
      <tr>
       <td>Secretaría da Vicerreitoría de Extensión Universitaria e Relacións Internacionais</td>
       <td>C1/C2</td>
       <td>20</td>
       <td>Vigo</td>
       <td>Mañá</td>
      </tr>
      <tr>
       <td>Secretaría da Vicerreitoría de Investigación e Transferencia</td>
       <td>C1/C2</td>
       <td>20</td>
       <td>Vigo</td>
       <td>Mañá</td>
      </tr>
     </tbody>
    </table>
    <p>Segundo. Poderá optar á súa provisión o persoal funcionario de carreira de administración destinado na Universidade de Vigo, calquera que sexa a súa situación administrativa, agás o suspenso en firme e sempre que na data de remate do prazo de presentación de solicitudes pertenza a algún corpo ou escala integrado nos subgrupos de clasificación indicados.</p>
    <p>Terceiro. As persoas interesadas deben presentar a súa solicitude axustada ao modelo que figura como anexo, dirixíndoa ao reitor da Universidade de Vigo dentro do prazo de quince días hábiles, contados a partir do seguinte ao da publicación desta resolución no <em>Diario Oficial de Galicia</em>. As solicitudes de participación poderán presentarse no Rexistro Xeral ou nos auxiliares desta universidade, así como segundo o previsto no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Cuarto. A solicitude deberá ir acompañada dun <em>curriculum vitae</em> comprensivo dos datos persoais, anos de servizo, postos desempeñados na Administración, títulos académicos, estudos e cursos realizados, e calquera outro mérito que se considere oportuno achegar.</p>
    <p>No caso de optar a máis dunha praza, deberá presentar a solicitude e a documentación acreditativa correspondente, para cada unha delas.</p>
    <p>Quinto. O prazo para tomar posesión do destino definitivo obtido nesta convocatoria será de tres días hábiles, se non implica cambio de residencia ou de sete días hábiles se o comporta.</p>
    <p>O prazo de toma de posesión comezará a contarse a partir do día seguinte ao de cesamento, que se fixará na resolución que poña fin a este proceso selectivo.</p>
    <p>Sexto. Todos os restantes actos que integren este procedemento publicaranse, cando corresponda, no taboleiro de anuncios do Rexistro Xeral e no seguinte enderezo electrónico: http://persoal.uvigo.es/persoal_gl/PAS/emprego/internas/funcionario/libre/index.html</p>
    <p>Contra esta resolución, que esgota vía administrativa, poderase interpor recurso ante o xulgado do contencioso-administrativo competente, no prazo de dous meses contados desde o día seguinte ao da súa publicación no <em>Diario Oficial de Galicia</em>, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán optar por interpor contra esta resolución recurso de reposición no prazo dun mes, contado a partir do día seguinte ao da publicación da presente, ante o mesmo órgano que a ditou. Neste caso non caberá interpor o recurso antes citado mentres non recaia resolución expresa ou presunta do recurso de reposición, de conformidade co disposto na Lei 4/1999, do 13 de xaneiro, modificadora da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Vigo, 23 de abril de 2015</p>
    <footer><p>Salustiano Mato de la Iglesia<br>Reitor da Universidade de Vigo</p></footer>
    <h2>ANEXO<br>Solicitude de participación libre designación (R.R. 23.4.2015)</h2>
    <table>
     <tbody>
      <tr>
       <td>NOME E APELIDOS</td>
      </tr>
      <tr>
       <td>DNI</td>
      </tr>
      <tr>
       <td>CORPO OU ESCALA</td>
      </tr>
      <tr>
       <td>SUBGRUPO DE PERTENZA</td>
      </tr>
      <tr>
       <td>GRAO PERSOAL CONSOLIDADO</td>
      </tr>
      <tr>
       <td>CENTRO/UNIDADE</td>
      </tr>
      <tr>
       <td>LOCALIDADE</td>
      </tr>
      <tr>
       <td>TELÉFONO E CORREO ELECTRÓNICO</td>
      </tr>
      <tr>
       <td>POSTO SOLICITADO</td>
      </tr>
     </tbody>
    </table>
    <p>A persoa que asina abaixo solicita ser admitida á convocatoria a que se refire esta instancia e DECLARA que son certos os datos consignados nela, e que reúne as condicións requiridas especificamente por esta convocatoria, comprometéndose a probar documentalmente todos os datos que figuran nesta solicitude. </p>
    <p> ..............................., …… de ................................................... de 201…</p>
    <p>(sinatura)</p>
    <p>REITOR DA UNIVERSIDADE DE VIGO</p>

