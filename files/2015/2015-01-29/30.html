---
date: '2015-01-29'
id: C3K1-190115-0002
page: 4385
number: 19
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 9 de xaneiro de 2015, da Xefatura Territorial de Ourense, pola que
  se notifica a resolución do expediente sancionador 2014111AL-OU, incoado por
  infraccións en materia sanitaria.
range: Cédula
url: >-
  https://www.xunta.gal/dog/Publicados/2015/20150129/AnuncioC3K1-190115-0002_gl.html
---
<p>Con data do 13 de novembro de 2014, a xefa territorial da Consellería de Sanidade en Ourense ditou resolución do expediente sancionador 2014111AL-OU, incoado a Monte Kalamua, S.A. CIF: A48435382, e enderezo no polígono industrial de San Cristovo, s/n, de Ribadavia-Ourense.</p>
    <p>Intentada a notificación deste acordo segundo o disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e non sendo posible a súa práctica, por medio da presente cédula, e segundo o disposto no número 5 do referido artigo, notifícase a Monte Kalamua, S.A o contido da referida resolución, que figura como anexo, para que poida ter coñecemento dela.</p>
    <p>Así mesmo, fáiselle saber o dereito que o asiste para interpor recurso de alzada ante a conselleira de Sanidade no prazo dun mes, contado desde o seguinte á publicación da presente cédula, segundo establece o artigo 115 da Lei 30/1992, do 26 de novembro, lembrándolle o seu dereito a consultar o expediente, depositado nas dependencias desta xefatura territorial sita na avda. de Zamora, nº 13 de Ourense, e obter, se é o caso, unha copia, segundo o previsto na letra a) do artigo 35 da citada Lei 30/1992, do 26 de novembro.</p>
    <p>En caso de conformidade con esta resolución, deberá facer efectiva a multa no prazo de 15 días hábiles, mediante ingreso que debe efectuar en calquera oficina de Novagalicia Banco-Xunta modelo XTAX, e empregando os impresos normalizados que lle serán facilitados nas dependencias desta xefatura territorial. O pagamento voluntario porá fin ao expediente. De non facelo así, procederase ao seu cobramento pola vía de constrinximento.</p>
    <p>A presente cédula expídese para que conste e lle sirva de notificación á interesada, en cumprimento do disposto no artigo 59.5 da Lei 30/1992, do 26 de novembro.</p>
    <p>Ourense, 9 de xaneiro de 2015</p>
    <footer><p>María Villar Suárez<br>Xefa territorial de Ourense</p></footer>
    <h2>ANEXO</h2>
    <p>Expediente sancionador: 2014111AL-OU.</p>
    <p>Interesada: Monte Kalamua, S.A.</p>
    <p>DNI/NIF/CIF: A48435382.</p>
    <p>Último enderezo coñecido: polígono industrial de San Cristovo, s/n, de Ribadavia-Ourense. </p>
    <p>Feito imputado: infracción da lexislación aplicable en materia sanitaria.</p>
    <p>Preceptos infrinxidos: Regulamento (CE) nº 852/2004, do 29 de abril.</p>
    <p>Tipificación: leve.</p>
    <p>Sanción proposta: mil seiscentos euros (1.600,00 €). </p>

