---
date: '2015-11-10'
id: G0426-291015-0001
page: 42751
number: 214
agency: Consellería do Medio Rural
section: VI. Anuncios. a) Administración autonómica.
title: >-
  RESOLUCIÓN do 28 de outubro de 2015, da Secretaría Xeral Técnica da
  Consellería do Medio Rural, pola que se acorda someter a información pública o
  proxecto de orde pola que se modifica a Orde do 26 de abril de 2001 pola que
  se fai público o estándar racial do Can de Palleiro e se crea o libro
  xenealóxico da raza.
range: Resolución
url: >-
  https://www.xunta.gal/dog/Publicados/2015/20151110/AnuncioG0426-291015-0001_gl.html
---
<p>O proxecto de orde pola que se modifica a Orde do 26 de abril de 2001 pola que se fai público o estándar racial do Can de Palleiro e se crea o libro xenealóxico da raza ten por obxecto facer efectivo o acordo da Comisión Reitora do Libro Xenealóxico. Esta comisión foi creada no anexo I.4.d) da Orde do 26 de abril de 2001 e o seu funcionamento ten por obxecto a salvagarda das actividades do libro xenealóxico e a garantía da súa pureza racial e ten asignada entre as súas funcións a proposta das modificacións do prototipo racial ou da regulamentación específica do libro xenealóxico que considere convenientes. </p>
    <p>A Comisión Reitora do Libro Xenealóxico, o día 4 de decembro de 2014, chegou, por unanimidade, a un acordo sobre a modificación do número 3 do anexo I que se inclúe neste proxecto de orde.</p>
    <p>De acordo co exposto e de conformidade co establecido no parágrafo segundo do artigo 42.3 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, que establece que, cando o contido e a repercusión da disposición o aconsellen, será sometida a información pública,</p>
    <h2>ACORDO:</h2>
    <p>Someter a información pública, polo prazo de vinte (20) días hábiles, contados desde o día seguinte ao da publicación desta resolución, o proxecto de orde pola que se modifica a Orde do 26 de abril de 2001 pola que se fai público o estándar racial do Can de Palleiro e se crea o libro xenealóxico da raza.</p>
    <p>O texto do proxecto de orde poderá consultarse no seguinte enderezo electrónico:</p>
    <p>http://www.medioruralemar.xunta.es/nc/institucional/transparencia/elaboracion_de_disposicions_proxectos_e_actos_administrativos/</p>
    <p>As persoas interesadas, dentro do prazo sinalado, poderán enviar as súas alegacións preferentemente mediante correo electrónico ao seguinte enderezo electrónico reximexuridico.cmrm@xunta.es, alternativamente, mediante a presentación do escrito dirixido á Subdirección Xeral de Réxime Xurídico Administrativo da Consellería do Medio Rural, en calquera dos lugares previstos no artigo 38.4 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben presentando as suxestións no anterior enderezo electrónico. </p>
    <p>Santiago de Compostela, 28 de outubro de 2015</p>
    <footer><p>Mª Carmen Bouso Montero<br>Secretaria xeral técnica da Consellería do Medio Rural</p></footer>

