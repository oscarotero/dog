---
date: '2015-07-02'
id: G0003-250615-0001
page: 27646
number: 123
agency: Servizo Galego de Saúde
section: IV. Oposicións e concursos.
title: >-
  ANUNCIO do 12 de xuño de 2015, da Xerencia de Xestión Integrada de Lugo, Cervo
  e Monforte de Lemos, polo que se procede a darlle publicidade á resolución da
  mesma data pola que se convoca a provisión dunha praza de supervisor/a de
  unidade do Hospital Comarcal de Monforte.
range: Anuncio
url: >-
  https://www.xunta.gal/dog/Publicados/2015/20150702/AnuncioG0003-250615-0001_gl.html
---
<p>De conformidade co establecido no Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, e na Orde do 24 de maio de 2006 (DOG núm. 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, e en virtude das competencias atribuídas polo Decreto 43/2013, do 21 de febreiro (DOG núm. 47, do 7 de marzo), polo que se establece a estrutura orgánica do Servizo Galego de Saúde, modificado polo Decreto 111/2013, do 4 de xullo (DOG núm. 140, do 24 de xullo), e na Orde do 12 de abril de 2013 (DOG núm. 76, do 19 de abril) polo que se desenvolve a estrutura organizativa de xestión integrada das áreas de Lugo, Cervo e Monforte de Lemos, así como na Orde do 5 de xullo de 2012 (DOG núm. 139, do 20 de xullo), sobre delegación de competencias en órganos centrais e periféricos do Servizo Galego de Saúde, esta xerencia</p>
    <p class="dog-centrado-sin-cursiva-c-b">DISPÓN:</p>
    <p>Primeiro. Anunciar a convocatoria para a cobertura, polo procedemento de concurso de méritos e a defensa dun proxecto técnico relacionado coa xestión da unidade, do posto de supervisor/a de Unidade de Urxencias do Hospital Comarcal de Monforte.</p>
    <p>Segundo. As retribucións dos postos ofertados serán as que correspondan de acordo coa normativa vixente sobre confección de nóminas do persoal ao servizo da Administración autonómica.</p>
    <p>Terceiro. As solicitudes para participar na presente convocatoria dirixiranse á Xerencia de Xestión Integrada de Lugo, Cervo e Monforte de Lemos e poderán presentarse no Rexistro Xeral do Hospital Comarcal de Monforte, ou a través de calquera dos procedementos do artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de vinte días naturais contados a partir do seguinte ao da publicación deste anuncio no <em>Diario Oficial de Galicia</em>.</p>
    <p>Cuarto. As bases íntegras da convocatoria estarán expostas nos taboleiros de anuncios da Oficina de Atención ao Traballador da Xerencia de Xestión Integrada de Lugo, Cervo e Monforte de Lemos.</p>
    <p>Lugo, 12 de xuño de 2015</p>
    <footer><p>Antonio García Quintáns<br>Xerente de Xestión Integrada de Lugo, Cervo e Monforte de Lemos</p></footer>

