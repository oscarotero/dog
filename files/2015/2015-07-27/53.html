---
date: '2015-07-27'
id: C141-140715-0001
page: 31278
number: 140
agency: Portos de Galicia
section: VI. Anuncios. a) Administración autonómica.
title: >-
  ACORDO do 10 de xuño de 2015, da Zona Sur, polo que se anuncia a modificación
  do número 2 do capítulo 1 do prego de bases polas que se rexe a convocatoria
  pública para a creación da lista de agarda para o outorgamento de
  autorizacións de atracada para embarcacións da sétima lista nos portos de
  Vilaxoán, Bueu e Arcade.
range: Acordo
url: >-
  https://www.xunta.gal/dog/Publicados/2015/20150727/AnuncioC141-140715-0001_gl.html
---
<p>En atención á proposta do club náutico local, co obxecto de atender a demanda real tendo en conta que os usuarios adquiren na actualidade embarcacións deportivas con maior manga para unha mesma eslora, e tamén co obxecto de retirar da convocatoria un pantalán destinado na actualidade á atracada de embarcacións dos profesionais da pesca e do marisqueo, anúnciase a modificación do cadro de dimensións máximas admisibles con carácter indefinido ata que sexa revogado por novo acordo, e contado a partir do día seguinte ao da publicación deste anuncio no Diario Oficial de Galicia, que queda do seguinte xeito:</p>
    <table>
     <tbody>
      <tr>
       <td>Porto</td>
       <td>Instalación</td>
       <td>Dimensións máximas das embarcacións (eslora × manga)</td>
      </tr>
      <tr>
       <td>Vilaxoán</td>
       <td>Pantalán P2</td>
       <td>6,00 m × 2,30 m</td>
      </tr>
      <tr>
       <td>Bueu</td>
       <td>Pantalán P4</td>
       <td>7,00 m × 2,45 m</td>
      </tr>
      <tr>
       <td>Arcade</td>
       <td>Pantaláns P2 e P4</td>
       <td>6,00 m × 2,40 m</td>
      </tr>
     </tbody>
    </table>
    <p>Ábrese, así mesmo, un prazo de vinte (20) días hábiles, contados a partir do seguinte ao da publicación deste anuncio no Diario Oficial de Galicia, para que as persoas e entidades interesadas poidan presentar por escrito nas oficinas mencionadas anteriormente as alegacións que consideren oportunas relativas a esta convocatoria.</p>
    <p>Contra este acordo, que non esgota a vía administrativa, poderá interpor recurso de alzada ante o presidente do ente público Portos de Galicia no prazo dun mes (1) contado a partir do día seguinte ao da presente notificación, de acordo co disposto na Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
    <p>Pontevedra, 10 de xuño de 2015</p>
    <footer><p>Mateo Ruibal Fernández<br>Enxeñeiro xefe da Zona Sur de Portos de Galicia</p></footer>

