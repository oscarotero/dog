---
date: '2015-07-08'
id: G0003-220615-0002
page: 28339
number: 127
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 1 de xullo de 2015, da Dirección Xeral de Recursos Humanos, pola
  que se publica a relación definitiva de admitidos/as e excluídos/as e a
  resolución provisional do concurso de traslados para a provisión de diversas
  prazas básicas de persoal estatutario de xestión e servizos, convocado pola
  Resolución do 19 de novembro de 2014.
range: Resolución
url: >-
  https://www.xunta.gal/dog/Publicados/2015/20150708/AnuncioG0003-220615-0002_gl.html
---
<p>Mediante Resolución desta dirección xeral do 19 de novembro de 2014 (Diario Oficial de Galicia núm. 231, do 2 de decembro) convocouse concurso de traslados para a provisión de diversas prazas básicas de persoal estatutario de xestión e servizos do Servizo Galego de Saúde.</p>
    <p>Por Resolución do 11 de decembro de 2014 (Diario Oficial de Galicia núm. 247, do 26 de decembro) procedeuse á corrección de erros dos anexos III e IV da antedita resolución, coa reapertura nas categorías de grupo administrativo da función administrativa, persoal de servizos xerais e condutor/a dun prazo dun mes para a presentación de solicitudes, que finalizou o 26 de xaneiro de 2015.</p>
    <p>Por Resolución do 20 de abril de 2015 (Diario Oficial de Galicia núm. 79, do 28 de abril) publicouse a relación provisional de admitidos/as e excluídos/as no devandito proceso.</p>
    <p>De conformidade co previsto na base décimo primeira da Resolución de convocatoria do proceso, do 19 de novembro de 2014 (Diario Oficial de Galicia núm. 231, do 2 de decembro), logo de finalizada a análise das reclamacións presentadas contra a listaxe de admitidos/excluídos e finalizada a validación e baremación dos méritos alegados e acreditados polos/as concursantes, esta dirección xeral, como órgano convocante do proceso,</p>
    <h2>RESOLVE:</h2>
    <p>Primeiro. Aprobar a relación definitiva de admitidos/as e excluídos/as no concurso de traslados para a provisión de diversas prazas básicas de persoal estatutario de xestión e servizos, convocado pola Resolución do 19 de novembro de 2014.</p>
    <p>Segundo. Declarar resolto provisionalmente o antedito concurso de traslados, coa publicación das puntuacións e destinos provisionalmente asignados.</p>
    <p>Como consecuencia da reordenación de unidades asistenciais efectuada polo Decreto&amp;nbsp;88/2015, do 25 de xuño, polo que se integran no Servizo Galego de Saúde determinadas unidades de Galaria, Empresa Pública de Servizos Sanitarios, S.A. (Diario Oficial de Galicia núm. 121, do 30 de xuño), posterior á finalización do prazo de presentación de solicitudes de participación neste concurso de traslados, os destinos que foron ofertados nos anexos III e IV da Resolución do 19 de novembro de 2014 como centro de destino Galaria, Empresa Pública de Servizos Sanitarios e deixaron de ter adscrición a tal centro con efectos do 1 de xullo de 2015 en execución do antedito decreto (anexo III) non son obxecto de adxudicación ao non corresponderse a nova adscrición co destino ofertado.</p>
    <p>Terceiro. As listas coa relación definitiva de admitidos/as e excluídos/as por categoría, as puntuacións provisionais desagregadas por epígrafe do baremo e os destinos provisionais, se é o caso, asignados están publicadas, á disposición das persoas interesadas, na páxina web do Servizo Galego de Saúde (www.sergas.es) .</p>
    <p>Ademais, o estado de cada solicitude pode ser consultado polo/a concursante no seu expediente electrónico persoal en Fides/expedient-e/sección de procesos .</p>
    <p>Cuarto. Contra as listas definitivas de admitidos/as e excluídos/as, as persoas interesadas poderán interpor recurso contencioso-administrativo no prazo de dous meses contados a partir do día seguinte ao da publicación da presente resolución, ante o xulgado do contencioso-administrativo competente, de conformidade co establecido na Lei 29/1998, do 13 de xullo, reguladora da xurisdición contencioso-administrativa. Potestativamente, e con carácter previo, poderán interpor recurso de reposición ante a Dirección Xeral de Recursos Humanos do Servizo Galego de Saúde, no prazo dun mes contado desde o día seguinte ao desta publicación.</p>
    <p>Quinto. De conformidade coa base 11.4 da Resolución do 19 de novembro de 2014, os/as concursantes admitidos/as disporán dun prazo de quince días hábiles, contados a partir do día seguinte ao da publicación desta resolución no Diario Oficial de Galicia para formular reclamación contra os resultados da baremación e adxudicación provisionais.</p>
    <p>Tales reclamacións, que deberán ir dirixidas á Dirección Xeral de Recursos Humanos do Servizo Galego de Saúde, Edificio Administrativo San Lázaro, s/n, Santiago de Compostela, serán rexeitadas ou admitidas na resolución definitiva que aprobará a autoridade convocante e que se publicará no Diario Oficial de Galicia.</p>
    <p>Santiago de Compostela, 1 de xullo de 2015</p>
    <footer><p>Margarita Prado Vaamonde&lt;br&gt;Directora xeral de Recursos Humanos</p></footer>

