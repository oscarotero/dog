---
date: '2015-07-08'
id: G2347-170615-0003
page: 28366
number: 127
agency: Xulgado do Social número 4 da Coruña
section: V. Administración de xustiza.
title: EDICTO de notificación de sentenza dos autos (237/2013).
range: Edicto
url: >-
  https://www.xunta.gal/dog/Publicados/2015/20150708/AnuncioG2347-170615-0003_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos con número 237/2013 por instancia de Ricardo Ibon Carro contra a empresa Cosmetológicas SB, S.L., sobre cantidade, nos cales se ditou sentenza con data do 9.6.2015 que copiada nos particulares necesarios di así:</p>
    <p>«Resolución.</p>
    <p>Acéptase a demanda formulada por Ricardo Ibon Carro fronte á empresa Cosmetológicas SB, S.L., con intervención do Fondo de Garantía Salarial e, en consecuencia:</p>
    <p>– Condénase a empresa Cosmetológicas SB, S.L. a aboarlle ao demandante a cantidade de trece mil setecentos corenta e nove euros con noventa e cinco céntimos de euro (13.749,95 euros). Os conceptos salariais xeran os xuros moratorios do 10 %.</p>
    <p>Notifíqueselles a resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, abonda a manifestación da parte ou do seu avogado graduado social colexiado ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina Nicolás E. Pita Lloveres, maxistrado do Xulgado do Social número 4 da Coruña».</p>
    <p>E para que conste, para os efectos da súa publicación no Diario Oficial de Galicia, co fin de que lle sirva de notificación en forma á empresa Cosmetológicas SB, S.L., expido e asino este edicto.</p>
    <p>A Coruña, 15 de xuño de 2015</p>
    <footer><p>A secretaria xudicial</p></footer>

