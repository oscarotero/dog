---
date: '2015-10-08'
id: G0003-011015-0002
page: 39302
number: 193
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 30 de setembro de 2015, da Dirección Xeral de Recursos Humanos,
  pola que se resolve, con carácter definitivo, o concurso de traslados para a
  provisión de diversas prazas básicas de persoal estatutario de xestión e
  servizos, convocado pola Resolución do 19 de novembro de 2014.
range: Resolución
url: >-
  https://www.xunta.gal/dog/Publicados/2015/20151008/AnuncioG0003-011015-0002_gl.html
---
<p>De conformidade co previsto na base 11.5 da Resolución do 19 de novembro de 2014, da Dirección Xeral de Recursos Humanos (<em>Diario Oficial de Galicia</em> núm. 231, do 2 de decembro), pola que se convoca concurso de traslados para a provisión de diversas prazas básicas de persoal estatutario de xestión e servizos deste organismo, valoradas as reclamacións presentadas contra a Resolución do 1 de xullo de 2015 (<em>Diario Oficial de Galicia</em> núm. 127, do 8 de xullo) pola que se publicaron as puntuacións e destinos provisionais obtidos, este centro directivo, como órgano convocante do proceso</p>
    <h2>RESOLVE:</h2>
    <p>Primeiro. Declarar resolto definitivamente o concurso de traslados para a provisión de diversas prazas básicas de persoal estatutario de xestión e servizos deste organismo, convocado pola Resolución do 19 de novembro de 2014 (<em>Diario Oficial de Galicia</em> núm. 231, do 2 de decembro), coa adxudicación dos destinos que se indican no anexo desta resolución.</p>
    <p>Segundo. As listas coas puntuacións e, de ser o caso, os destinos definitivos asignados en cada unha das categorías convocadas, están publicados, á disposición das persoas interesadas, na páxina web do Servizo Galego de Saúde (www.sergas.es).</p>
    <p>Ademais, o estado de cada solicitude pode ser consultado polo/a concursante no seu expediente electrónico persoal en Fides/expedient-e/sección de procesos.</p>
    <p>Terceiro. De conformidade co previsto na base décimo segunda da Resolución do 19 de novembro de 2014, por necesidades organizativas e co obxecto de garantir o normal funcionamento dos distintos centros de xestión do organismo no proceso de incorporación dos/das profesionais como consecuencia da resolución do concurso, amplíase o prazo xeral de cesamento previsto nesta base, de modo tal que o cesamento dos/das profesionais que, tendo participado no concurso de traslados, resulten adxudicatarios/as de destino producirase con data do 15 de outubro de 2015.</p>
    <p>Cuarto. A toma de posesión da nova praza debe efectuarse dentro dos tres días hábiles seguintes ao do cesamento, se a praza desempeñada e a adxudicada son da mesma área de saúde, no prazo de quince días hábiles se as prazas son de distinta área de saúde dentro do Servizo Galego de Saúde, ou no prazo dun mes se a praza desempeñada corresponde a outro servizo de saúde.</p>
    <p>No caso de que a adxudicación da praza supoña o reingreso ao servizo activo, o prazo de toma de posesión será dun mes, contado a partir do día seguinte ao da publicación desta resolución.</p>
    <p>Quinto. Contra esta resolución, que pon fin á vía administrativa, as persoas interesadas poderán interpor recurso contencioso-administrativo no prazo de dous meses, contados a partir do día seguinte ao da súa publicación, ante o xulgado do contencioso-administrativo competente, de conformidade co establecido nos artigos 8, 14 e 46 da Lei 29/1998, do 13 de xullo, reguladora da xurisdición contencioso-administrativa. Potestativamente, e con carácter previo, poderán interpor recurso de reposición, ante este mesmo órgano, no prazo dun mes contado a partir da mesma data.</p>
    <p>Santiago de Compostela, 30 de setembro de 2015</p>
    <footer><p>Margarita Prado Vaamonde<br>Directora xeral de Recursos Humanos</p></footer>

