---
date: '2015-06-05'
id: CA02-180515-0003
page: 21995
number: 105
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 7 de maio de 2015, da Secretaría Xeral de Calidade e Avaliación
  Ambiental, polo que se somete a información pública a solicitude de
  autorización ambiental integrada para unha granxa porcina e da súa ampliación,
  no concello de Xinzo de Limia (expediente 2013-IPPC-I-56).
range: Anuncio
url: >-
  https://www.xunta.gal/dog/Publicados/2015/20150605/AnuncioCA02-180515-0003_gl.html
---
<p>Para os efectos previstos na Lei 16/2002, do 1 de xullo, de prevención e control integrados da contaminación (BOE núm. 157, do 2 de xullo), e no Real decreto lexislativo 1/2008, do 11 de xaneiro, polo que se aproba o texto refundido da Lei de avaliación de impacto ambiental de proxectos (BOE núm. 23, do 26 de xaneiro), faise público que por espazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedará exposta a seguinte documentación:</p>
    <p>– «Solicitude de autorización ambiental integrada. Proxecto básico e estudo de impacto ambiental para a solicitude da autorización ambiental integrada da explotación porcina en ciclo cerrado de José Rodríguez Garrido. Lugar da Lomba-Xinzo de Limia-Ourense».</p>
    <p>Co fin de que calquera interesado poida consultala e, se é o caso, formular no dito prazo as alegacións, suxestións ou observacións que considere convenientes. O citado documento estará á disposición dos administrados, en horario de atención ao público, nas seguintes dependencias:</p>
    <p>– Secretaría Xeral de Calidade e Avaliación Ambiental - Servizo de Prevención e Control Integrados da Contaminación (r/ San Lázaro, s/n, 15781 Santiago de Compostela).</p>
    <p>Ademais, poderán consultalo na páxina web da Consellería de Medio Ambiente, Territorio e Infraestruturas (http://www.cmati.xunta.es/ »medio ambiente e sostibilidade » prevención e control de actividades » autorización ambiental integrada » proxectos en información pública).</p>
    <p>Santiago de Compostela, 7 de maio de 2015</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <h2>ANEXO<br>Memoria resumo</h2>
    <p>Clave do expediente: 2013-IPPC-I-56.</p>
    <p>Peticionario: José Francisco Rodríguez Garrido.</p>
    <p>Domicilio social: A Lomba, s/n, Ganade, 32630 Xinzo de Limia (Ourense).</p>
    <p>Localización da instalación: parcela nº 886, polígono 510, Ganade, Xinzo de Limia (Ourense).</p>
    <p>Actividade: o ciclo produtivo desenvólvese en dúas liñas de produción que funcionan paralelamente: por unha parte, a produción de leitóns destetados e, por outra, a produción de porco engordado para matadoiro. Tras a ampliación prevista na granxa, a súa capacidade pasará de 1.492 prazas para porcos de ceba a 3.342 prazas.</p>
    <p>Verteduras: tras a ampliación non se xerarán verteduras de augas residuais de limpeza nin sanitarias, que se dirixirán ás fosas externas de almacenamento de xurro para ser xestionadas de xeito conxunto. O xurro empregarase como fertilizante en parcelas de uso agrícola. </p>

