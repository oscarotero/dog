---
date: '2015-11-27'
id: O150-191115-0001
page: 44809
number: 227
agency: Escola Galega de Administración Pública
section: III. Outras disposicións.
title: >-
  RESOLUCIÓN do 17 de novembro de 2015 pola que se convoca unha xornada sobre
  elixibilidade, simplificación e avaliación dos fondos estruturais e de
  investimento europeos 2014-2020.
range: Resolución
url: >-
  https://www.xunta.gal/dog/Publicados/2015/20151127/AnuncioO150-191115-0001_gl.html
---
<p>Dentro do plan de actividades da Escola Galega de Administración Pública para o ano 2015 e de acordo coas funcións atribuídas pola Lei 4/1987, do 27 de maio, de creación da Escola, modificada pola Lei 10/1989, do 10 de xullo, a EGAP, en colaboración coa Dirección Xeral de Relacións Exteriores e coa UE, convoca unha xornada sobre elixibilidade, simplificación e avaliación dos fondos estruturais e de investimento europeos 2014-2020, conforme as seguintes bases:</p>
    <p>1. Obxectivos.</p>
    <p>Dentro do ámbito de xestión dos fondos estruturais e de inversión europeos para o período 2014-2020, proponse esta acción formativa cuxo obxecto principal é tratar de facilitar aos xestores públicos dos fondos europeos as claves necesarias para unha boa xestión e execución destes.</p>
    <p>2. Contidos.</p>
    <p>Serán tratados, entre outros, os seguintes temas:</p>
    <p>– Novas regras de elixibilidade dos fondos estruturais e de investimento europeos.</p>
    <p>– Custos simplificados.</p>
    <p>– Marco de rendemento e reserva de eficacia.</p>
    <p>– Aspectos prácticos da avaliación dun proxecto.</p>
    <p>3. Destinatarios.</p>
    <p>Xestores de fondos europeos ao servizo da Administración da Xunta de Galicia, de entidades dependentes desta e persoal ao servizo das entidades locais galegas.</p>
    <p>4. Desenvolvemento.</p>
    <p>Lugar: Santiago de Compostela. Salón de actos da Escola Galega de Administración Pública (rúa Madrid, 2-4).</p>
    <p>Data: 14 de decembro.</p>
    <p>Horario: mañá e tarde, das 9.30 ás 13.45 e das 16.00 ás 18.00 horas.</p>
    <p>Duración: 6 horas lectivas.</p>
    <p>5. Número de prazas.</p>
    <p>75 prazas.</p>
    <p>6. Inscrición.</p>
    <p>As persoas interesadas deberán formalizar a súa inscrición a través da área de matrícula da web da EGAP: https://egap.xunta.es/matricula/.</p>
    <p>A orde de admisión virá determinada pola data de presentación das solicitudes.</p>
    <p>O prazo para inscribirse estará aberto desde o día seguinte ao da publicación desta resolución no Diario Oficial de Galicia ata o 11 de decembro de 2015.</p>
    <p>Poderá obterse calquera outra información, desde as 8.30 ata as 14.30 horas, nos teléfonos: 981 54 62 41-981 54 62 39.</p>
    <p>7. Modificacións.</p>
    <p>A EGAP reserva para si a facultade de interpretar e de resolver as incidencias que poidan xurdir no desenvolvemento deste curso, así como a facultade de cancelalo se o escaso número de solicitudes non xustifica a súa realización.</p>
    <p>8. Certificado de asistencia oficial.</p>
    <p>Ao final do curso entregarase un certificado de asistencia a aquelas persoas inscritas que participasen asiduamente e sempre que a súa asistencia fose igual ou superior ao 90 % das horas lectivas programadas. Neste documento aparecerán, de forma expresa, o contido, a carga lectiva, a data, o lugar de realización do curso e o selo oficial da institución.</p>
    <p>Santiago de Compostela, 17 de novembro de 2015</p>
    <footer><p>Sonia Rodríguez-Campos González<br>Directora da Escola Galega de Administración Pública</p></footer>

