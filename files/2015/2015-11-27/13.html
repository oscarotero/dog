---
date: '2015-11-27'
id: G2185-061115-0001
page: 44820
number: 227
agency: Xulgado de Primeira Instancia número 2 de Vigo
section: V. Administración de xustiza.
title: EDICTO (1/2015).
range: Edicto
url: >-
  https://www.xunta.gal/dog/Publicados/2015/20151127/AnuncioG2185-061115-0001_gl.html
---
<p>Xulgado de Primeira Instancia número 2 de Vigo.</p>
    <p>Expediente disciplinario 1/2015.</p>
    <p>Funcionario do corpo de tramitación: Gonzalo González Martínez.</p>
    <p>Instrutora: Mª Pilar Sández González.</p>
    <p>Secretaria: Ana Isabel Pino García.</p>
    <p>Feitos:</p>
    <p>Primeiro. Con data do 16 de marzo de 2015 recíbese acordo de incoación de expediente disciplinario 1/2015, da Dirección Xeral de Xustiza, en relación co funcionario do corpo de tramitación, Gonzalo González Martínez, con último destino no Xulgado de Primeira Instancia e Instrución número 2 de Marín.</p>
    <p>O acordo produciuse pola posible comisión dunha falta moi grave como consecuencia do abandono do servizo.</p>
    <p>Nomeadas como instrutora e secretaria as asinantes desta resolución e non encontrándose en ningunha causa que impediría a súa actuación, iníciase o expediente para instrución.</p>
    <p>Segundo. Ante a situación comunicada solicítase información á Delegación de Xustiza da Xunta de Galicia así como ao Xulgado de Marín co obxecto de que poñan en coñecemento se lles consta a ausencia do funcionario.</p>
    <p>A Delegación de Xustiza remite copia do informe da secretaría do Xulgado de Primeira Instancia número 2 de Marín, Pilar Jamardo Figueiras, en que figuran os seguintes períodos de ausencia: </p>
    <p>– Febreiro do ano 2003, completo.</p>
    <p>– Marzo de 2003: do día 3 ao 7, do 10 ao 14, do 17 ao 19, do 26 ao 29 e o 31.</p>
    <p>– Abril de 2003: do 1 ao 5, do 7 ao 11.</p>
    <p>– Do 30 de abril ao 30 de maio de 2003.</p>
    <p>– Do 30 de maio ao 9 de xuño de 2003.</p>
    <p>– Do 9 de xuño ao 31 de xullo de 2003.</p>
    <p>– Do 31 de agosto ao 30 de setembro de 2003.</p>
    <p>– Do 30 de setembro ao 29 de outubro de 2003.</p>
    <p>– Do 29 de outubro de 2003 ao 16 de agosto de 2005.</p>
    <p>– Desde o 3 de novembro de 2006 no asistiu ao seu posto de traballo.</p>
    <p>Así mesmo, o secretario actual do xulgado remítese ao informe do 8 de maio de 2014, comunicando o mantemento da situación de abandono do posto de traballo.</p>
    <p>Terceiro. Por outro lado, a comunicación da resolución efectúase no domicilio de que se ten coñecemento polos datos que del lle constan a administración dada a súa condición de funcionario. Recóllea Mª del Carmen Martínez Romero, a cal, en comparecencia do 23 de xuño de 2015, manifesta que non puido comunicar a Gonzalo González Martínez a resolución ao descoñecer o seu domicilio ou paradoiro.</p>
    <p>Cuarto. Procédese a solicitar información sobre o domicilio a través dos sistemas de indagación dos que dispón este órgano, e no que se obtén, inténtase a comunicación sen resultado.</p>
    <p>Quinto. Acúdese á vía da comunicación mediante edictos e ordénase a súa fixación no Boletín Oficial del Estado e no Diario Oficial de Galicia.</p>
    <p>Dentro do prazo para alegacións desde as publicacións, non se reciben nin a través de escrito ni comparecencia neste órgano.</p>
    <p>Fundamentos de dereito:</p>
    <p>Primeiro. Do actuado, tras dirixir oficios á Subdirección de Persoal, o Xulgado de Primeira Instancia e Instrución número 2 de Marín e a Delegación Provincial da Vicepresidencia e Consellería de Presidencia, Administracións Públicas e Xustiza, despréndese a inasistencia de Gonzalo González Martínez ao seu posto de traballo nos períodos expresados e o definitivo abandono ao menos desde o 3 de novembro de 2006.</p>
    <p>Segundo. Non se certificou por escrito que se producise ausencia entre o 16 de agosto de 2005 e 3 de novembro de 2006, ou sucesivas ausencias e incorporacións, pero dado o reiterado incumprimento do deber de acudir ao seu posto de traballo non se entende necesario e, en todo caso, si se sabe que a situación vai desembocar nun abandono indefinido.</p>
    <p>Terceiro. Do exame de todo o instruído despréndese que a conduta do funcionario de referencia é constitutiva dunha falta moi grave, tipificada no artigo 7 letra c) do Regulamento xeral do réxime disciplinario do persoal ao servizo da Administración de Xustiza, é dicir, de abandono de servizo.</p>
    <p>Esta conduta mantívose clara, evidente e reiteradamente desde 2003 constitúe unha falta moi grave de abandono do servizo do artigo 7.c), polo que precede dar por concluída a presente instrución e propoñer a sanción de separación do servizo conforme o A. 13 3) e remitir o expediente á Dirección Xeral de Xustiza a fin de que dite a resolución que proceda. </p>
    <p>Cuarto. A gravidade da conduta obxecto de instrución implica que a sanción a propoñer sexa a de separación do servizo, dado que aquela é merecedora do reproche máximo a xuízo desta instrutora.</p>
    <p>Os períodos iniciais de abandono reiterado levan a una definitiva ausencia do posto durante un período tan longo de tempo, desde ao menos o año 2006 ata a actualidade, que a imposición de sancións de suspensión de emprego e soldo ou traslado forzoso non se consideran axustadas nin aplicables á situación que se produciu.</p>
    <p>A separación do servizo é unha medida proporcional non só ás circunstancias mantidas durante un período longo de tempo senón tamén á situación actual, que evidencia só o seu mantemento.</p>
    <p>Quinto. Conforme o artigo 33 do RD 796/2005, do 1 de xullo, a proposta de resolución notificaraa o instrutor ao interesado para que, no prazo de quince días, alegue o que considere conveniente para a súa defensa.</p>
    <p>Intentarase de novo unha notificación persoal, practicándose nova indagación domiciliaria. De no se obter ningún dato actualizado sobre o seu paradoiro, acudirase á notificación mediante edictos.</p>
    <p>A notificación inserirase mediante edicto que se publicará no Boletín Oficial del Estado e no Diario Oficial de Galicia, do mesmo modo en que se comunicou a resolución de 30 de marzo de 2015 pola que se acorda a continuación da instrución.</p>
    <p>Sexto. Na instrución do presente expediente observáronse as prescricións legais.</p>
    <p>Vistas os preceptos citados e demais de xeral e pertinente aplicación.</p>
    <p>Parte dispositiva:</p>
    <p>Acórdase concluír o presente procedemento de instrución de expediente disciplinario contra Gonzalo González Martínez.</p>
    <p>Proponse, en virtude dos feitos e fundamentos de dereito expresados, enténdese que a gravidade da conduta, o mantemento no tempo e a falta de motivos que puidesen dalgún modo moderar a transcendencia dos feitos, supón a comisión continuada dunha falta moi grave, que determina que se propoña como sanción a separación do servizo.</p>
    <p>Notifíquese a presente resolución ao interesado para que no prazo de quince días poida alegar o que considere oportuno na súa defensa.</p>
    <p>Pola dificultade da comunicación persoal ao interesado ao non terse podido coñecer domicilio ou residencia permanente ou temporal, procederase a practicar nova indagación e, de non obter un resultado diferente a aqueles domicilios onde xa se intentou a comunicación, procederase á publicación no BOE e DOG.</p>
    <p>Unha vez transcorridos os quince días da notificación persoal ou por edictos remitirase, concluída esta fase de instrución, á Dirección Xeral da Xunta de Galicia.</p>
    <p>Vigo, 26 de outubro de 2015</p>
    <footer><p>A instrutora A secretaria xudicial</p></footer>

