---
date: '2015-08-05'
id: U500-300715-0001
page: 32342
number: 147
agency: Universidade de Vigo
section: VI. Anuncios. a) Administración autonómica.
title: >-
  RESOLUCIÓN do 29 de xullo de 2015 pola que se acorda ampliar o prazo de
  presentación de ofertas para concorrer á licitación do servizo de redacción de
  proxecto básico e de execución e dirección de obra do edificio do Campus de
  Auga no Campus de Ourense (expediente 322/15).
range: Resolución
url: >-
  https://www.xunta.gal/dog/Publicados/2015/20150805/AnuncioU500-300715-0001_gl.html
---
<p>Primeiro. Con data do 27 de xullo de 2015 publicouse no <em>Diario Oficial de Galicia</em> número 140 a Resolución do 20 de xullo de 2015 pola que se anunciaba o procedemento aberto, mediante tramitación ordinaria, para a contratación do servizo de redacción de proxecto básico e de execución e dirección de obra do edificio do Campus de Auga no Campus de Ourense. O prazo de presentación das ofertas remataba o décimo quinto día natural seguinte ao da publicación desa resolución no DOG. Non obstante, posta de manifesto a dificultade de que as empresas concorrentes poidan entregar a documentación exixida na licitación se non se amplía o prazo de presentación de ofertas, e tendo en conta a peculiaridade do obxecto deste expediente, estímase oportuno facilitar os medios que permitan promover e facilitar a concorrencia ampliando o prazo de presentación de ofertas.</p>
    <p>Visto o que antecede, acórdase ditar a seguinte</p>
    <h2>RESOLUCIÓN:</h2>
    <p>Primeiro. Ampliar o prazo de presentación de ofertas por un período de trinta (30) días naturais a partir do día seguinte ao da publicación desta resolución no <em>Diario Oficial de Galicia</em>, o cal rematará ás 14.00 horas do último día do prazo que corresponda. Non obstante, se o último día do prazo coincide con sábado ou día inhábil na Universidade de Vigo entenderase prorrogado ata as 14.00 horas do primeiro día hábil seguinte.</p>
    <p>Segundo. Os licitadores que presentasen a súa oferta con anterioridade á publicación desta resolución poderán, se o consideran oportuno, presentar unha nova oferta que substitúa a anterior.</p>
    <p>Terceiro. As condicións da licitación son as que aparecen reflectidas no perfil do contratante e no anuncio publicado no DOG número 140, agás o novo prazo de presentación de ofertas. </p>
    <p>Esta resolución pon fin á vía administrativa e contra ela os interesados poderán interpoñer recurso ante a xurisdición contencioso-administrativa no prazo de dous meses contados desde o día seguinte ao da súa publicación no DOG. Non obstante, os interesados poderán optar por interpor contra esta resolución recurso de reposición no prazo dun mes contado a partir do día seguinte ao da súa publicación ante o mesmo órgano que a ditou e, neste caso, non se poderá interpor o recurso contencioso-administrativo namentres non recaia resolución expresa ou presunta do recurso de reposición, de acordo co disposto na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Vigo, 29 de xullo de 2015 </p>
    <footer><p>P.D. (Resolución do 7.5.2014; DOG do 13 de maio)<br>Manuel Fernández Jáuregui<br>Xerente da Universidade de Vigo</p></footer>

