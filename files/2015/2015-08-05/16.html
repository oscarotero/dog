---
date: '2015-08-05'
id: G2169-170715-0001
page: 32269
number: 147
agency: Xulgado de Primeira Instancia número 2 de Santiago de Compostela
section: V. Administración de xustiza.
title: EDICTO (857/2013).
range: Edicto
url: >-
  https://www.xunta.gal/dog/Publicados/2015/20150805/AnuncioG2169-170715-0001_gl.html
---
<p>Eu, María del Carmen Vázquez Rodríguez, secretaria xudicial do Xulgado de Primeira Instancia número 2 de Santiago de Compostela, por este edicto, anuncio:</p>
    <p>Neste procedemento ordinario 857/2013 seguido por instancia de José Agustín Pereira Fernández contra Celtgas, S.L., Herculina de Gas «Hergas, S.L.», Gas Galicia SDG, S.A., se ditou sentenza cuxo teor literal é o seguinte:</p>
    <p>Sentenza nº 67/2015.</p>
    <p>Xuízo ordinario 857/2013.</p>
    <p>Maxistrada xuíza: María Jesús Sánchez Carbajales.</p>
    <p>Demandante: José Agustín Pereira Fernández.</p>
    <p>Avogada: Sra. Romero Silva.</p>
    <p>Procuradora: Sra. Vieites León.</p>
    <p>Demandada 1: Gas Galicia SDG, S.A.</p>
    <p>Avogado: Sr. Rodríguez-Vila García.</p>
    <p>Procuradora: Sra. Goimil Martínez.</p>
    <p>Demandada 2: Herculina de Gas, S.L. (en rebeldía).</p>
    <p>Demandada 3: Celtgas, S.L.</p>
    <p>Avogada: Sra. Pérez Fernández.</p>
    <p>Procuradora: Sra. Estévez Santoro.</p>
    <p>Obxecto: reclamación de cantidade.</p>
    <p>En Santiago de Compostela, 23 de maio de 2015.</p>
    <p>Antecedentes de feito:</p>
    <p>Primeiro. O 19 de diciembre de 2013, a procuradora Mónica Vieites León, en nome e representación de José Agustín Pereira Fernández, presentou ante o xulgado decano demanda de xuízo ordinario que por quenda correspondeu a este xulgado, contra Gas Galicia SDG, S.A., Herculina de Gas, S.L. e Celtgas, S.L., na cal, tras alegar os feitos e fundamentos que considera de aplicación, termina solicitando que se dite sentenza pola que se condene os demandados a indemnizar solidariamente o demandante nos custos de reparación ou substitución da defectuosa instalación de calefacción e auga quente a gas contratada coas demandadas para o edifico da rúa Castelao, nº 19, de Vilagarcía de Arousa, e que ascendeu á cantidade total de 24.998 euros ou, de forma subsidiaria, a indemnizar nos custos da instalación que o demandante tivo que lles aboar ás demandadas pola execución que resultou inservible e defectuosa máis os custos de cada unha das reparacións que o demandante tivo que aboar por fallos en caldeiras, calefacción e auga quente, desde a posta en marcha da instalación en decembro do ano 2000 ata a súa substitución no ano 2008. Todo isto cos xuros legais correspondentes e a expresa imposición de custas aos demandados.</p>
    <p>Resolvo estimo integramente a demanda presentada por José Agustín Pereira Fernández contra Gas Galicia SDG, S.A., Herculina de Gas «Hergas», S.L. e Celtgas, S.L. e, en consecuencia, condeno as indicadas empresas a lle aboar solidariamente ao demandante a suma de 24.998 euros, incrementada cos xuros legais devindicados desde a data de presentación da demanda ata o seu completo pagamento ao demandante, con aplicación do artigo 576 da Lei de axuizamento civil desde a data da sentenza. Todo isto con imposición de custas ás demandadas.</p>
    <p>Notifíqueselles esta resolución ás partes coa indicación de que esta non é firme e que de contra ela se poderá interpor recurso de apelación, ante la Sala de lo Civil de a Audiencia Provincial, recurso que se deberá presentar neste xulgado no prazo de vinte días desde a súa notificación.</p>
    <p>Por exixilo así a disposición adicional décimo quinta da Lei orgánica 6/1985, do 1 de xullo, do poder xudicial, a interposición de recurso contra a anterior resolución exixe a constitución dun depósito de 50 €.</p>
    <p>O depósito da expresada suma deberase acreditar ao interpor o recurso, a cuxo escrito se xuntará copia do xustificante ou da orde de ingreso, requisito sen o cal non será admitido a trámite. Están exceptuadas da obriga de constituír o depósito as partes que teñan recoñecido o dereito de asistencia xurídica gratuíta.</p>
    <p>Expídase testemuño desta resolución para a súa unión aos autos principais e lévese o orixinal ao libro de sentenzas deste xulgado.</p>
    <p>Así, por esta miña sentenza, pronúncioo mándoo e asínoo. María Jesús Sánchez Carbajales, maxistrada xuíza do Xulgado de Primeira Instancia número 2 de Santiago de Compostela.</p>
    <p>Publicación. No mesmo día, en audiencia pública, foi lida e publicada a anterior sentenza pola xuíza que a ditou. Dou fe.</p>
    <p>Encontrándose a dita demandada, Herculina de Gas «Hergas, S.L.», en paradoiro descoñecido, expídese este edicto co fin de que lle sirva de notificación en forma.</p>
    <p>Santiago de Compostela, 11 de xuño de 2015</p>
    <footer><p>A secretaria xudicial</p></footer>

