---
date: '2015-08-05'
id: C3K1-310715-0001
page: 32306
number: 147
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 16 de xullo de 2015, da Xefatura Territorial da Coruña, pola que se
  notifica o acordo de inicio do expediente sancionador 2015185AL-CO por
  infraccións en materia sanitaria.
range: Cédula
url: >-
  https://www.xunta.gal/dog/Publicados/2015/20150805/AnuncioC3K1-310715-0001_gl.html
---
<p>Coa data do 30 de xuño de 2015, a xefa territorial da Consellería de Sanidade ditou acordo de inicio do expediente sancionador 2015185AL-CO incoado a Horno Boutique Factory, S.L.</p>
    <p>Intentada a notificación deste acordo segundo o disposto no artigo 59.2 da Lei 30/1992, do 26 de novembro, de réxime xurídico das administracións públicas e do procedemento administrativo común, e non sendo posible a súa práctica, por medio desta cédula, e ao abeiro do disposto no número 5 do devandito artigo, notifícase a Horno Boutique Factory, S.L. o contido de dito acordo de inicio que figura como anexo para que poida ter coñecemento del.</p>
    <p>Así mesmo, fáiselle saber o dereito que a asiste, ao abeiro do disposto no número 1 do artigo 16 do Real decreto 1398/1993, do 4 de agosto, polo que se aproba o Regulamento para o exercicio da potestade sancionadora, para presentar alegacións, ante a xefatura territorial, no prazo de quince (15) días hábiles contados desde o seguinte ao da publicación desta cédula, lembrándolle o seu dereito a consultar o expediente, depositado nas dependencias da xefatura, sita na rúa Durán Loriga, 3, A Coruña, e a obter, se é o caso, copia do expediente, segundo o previsto na letra a) do artigo 35 da Lei 30/1992, do 26 de novembro.</p>
    <p>Advírteselle que, no caso de non efectuar alegacións sobre o contido do dito acordo no citado prazo, o acordo de inicio se considerará proposta de resolución cando conteña un pronunciamento preciso acerca da responsabilidade imputada, cos efectos previstos nos artigos 18 e 19 do Real decreto 1398/1993.</p>
    <p>Esta cédula expídese para que conste e lle sirva de notificación á interesada, en cumprimento do disposto co artigo 59.5 da Lei 30/1992, do 26 de novembro, modificado pola Lei 15/2014, do 16 de setembro (BOE nº 226, do 17 de setembro).</p>
    <p>A Coruña, 16 de xullo de 2015</p>
    <footer><p>Cristina Pérez Fernández<br>Xefa territorial da Coruña</p></footer>
    <h2>ANEXO</h2>
    <p>Número de expediente: 2015185AL-CO.</p>
    <p>Interesada: Horno Boutique Factory, S.L. (La Boutique del Pan).</p>
    <p>DNI/NIF/CIF: B70402607.</p>
    <p>Último enderezo coñecido: Carlos III, 14,15403 Ferrol.</p>
    <p>Feito imputado: infracción da lexislación aplicable en materia sanitaria.</p>
    <p>Artigos infrinxidos:</p>
    <p>– Regulamento (CE) 852/2004, do 29 de abril, do Parlamento Europeo e do Consello, relativo á hixiene dos produtos alimenticios (DOUE nº 139, do 30 de abril; rectif. DOUE nº 204, do 4 agosto do 2007): artigo 5. Anexo II. Requisitos hixiénicos xerais aplicables a todos os operadores de empresa alimentaria (agás se é de aplicación o anexo I). Capítulo I: puntos 1, 2. b) c) e 5.</p>
    <p>– Lei 17/2011, do 5 de xullo, de seguridade alimentaria e nutrición (BOE nº 160, do 6 de xullo): artigo 6, artigo 50.1.a), d), e) e artigo 51.1, números 1, 4 e 10.</p>
    <p>– Regulamento (CE) 178/2002 da Comisión, do 28 de xaneiro, polo que establecen os principios e os requisitos xerais da lexislación alimentaria, se crea a Autoridade Europea de Seguridade Alimentaria e se fixan procedementos relativos á seguridade alimentaria (DOUE núm. 31, do 1 de febreiro). Artigo 18 e artigo 19.</p>
    <p>Tipificación provisional: leve.</p>
    <p>Sanción proposta: 1.200 €.</p>

