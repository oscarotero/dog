---
date: '2015-08-05'
id: CA05-300715-0003
page: 32225
number: 147
agency: Consellería de Traballo e Benestar
section: III. Outras disposicións.
title: >-
  ORDE do 29 de xullo de 2015 pola que se fixa o prezo de venda ao público dunha
  publicación editada por esta consellería.
range: Orde
url: >-
  https://www.xunta.gal/dog/Publicados/2015/20150805/AnuncioCA05-300715-0003_gl.html
---
<p>En virtude do Decreto 42/2013, do 21 de febreiro, estableceuse a estrutura orgánica da Consellería de Traballo e Benestar.</p>
    <p>De conformidade co disposto no Decreto 196/2001, do 26 de xullo, polo que se regulan as publicacións da Xunta de Galicia, modificado polo Decreto 116/2002, do 1 de febreiro e polo Decreto 176/2011, do 1 de setembro, esta consellería é a responsable económica e administrativa das publicacións editadas no ámbito das súas competencias.</p>
    <p>A Lei 6/2003, do 9 de decembro, de taxas, prezos e exaccións reguladoras da Comunidade Autónoma de Galicia, no seu artigo 51, sinala a obriga de que os prezos privados sexan publicados no <em>Diario Oficial de Galicia</em>.</p>
    <p>Tras a aprobación pola Comisión Permanente de Publicacións da publicación desta consellería Guía e outros aspectos básicos para a elaboración do proxecto educativo das escolas infantís 0-3, cómpre fixar o prezo para a súa comercialización.</p>
    <p>Por iso, logo de informe favorable do órgano competente en materia de facenda, no exercicio das atribucións conferidas de conformidade co disposto no artigo 34.6 da Lei 1/1983, do 22 de febreiro, de normas reguladoras da Xunta e da súa Presidencia,</p>
    <h2>RESOLVO:</h2>
    <p>Artigo único. <em>Aprobación e prezo de venda</em></p>
    <p>1. Queda aprobado o prezo de venda ao público da publicación que se relaciona no anexo á orde.</p>
    <p>2. Este prezo entenderase con IVE incluído.</p>
    <p>Disposición derradeira única. <em>Entrada en vigor</em></p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 29 de xullo de 2015</p>
    <footer><p>Beatriz Mato Otero<br>Conselleira de Traballo e Benestar</p></footer>
    <h2>ANEXO</h2>
    <p><em>Guía e outros aspectos básicos para a elaboración do proxecto educativo das escolas infantís 0-3</em>: 15 €.</p>

