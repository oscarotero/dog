---
date: '2015-08-11'
id: CA04-210715-0013
page: 32993
number: 151
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 21 de xullo de 2015, da Xefatura Territorial de Lugo, pola que
  se concede a autorización administrativa previa e de construción dunha
  instalación eléctrica no concello de Lugo (expediente IN407A 2015/45-2, 8239
  AT).
range: Resolución
url: >-
  https://www.xunta.gal/dog/Publicados/2015/20150811/AnuncioCA04-210715-0013_gl.html
---
<p>Visto o expediente para outorgamento de autorización administrativa previa e de construción da instalación eléctrica que a seguir se describe:</p>
    <p>Solicitante: Sofiespa, S.L.</p>
    <p>Domicilio social: avda. San Pablo, nº 26-3ª planta. 28820 Coslada.</p>
    <p>Denominación: novo CT e LMT de abonado E. Leclerc Lugo (C.C. Abella).</p>
    <p>Situación: concello de Lugo.</p>
    <p>Características técnicas: </p>
    <p>1. Liña de media tensión en bandexa metálica con orixe no centro de transformación e seccionamento nº 1, propiedade de BEGASA, e final no CT proxectado, cunha lonxitude de 34,4 metros en condutor tipo HEPRZ1 3×150+H16.</p>
    <p>2. Centro de transformación en edificio non prefabricado, no cal se instala unha cela de liña, unha de protección e unha de medida cunha potencia instalada de 800 kVA.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no título VII, capítulo II, do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54, do 19 de marzo).</p>
    <p>Esta xefatura territorial resolve, de acordo coas competencias atribuídas no Decreto 110/2013, do 4 de xullo, polo que se establece a estrutura orgánica da Consellería de Economía e Industria, modificado polo Decreto 116/2014, do 11 de setembro, e no Decreto 36/2001, sobre órganos competentes para autorización de instalacións eléctricas na Comunidade Autónoma de Galicia, conceder a autorización administrativa previa e a autorización administrativa de construción das ditas instalacións, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial e outros necesarios para a realización das obras das instalacións autorizadas.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución cabe interpor recurso de alzada ante o conselleiro de Economía e Industria no prazo dun mes, a partir do día seguinte ao da notificación ou publicación desta resolución; tamén se poderá interpoñer calquera outro recurso que se xulgue pertinente ao seu dereito.</p>
    <p>Lugo, 21 de xullo de 2015</p>
    <footer><p>P.A. (Artigo 30.3 do Decreto 110/2013, do 4 de xullo)<br>Álvaro Rodríguez Vázquez<br>Xefe do Servizo de Administración Industrial</p></footer>

