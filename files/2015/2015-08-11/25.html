---
date: '2015-08-11'
id: CA04-210715-0014
page: 32991
number: 151
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 17 de xullo de 2015, da Xefatura Territorial de Ourense, pola se
  concede a autorización administrativa previa e de construción dunha
  instalación eléctrica no concello de Cartelle (expediente IN407A 2015/31-3).
range: Resolución
url: >-
  https://www.xunta.gal/dog/Publicados/2015/20150811/AnuncioCA04-210715-0014_gl.html
---
<p>Visto o expediente para outorgamento de autorización administrativa previa e de construción da instalación eléctrica que a seguir se describe:</p>
    <p>Solicitante: Unión Fenosa Distribución, S.A.</p>
    <p>Domicilio social: A Batundeira, nº 2, Velle, 32960 Ourense.</p>
    <p>Denominación: recuamento LMT e CT Nogueiró.</p>
    <p>Situación: Cartelle.</p>
    <p>Características técnicas: </p>
    <p>LMT subterránea a 20 kV de 40 m de lonxitude, con condutor RHZ1-13/20 kV 3×150 Al e con orixe na LMT ao CT Nogueiró (expediente 3588 AT) e remate no CT proxectado rural prefabricado Nogueiró de 160 kVA e R/T 20.000/400-230 V.</p>
    <p>RBT aerosubterránea de 8 m en aéreo con condutor RZ e 20 m en subterráneo con condutor XZ1 derivada do CT proxectado.</p>
    <p>Orzamento: 45.302,80 euros.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Conceder a autorización previa e a autorización administrativa de construción á devandita instalación, cuxas características se axustarán en todas as súas partes ao proxecto arriba sinalado e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente. Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e en especial as relativas á ordenación do territorio e ao ambiente.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra a presente resolución poderá interpoñer recurso de alzada ante o conselleiro de Economía e Industria no prazo dun mes contado a partir do día seguinte ao da notificación ou publicación desta resolución; tamén poderá interpoñer calquera outro recurso que xulgue pertinente ao seu dereito.</p>
    <p>Ourense, 17 de xullo de 2015</p>
    <footer><p>P.S.L. (Decreto 110/2013, do 4 de xullo)<br>Juan Ramón Velasco González<br>Xefe do Servizo de Administración Industrial</p></footer>

