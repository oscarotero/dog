---
date: '2015-01-09'
id: G1096-191214-0001
page: 1070
number: 5
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 17 de decembro de 2014 pola que se notifica a imposición da primeira
  multa coercitiva, devolta polo servizo de Correos por resultar a súa
  destinataria ausente na repartición (expediente IU3/28/2013-A1).
range: Cédula
url: >-
  https://www.xunta.gal/dog/Publicados/2015/20150109/AnuncioG1096-191214-0001_gl.html
---
<p>A directora da Axencia de Protección da Legalidade Urbanística ditou o 5 de novembro de 2014 resolución pola que se impón a primeira multa coercitiva a María Rego Prieto, como consecuencia de incumprir a Resolución do 26 de marzo de 2014, pola que se ordena a retirada dunha casa prefabricada metálica destinada a uso residencial e instalación de caseta metálica con caseta de obra prefabricada complementarias ao uso residencial, no lugar de Bichicán, Lanzós, no termo municipal de Vilalba.</p>
    <p>Ao non poderse realizar a notificación persoal daquela resolución, mediante a presente cédula, e ao amparo do disposto no artigo 59.5 da Lei 30/1992, de réxime xurídico das administracións públicas e do procedemento administrativo común (LRXPAC), notifícase á interesada a devandita resolución. </p>
    <p>Tendo en conta que o acto non se publica na súa integridade, comunícase á interesada que o texto íntegro da resolución que se notifica se encontra á súa disposición nas dependencias da Axencia de Protección da Legalidade Urbanística, situadas no Edificio Witland-Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación desta cédula. Transcorrido o dito prazo, a notificación entenderase producida.</p>
    <p>Contra esta resolución a interesada pode interpoñer recurso de reposición ante a directora da Axencia de Protección da Legalidade Urbanística no prazo dun mes, contado a partir do día seguinte a aquel en que se produza a notificación, ou ben, se non exerce o seu dereito a presentar recurso potestativo de reposición, pode interpoñer directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición radique o inmoble afectado, conforme o disposto no artigo 14.1, regra terceira, da Lei 29/1998, reguladora da xurisdición contencioso-administrativa.</p>
    <p>Para que conste e lle sirva de notificación á citada interesada, en cumprimento do disposto no artigo 59.5 da LRXPAC, expido e asino esta cédula.</p>
    <p>Santiago de Compostela, 17 de decembro de 2014</p>
    <footer><p>María Martínez Allegue<br>Directora da Axencia de Protección da Legalidade Urbanística</p></footer>

