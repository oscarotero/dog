---
date: '2015-01-09'
id: L385-181214-0002
page: 1087
number: 5
agency: Concello de Verín
section: VI. Anuncios. b) Administración local.
title: >-
  ANUNCIO de información pública do estudo de detalle das parcelas 128 e 130 do
  polígono 1 do catastro de Verín.
range: Anuncio
url: >-
  https://www.xunta.gal/dog/Publicados/2015/20150109/AnuncioL385-181214-0002_gl.html
---
<p>Logo de ver os informes favorables emitidos polos servizos técnicos municipais que constan no expediente, segundo o disposto no artigo 86.2 da Lei 9/2002, do 30 de decembro, de ordenación urbanística e protección do medio rural de Galicia, modificada pola Lei 15/2004, do 29 de decembro, en relación co artigo 21.1.j) da Lei 7/1985, do 2 de abril, de bases de réxime local, resolvo:</p>
    <p>Primeiro. Aprobar inicialmente o proxecto de estudo de detalle formulado por instancia de Escayolas González Pardo, S.L. e Mario Limia Ascariz, elaborado polo arquitecto Rodolfo Rodríguez Guerra, e que ten por obxecto o reaxuste das aliñacións fixadas polo Plan xeral de ordenación municipal de Verín, na zona de solo urbano consolidado conformada polas parcelas nº 128 e 130 do polígono 1 do catastro do concello de Verín.</p>
    <p>Segundo. Someter o expediente administrativo ao trámite de información pública polo prazo de 20 días hábiles, mediante anuncio que se publicará no Diario Oficial de Galicia e nun dos xornais de maior circulación da provincia.</p>
    <p>Durante o prazo de exposición ao público, que comezará a contarse a partir do día seguinte ao da publicación do presente anuncio no Diario Oficial de Galicia, o devandito expediente administrativo poderá examinarse no Servizo de Urbanismo do Concello, das 9.00 ás 14.00 horas, de luns a venres, para que calquera interesado poida formular por escrito as reclamacións ou observacións que coide oportunas.</p>
    <p>Verín, 17 de decembro de 2014</p>
    <footer><p>Enrique Díaz García<br>Alcalde en funcións</p></footer>

