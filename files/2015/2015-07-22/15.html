---
date: '2015-07-22'
id: G2348-030715-0002
page: 30682
number: 137
agency: Xulgado do Social número 5 da Coruña
section: V. Administración de xustiza.
title: EDICTO (319/2014).
range: Edicto
url: >-
  https://www.xunta.gal/dog/Publicados/2015/20150722/AnuncioG2348-030715-0002_gl.html
---
<p>María Jesús Hernando Arenas, secretaria xudicial do Xulgado do Social número 5 da Coruña, fago saber que no procedemento ordinario 319/2014 deste xulgado do social, seguido por instancia de María Ángeles López Corral e María Cagiao Torreiro contra a empresa Corte y Textil de Prenda, S.L., Prendourado, S.L. e o Fondo de Garantía Salarial, sobre reclamación de cantidade procedemento ordinario, se ditou a seguinte sentenza cuxa decisión di:</p>
    <p>Que debo estimar e estimo a demanda que en materia de cantidade foi interposta por María Ángeles López Corral e María Cagiao Torreiro contra as entidades Corte y Textil de Prenda, S.L. e Prendourado, S.L. En consecuencia, debo condenar e condeno as entidades Prendourado, S.L. e Corte y Textil de Prenda, S.L. a que lles aboen ás demandantes as cantidades seguintes, incrementadas no xuro do 10 % por mora e aplicable aos conceptos salariais:</p>
    <p>– A María Cagiao Torreiro, a cantidade de 2.825,89 € brutos, por salarios dos meses de febreiro, agosto e setembro de 2013, así como a compensación económica polas vacacións non gozadas.</p>
    <p>– A María Ángeles López Corral, a cantidade de 1.556,32 € brutos, por salarios dos meses de xullo e agosto de 2013, así como a compensación económica polas vacacións non gozadas.</p>
    <p>Coa intervención procesual do Fondo de Garantía Salarial.</p>
    <p>Notifíqueselles a presente resolución ás partes facéndolles saber que contra esta non cabe interpor ningún recurso. Así, por esta a miña sentenza, pronúnciao, mándao e asínao Pilar Carreira Vidal, maxistrada xuíza do Xulgado do Social número 5 da Coruña.</p>
    <p>E para que lle sirva de notificación en legal forma ás empresas Corte y Textil de Prenda, S.L. e Prendourado, S.L., en ignorado paradoiro, expido o presente para a súa inserción no Boletín Oficial da provincia.</p>
    <p>Advírteselles aos destinatarios que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 3 de xullo de 2015</p>
    <footer><p>A secretaria xudicial</p></footer>

