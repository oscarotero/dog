---
date: '2015-07-22'
id: G2348-030715-0001
page: 30684
number: 137
agency: Xulgado do Social número 5 da Coruña
section: V. Administración de xustiza.
title: EDICTO (DSP 352/2015).
range: Edicto
url: >-
  https://www.xunta.gal/dog/Publicados/2015/20150722/AnuncioG2348-030715-0001_gl.html
---
<p>DSP despedimento/cesamentos en xeral 352/2015</p>
    <p>Sobre: despedimento</p>
    <p>Demandante: María Busto Mariño</p>
    <p>Demandado: Prohostega, S.L. Medley´s, Fondo de Garantía Salarial </p>
    <p>María Jesús Hernando Arenas, secretaria xudicial do Xulgado do Social número 5 da Coruña, fago saber que no procedemento de despedimento/cesamentos en xeral 352/2015 deste xulgado do social, seguido por instancia de María Busto Mariño, sobre despedimento, se ditou sentenza cuxa decisión di:</p>
    <p>Que debo estimar e estimo a demanda que en materia de resolución de contrato foi interposta por María Busto Mariño contra a entidade Prohostega, S.L. e, en consecuencia, debo declarar e declaro extinguida a relación laboral que vinculaba a María Busto Mariño coa entidade Prohostega, S.L., no día de hoxe (1 de xullo de 2015), e condeno a entidade Prohostega, S.L. ao aboamento dunha indemnización a razón de 626,93 €.</p>
    <p>Que debo estimar e estimo a demanda que en materia de cantidade foi interposta por María Busto Mariño contra a entidade Prohostega, S.L. e, en consecuencia, debo condenar e condeno a entidade Prohostega, S.L. a que lle aboe ao demandante a cantidade de 1.617,98 € brutos por salarios devindicados desde decembro de 2014 a xuño de 2015, así como o xuro do 10 % por mora e aplicable aos conceptos salariais.</p>
    <p>Coa intervención procesual do Fondo de Garantía Salarial.</p>
    <p>Notifíqueselles a presente resolución ás partes facéndolles saber o seu dereito a interpor contra esta recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación.</p>
    <p>Así, por esta a miña sentenza, pronúncioo, mándoo e asínoo.</p>
    <p>E para que lle sirva de notificación en legal forma á empresa Prohostega, S.L., en ignorado paradoiro, expido o presente para a súa inserción no <em>Boletín Oficial</em> da provincia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 3 de xullo de 2015</p>
    <footer><p>A secretaria xudicial</p></footer>

