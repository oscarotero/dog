---
date: '2015-07-22'
id: G1096-100715-0005
page: 30744
number: 137
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 2 de xullo de 2015 pola que se notifica a imposición dunha quinta
  multa coercitiva, devolta polo servizo de Correos por non facerse cargo o seu
  destinatario (expediente IU3/12/2012-E1).
range: Cédula
url: >-
  https://www.xunta.gal/dog/Publicados/2015/20150722/AnuncioG1096-100715-0005_gl.html
---
<p>A directora da Axencia de Protección da Legalidade Urbanística ditou, o 28 de novembro de 2014, resolución pola cal se impón unha quinta multa coercitiva derivada do expediente de reposición da legalidade urbanística (107B 2009/3-0), como consecuencia de incumprir o ordenado na Resolución do 10.12.2009, na cal se ordena a demolición das obras consistentes na construción dunha edificación no lugar da Barca do Castelo, no termo municipal de Quiroga, provincia de Lugo, por ser incompatibles co ordenamento xurídico vixente.</p>
    <p>Ao non se lle poder realizar a notificación persoal daquela resolución a Jorge da Veiga Correia, mediante a presente cédula e ao abeiro do disposto no artigo 59.5 da Lei 30/1992, de réxime xurídico das administracións públicas e do procedemento administrativo común (LRXPAC), notifícaselle ao interesado a dita resolución por medio dun anuncio publicado no Boletín Oficial del Estado. </p>
    <p>Tendo en conta que o acto non se publica na súa integridade, comunícaselle ao interesado que o texto íntegro da resolución que se notifica se encontra á súa disposición nas dependencias da Axencia de Protección da Legalidade Urbanística, situadas no Edificio Witland, Salgueiriños, Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación desta cédula. Transcorrido o dito prazo, a notificación entenderase producida.</p>
    <p>Contra esta resolución o interesado pode interpor recurso de reposición ante o director da Axencia de Protección da Legalidade Urbanística no prazo dun mes, contado a partir do día seguinte a aquel en que se produza a notificación, ou ben se non exerce o seu dereito a presentar recurso potestativo de reposición, pode interpor directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición radique o inmoble afectado, conforme o disposto no artigo 14.1, regra terceira, da Lei 29/1998, reguladora da xurisdición contencioso-administrativa.</p>
    <p>Para que conste e lle sirva de notificación ao citado interesado en cumprimento do disposto no artigo 59.5 da LRXPAC, expido e asino esta cédula.</p>
    <p>Santiago de Compostela, 2 de xullo de 2015</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

