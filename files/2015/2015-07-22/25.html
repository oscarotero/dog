---
date: '2015-07-22'
id: CA02-100715-0010
page: 30709
number: 137
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 30 de xuño de 2015, da Secretaría Xeral de Calidade e Avaliación
  Ambiental, polo que se somete a información pública a solicitude de
  autorización ambiental integrada e o estudo de impacto ambiental para unha
  planta de tratamento de superficies metálicas e plásticas, promovida por
  Malpor System, S.L., no concello da Cañiza (Pontevedra) (expediente
  2015-IPPC-I-12).
range: Anuncio
url: >-
  https://www.xunta.gal/dog/Publicados/2015/20150722/AnuncioCA02-100715-0010_gl.html
---
<p>Para os efectos previstos na Lei 16/2002, do 1 de xullo, de prevención e control integrados da contaminación (BOE núm. 157, do 2 de xullo), e na Lei 21/2013, do 9 de decembro, de avaliación ambiental (BOE núm. 296, do 11 de decembro), faise público que por espazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedará exposta a seguinte documentación:</p>
    <p>– «Proxecto básico e estudo de impacto ambiental-rev.1 para a solicitude da autorización ambiental integrada das instalacións de Malpor System, S.L. situadas no polígono de Ribadil, parcela 4, 36880 A Cañiza, Pontevedra».</p>
    <p>– «Resumo non técnico do proxecto básico e estudo de impacto ambiental-rev.1 para a solicitude da autorización ambiental integrada das instalacións de Malpor System, S.L. situadas no polígono de Ribadil, parcela 4, 36880 A Cañiza, Pontevedra».</p>
    <p>Co fin de que calquera interesado poida consultala e, se é o caso, formular no dito prazo as alegacións, suxestións ou observacións que considere convenientes, os citados documentos estarán á disposición dos administrados, en horario de atención ao público, nas seguintes dependencias:</p>
    <p>– Secretaría Xeral de Calidade e Avaliación Ambiental-Servizo de Prevención e Control Integrados da Contaminación (r/ San Lázaro, s/n, 15781 Santiago de Compostela).</p>
    <p>Ademais, poderán consultalos na páxina web da Consellería de Medio Ambiente, Territorio e Infraestruturas (http://www.cmati.xunta.es/&gt;&gt;medio ambiente e sostibilidade &gt;&gt;prevención e control de actividades&gt;&gt;autorización ambiental integrada &gt;&gt;proxectos en información pública).</p>
    <p>Santiago de Compostela, 30 de xuño de 2015</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <h2>ANEXO I<br>Memoria resumo</h2>
    <p>Clave do expediente: 2015-IPPC-I-12.</p>
    <p>Peticionario: Malpor System, SL.</p>
    <p>Domicilio social: polígono de Industrial da Cañiza, s/n, 36880 A Cañiza, Pontevedra.</p>
    <p>Localización da instalación: polígono industrial da Cañiza, parcela 4.</p>
    <p>Actividade: planta con dúas actividades, unha de lacado de perfís e chapas metálicas (liña metal) e outra de fabricación de mamparas de baño e armarios a medida (liña madeira).</p>
    <p>Descrición: en cada liña realízanse os seguintes procesos:</p>
    <p>– Liña madeira: realízase o deseño do moble ou mampara á medida, que despois se leva a cabo a partir de taboleiro DM, mediante o seu corte, tradeadura, troquelado e canteado. Despois, as pezas son ensambladas, lixadas e recubertas con melaminas. </p>
    <p>– Liña metal: composta por 1) pretratamento, que consiste na preparación das pezas metálicas (perfís de aluminio e portais e pranchas de ferro de grandes dimensións) mediante desengraxado, lavado, mordentado e conversión destas, 2) recubrimento mediante pintado electrostático con pinturas de poliéster en po, e 3) polimerización e secado da pintura en fornos. </p>
    <p>Verteduras: na planta xéranse 3 tipos de augas residuais:</p>
    <p>– Augas residuais industriais procedentes da liña metal: que se verten á rede municipal de saneamento despois de seren tratadas na EDAR fisicoquímica da planta.</p>
    <p>– Augas residuais sanitarias: que se verten directamente á rede municipal de saneamento.</p>
    <p>– Augas residuais pluviais: que se verten directamente á rede municipal de pluviais.</p>

