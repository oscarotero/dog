---
date: '2015-04-27'
id: G1994-070415-0001
page: 16001
number: 78
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (3904/2012).
range: Edicto
url: >-
  https://www.xunta.gal/dog/Publicados/2015/20150427/AnuncioG1994-070415-0001_gl.html
---
<p>Eu, M. Socorro Bazarra Varela, secretaria xudicial da Sección número 1 da Sala Segunda do Social do Tribunal Superior de Xustiza de Galicia, fago saber que no procedemento recurso de suplicación 3904/2012 desta sección, seguido por instancia de María del Carmen Alvariño Crespo contra o Instituto Nacional da Seguridade Social, Tesouraría Xeral da Seguridade Social, Navantia, S.A., Mutua Asepeyo, Mutua La Fraternidad-Muprespa, Innaval, S.L., Izar Construcións Navais, S.A., Montajes Alfer, sobre viuvez, se ditaron as seguintes resolucións:</p>
    <p>Dilixencia de ordenación da secretaria xudicial.</p>
    <p>M. Socorro Bazarra Varela.</p>
    <p>A Coruña, 6 de abril de 2015.</p>
    <p>Póñoa eu, a secretaria xudicial para facer constar que, con data do 1 de abril de 2015, se recibiron procedentes da Sala do Social Cuarta do Tribunal Supremo, as presentes actuacións xunto con testemuño da resolución do recurso de casación en unificación de doutrina.</p>
    <p>Acordo comunicar a súa recepción á Sala do Social Cuarta do Tribunal Supremo e cumprir o ordenado na súa resolución.</p>
    <p>Remítanse as actuacións ao órgano xudicial de procedencia con certificación da sentenza ditada por esta sala.</p>
    <p>Unha vez consten recibidas as notificacións de recibo do órgano xudicial de procedencia así como da notificación ás partes desta resolución, arquívense as actuacións deixando nota nos libros deste tribunal.</p>
    <p>Notifíquese esta resolución ás partes.</p>
    <p>Modo de impugnación: mediante recurso de reposición a interpoñer perante quen dita esta resolución no prazo dos cinco (5) días seguintes á súa notificación que deberá expresar a infracción que a xuízo do recorrente contén a resolución de conformidade ao disposto no artigo 186 e 187 da LXS.</p>
    <p>«Auto.</p>
    <p>Tribunal Supremo. Sala do Social.</p>
    <p>José Luis Gilolmo López, María Lourdes Arastey Sahún e Jesús Souto Prieto.</p>
    <p>En Madrid, vinte e sete de xaneiro de dous mil quince.</p>
    <p>É maxistrado relator, José Luis Gilolmo López.</p>
    <p>A sala acorda declarar a inadmisión do recurso de casación para a unificación de doutrina interposto pola letrada María Veiga Ramos, en nome e representación de María del Carmen Alvariño Crespo, contra a sentenza ditada pola Sala do Social do Tribunal Superior de Xustiza de Galicia, con data do 30 de xuño de 2014, no recurso de suplicación número 3904/2012, interposto por María del Carmen Alvariño Crespo, fronte á sentenza ditada polo Xulgado do Social número 2 de Ferrol, do 28 de marzo de 2012, no procedemento n° 757/2011 seguido por instancia de María Carmen Alvariño Crespo contra o Instituto Nacional da Seguridade Social, Innaval, S.L., Montajes Alfer, Tesouraría Xeral da Seguridade Social, Muprespa, Izar Construcciones Navales en Liquidación, S.A., Asepeyo, Navantia, S.A., sobre viuvez.</p>
    <p>Declárase a firmeza da sentenza recorrida, sen imposición de custas á parte recorrente.</p>
    <p>Contra este auto non cabe recurso ningún. Devólvanse os autos de instancia e o rolo de suplicación á Sala do Social do Tribunal Superior de Xustiza de Galicia de procedencia con certificación desta resolución e comunicación.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de localización».</p>
    <p>E para que sirva de notificación en legal forma a Montajes Alfer e Innaval, S.L., en ignorado paradoiro, expido este edicto para a súa inserción no Diario Oficial de Galicia.</p>
    <p>A Coruña, 6 de abril de 2015</p>
    <footer><p>A secretaria xudicial</p></footer>

