---
date: '2015-11-19'
id: G0423-121115-0008
page: 43802
number: 221
agency: Consellería de Infraestruturas e Vivenda
section: VI. Anuncios. a) Administración autonómica.
title: >-
  ANUNCIO do 19 de outubro de 2015, do Servizo de Mobilidade de Ourense, polo
  que se notifican as resolucións ditadas nos expedientes sancionadores en
  materia de transportes terrestres devoltas polo servizo de Correos porque,
  intentada a notificación, non se puido efectuar (expediente OU-00173-O-2015 e
  cinco máis).
range: Anuncio
url: >-
  https://www.xunta.gal/dog/Publicados/2015/20151119/AnuncioG0423-121115-0008_gl.html
---
<p>A persoa titular da Xefatura Territorial de Ourense ditou a resolución do expediente sancionador OU-00173-O-2015 e cinco máis por infracción da normativa sobre transporte terrestre.</p>
    <p>Intentada a notificación da resolución por correo certificado con xustificante de recepción no domicilio que consta no correspondente expediente sancionador, esta foi devolta polo servizo de Correos. Por este motivo, e de conformidade co artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, a notificación efectúase por medio dun anuncio publicado no <em>Boletín Oficial del Estado</em> (BOE), que previamente se publica no <em>Diario Oficial de Galicia</em>. En consecuencia, mediante este anuncio notifícanselles as resolucións ditadas ás persoas interesadas.</p>
    <p>Son informadas de que os expedientes sancionadores están á súa disposición nas oficinas do Servizo de Mobilidade da Xefatura Territorial de Ourense.</p>
    <p>Comunicáselles que contra a resolución sancionadora, que non é definitiva na vía administrativa, cabe recurso de alzada, ante a persoa titular da Dirección Xeral de Mobilidade da Consellería de Infraestruturas e Vivenda, no prazo dun mes contado desde o día seguinte ao da publicación deste anuncio no BOE.</p>
    <p>En caso de conformidade coa resolución sancionadora, as persoas interesadas deberán aboar a multa imposta empregando o modelo impreso que se facilitará no Servizo de Mobilidade da Xefatura Territorial de Ourense.</p>
    <p>No caso de non presentar recurso de alzada e non pagar a sanción imposta, procederase ao seu cobramento pola vía de constrinximento segundo o previsto no artigo 97 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Ourense, 19 de outubro de 2015</p>
    <footer><p>Ángel Míguez López<br>Xefe do Servizo de Mobilidade de Ourense</p></footer>

