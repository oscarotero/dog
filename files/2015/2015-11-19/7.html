---
date: '2015-11-19'
id: G0164-111115-0001
page: 43768
number: 221
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  RESOLUCIÓN do 10 de novembro de 2015, da Secretaría Xeral de Universidades,
  pola que se ordena a publicación do Acordo do Consello da Xunta de Galicia do
  29 de outubro de 2015, polo que se aproba o Plan galego de financiamento
  universitario 2016-2020.
range: Resolución
url: >-
  https://www.xunta.gal/dog/Publicados/2015/20151119/AnuncioG0164-111115-0001_gl.html
---
<p>En cumprimento do disposto no artigo 115 da Lei 6/2013, do 13 de xuño, do Sistema universitario de Galicia, o Consello da Xunta de Galicia, na súa reunión do 29 de outubro de 2015, adoptou o Acordo polo que se aproba o Plan galego de financiamento universitario 2016-2020.</p>
    <p>Para xeral coñecemento, procédese á publicación do referido acordo, que figura como anexo a esta resolución.</p>
    <p>O texto do dito plan estará a dispor do público no seguinte enlace http://www.edu.xunta.es</p>
    <p>Santiago de Compostela, 10 de novembro de 2015</p>
    <footer><p>José Alberto Díez de Castro<br>Secretario xeral de Universidades </p></footer>
    <h2>ANEXO</h2>
    <p>«Autorizar a aprobación do Plan galego de financiamento universitario 2016-2020, que se achega como anexo.</p>
    <p>O Plan prevé acadar nos cinco anos de vixencia os seguintes obxectivos:</p>
    <p>– Establecemento dun horizonte amplo de suficiencia e estabilidade financeira que permita á Xunta de Galicia e ás institucións públicas de ensino universitario na comunidade autónoma o desenvolvemento ordenado das súas políticas no período 2016-2020.</p>
    <p>– Definición de criterios de asignación de recursos explícitos, baseados no custo estándar da docencia e na obtención de resultados nos ámbitos fundamentais da actividade universitaria: docencia, investigación e transferencia.</p>
    <p>– Estimulación da adecuación da oferta ás demandas sociais, reorientando a oferta docente, potenciando a formación continua e a transferencia tecnolóxica e promovendo a mellora da calidade.</p>
    <p>Para facer posible alcanzar os obxectivos anteriormente definidos, o plan prevé as seguintes achegas:</p>
    <p class="basic-paragraph">Plan galego de financiamento universitario 2016-2020*</p>
    <table>
     <tbody>
      <tr>
       <td>2016</td>
       <td>2017</td>
       <td>2018</td>
       <td>2019</td>
       <td>2020</td>
       <td>Total</td>
      </tr>
      <tr>
       <td>392,30</td>
       <td>407,22</td>
       <td>415,57</td>
       <td>423,08</td>
       <td>429,96</td>
       <td>2.068.13</td>
      </tr>
     </tbody>
    </table>
    <p>* Créditos de partidas orzamentarias directamente vinculadas ao PGFU 2016-2020 nos orzamentos da Xunta de Galicia (en millóns de euros).</p>
    <p>Este financiamento verase incrementado con achegas de partidas orzamentarias da Xunta de Galicia non vinculadas directamente ao plan (axudas, convenios, acordos… de distintas consellerías, organismos e entidades do sector público autonómico), así como fondos públicos procedentes de administracións locais, nacionais e europeas, cuxa estimación para o quinquenio de vixencia do PGFU é a seguinte:</p>
    <p class="basic-paragraph">Achegas públicas estimadas á marxe do PGFU 2016-2020</p>
    <table>
     <tbody>
      <tr>
       <td>2016</td>
       <td>2017</td>
       <td>2018</td>
       <td>2019</td>
       <td>2020</td>
       <td>TOTAL</td>
      </tr>
      <tr>
       <td>82</td>
       <td>82</td>
       <td>82</td>
       <td>82</td>
       <td>82</td>
       <td>410</td>
      </tr>
     </tbody>
    </table>
    <p>Deste xeito, as previsións de financiamento público que percibirá o ensino universitario en Galicia no período 2016-2020 situaranse nunha cifra global de 2.478,13 millóns de euros».</p>

