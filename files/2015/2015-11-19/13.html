---
date: '2015-11-19'
id: G0058-301015-0001
page: 43782
number: 221
agency: Xulgado de Primeira Instancia número 4 de Ourense
section: V. Administración de xustiza.
title: EDICTO (201/2015).
range: Edicto
url: >-
  https://www.xunta.gal/dog/Publicados/2015/20151119/AnuncioG0058-301015-0001_gl.html
---
<p>María Dolores Prieto Rascado, secretaria xudicial do Xulgado de Primeira Instancia número 4 de Ourense, por medio deste edicto fai constar que neste procedemento, seguido por instancia de Diseño Norte de España, S.A. fronte a Eraimiam, S.L. e Judit Novellas Julia, se ditou a sentenza cuxo encabezamento e resolución son do teor literal seguinte:</p>
    <p>«Xulgado de Primeira Instancia número 4-Mercantil Ourense.</p>
    <p>Xuízo verbal 201/2015 mercantil.</p>
    <p>Sentenza:</p>
    <p>Ourense, 22 de xuño de 2015.</p>
    <p>Eu, Eva María Martínez Gallego, maxistrada xuíza do Xulgado de Primeira Instancia número 4, con competencia mercantil, de Ourense, vin os presentes autos de xuízo verbal rexistrados co número 201/2015, seguidos ante este xulgado entre partes, dunha, como demandante, a entidade Diseño Norte de España, S.A., representada pola procuradora Uxía Ríos Tesouro e asistida de letrada, e doutra, como parte demandada, Judit Novellas Julia e a entidade Eraimiam, S.L., en rebeldía procesual, sobre reclamación de cantidade.</p>
    <p>Resolvo:</p>
    <p>Que, estimando integramente a demanda presentada pola procuradora Uxía Ríos Tesouro, en nome e representación da entidade Diseño Norte de España, S.A. contra Judit Novellas Julia, administradora única da sociedade Eraimiam, S.L., debo condenar e condeno a Judit Novellas Julia a lle aboar á parte demandante a cantidade de 4.047,17 euros, máis os xuros que correspondan desde a presentación da demanda e ata a completa satisfacción da débeda, con expresa imposición das custas á parte demandada.</p>
    <p>Notifíqueselles esta resolución ás partes, facéndolles saber que non é firme e que contra ela cabe interpoñer recurso de apelación no prazo de 20 días desde a súa notificación neste xulgado ante a Audiencia Provincial de Ourense.</p>
    <p>Notifíqueselles esta resolución ás partes, cuxo orixinal quedará rexistrado no libro de sentenzas, e quede testemuño desta nos autos.</p>
    <p>Así o acordo, mando e asino.</p>
    <p>Eva María Martínez Gallego</p>
    <p>Maxistrada xuíza do Xulgado de Primeira Instancia número 4-Mercantil de Ourense».</p>
    <p>E como a dita demandada, a entidade Eraimiam S.L., se encontra en paradoiro descoñecido, expídese este edicto co fin de que lle sirva de notificación a esta de forma legal.</p>
    <p>Ourense, 23 de xuño de 2015</p>
    <footer><p>A secretaria xudicial</p></footer>

