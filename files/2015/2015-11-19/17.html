---
date: '2015-11-19'
id: G2358-291015-0001
page: 43788
number: 221
agency: Xulgado do Social número 1  de Lugo
section: V. Administración de xustiza.
title: EDICTO (321/2015).
range: Edicto
url: >-
  https://www.xunta.gal/dog/Publicados/2015/20151119/AnuncioG2358-291015-0001_gl.html
---
<p>Rafael González Alió, secretario xudicial do Xulgado do Social número 1 de Lugo, fago saber que no procedemento 321/2015 deste xulgado do social, seguido por instancia de César Vázquez Rodríguez contra Cefo Vial, S.L., Cefo Vial Formación, S.L. e o Fogasa, sobre extinción de contrato e reclamación de cantidade, ditouse sentenza cuxa resolución é a seguinte:</p>
    <p>Estimo parcialmente a demanda presentada por César Vázquez Rodríguez, representado pola letrada Sra. Souto Neira, contra Cefo Vial, S.L. e Cefo Vial Formación, S.L., ningunha das cales compareceu malia constar a súa citación en legal forma, e, en consecuencia:</p>
    <p>– Absolvo a Cefo Vial Formación, S.L. de todos os pedimentos deducidos na súa contra.</p>
    <p>– Declaro extinguido o contrato de traballo que vinculaba o demandante con Cefo Vial, S.L. con efectos desde a data da presente resolución.</p>
    <p>– Condeno a Cefo Vial, S.L. a aboar ao demandante a cantidade de 9.606,68 euros, en concepto de indemnización pola extinción causal do contrato por vontade do traballador fundada en incumprimento empresarial.</p>
    <p>– Condeno a Cefo Vial, S.L. a aboar ao demandante, en concepto de retribucións pactadas insatisfeitas, a cantidade de 3.256,20 euros, que devindicará o xuro moratorio do 10 %, atendida a súa natureza salarial.</p>
    <p>Notifíquese esta resolución ás partes, facéndolles saber que esta non é firme e que contra ela cabe interpoñer, ante este xulgado, recurso de suplicación que resolverá a Sala do Social do Tribunal Superior de Xustiza de Galicia.</p>
    <p>E para que sirva de notificación en forma a Cefo Vial, S.L., en ignorado paradoiro, expido e asino este edicto.</p>
    <p>Lugo, 23 de outubro de 2015</p>
    <footer><p>O secretario xudicial</p></footer>

