---
date: '2015-02-09'
id: CA02-050215-0001
page: 5734
number: 26
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 4 de febreiro de 2015, da Dirección Xeral de Conservación da
  Natureza, polo que se acorda ampliar o prazo de participación pública do
  documento inicial do Plan reitor de uso e xestión do Parque Natural das Fragas
  do Eume.
range: Anuncio
url: >-
  https://www.xunta.gal/dog/Publicados/2015/20150209/AnuncioCA02-050215-0001_gl.html
---
<p>De conformidade co artigo 16.1.a) da Lei 27/2006, do 18 de xuño, pola que se regulan os dereitos de acceso á xustiza en materia de ambiente, para promover unha participación real e efectiva do público na elaboración, modificación e revisión dos plans, programas e disposicións de carácter xeral relacionados co ambiente a que se refiren os artigos 17 e 18 desa lei, as administracións públicas, ao estableceren ou tramitaren os procedementos que resulten de aplicación, velarán por que se informe o público, mediante avisos públicos ou outros medios apropiados, como os electrónicos cando se dispoña deles, sobre calquera proposta de plans, programas ou disposicións de carácter xeral.</p>
    <p>Dentro das materias sobre as que deben as administracións públicas asegurar que se observen as garantías en materia de participación, atópase a de conservación da natureza e diversidade biolóxica, segundo o artigo 18 da Lei 27/2006, do 18 de xuño.</p>
    <p>Con data do 27 de xaneiro de 2015, publícase no Diario Oficial de Galicia, o anuncio da Dirección Xeral de Conservación da Natureza, do 8 de xaneiro de 2015, polo que se acorda someter á participación pública, durante quince días naturais, contados desde o seguinte ao da súa publicación, o documento inicial do Plan reitor de uso e xestión do Parque Natural das Fragas do Eume.</p>
    <p>Para garantir unha maior participación da cidadanía neste trámite administrativo,</p>
    <h2>ACORDO:</h2>
    <p>Primeiro. Ampliar o período de información pública do documento inicial do Plan reitor de uso e xestión do Parque Natural das Fragas do Eume, por un prazo de quince días naturais, contados desde o seguinte ao da finalización do prazo de quince días establecido no Anuncio do 8 de xaneiro de 2015, coa finalidade de que o público poida remitir observacións e opinións mediante escrito dirixido á Dirección Xeral de Conservación da Natureza da Consellería de Medio Ambiente, Territorio e Infraestruturas, San Lázaro, s/n, 15781 Santiago de Compostela, ou ao enderezo de correo electrónico planificacion.conservacion@xunta.es, indicando no asunto PRUX Fragas do Eume.</p>
    <p>Segundo. Durante o citado prazo, o documento poderá ser examinado nos seguintes lugares:</p>
    <p>– Dirección Xeral de Conservación da Natureza.</p>
    <p>– Xefatura Territorial da Consellería de Medio Ambiente, Territorio e Infraestructuras da Coruña.</p>
    <p>– Oficinas do Parque Natural das Fragas do Eume.</p>
    <p>– Páxina web da Consellería de Medio Ambiente, Territorio e Infraestruturas:</p>
    <p>http://www.cmati.xunta.es/</p>
    <p>Santiago de Compostela, 4 de febreiro de 2015</p>
    <footer><p>Verónica Tellado Barcia<br>Directora xeral de Conservación da Natureza</p></footer>

