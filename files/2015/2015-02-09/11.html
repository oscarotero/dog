---
date: '2015-02-09'
id: G2345-200115-0002
page: 5712
number: 26
agency: Xulgado do Social número 2 da Coruña
section: V. Administración de xustiza.
title: EDICTO (365/2012-F).
range: Edicto
url: >-
  https://www.xunta.gal/dog/Publicados/2015/20150209/AnuncioG2345-200115-0002_gl.html
---
<p>Procedimiento ordinario 365/2012-F</p>
    <p>Sobre: ordinario</p>
    <p>Demandante: José Daniel Rodríguez Morlán</p>
    <p>Demandados: Groinsa, S.L., Fondo de Garantía Salarial (Fogasa), administrador concursal de Groinsa, S.L. </p>
    <p>María Adelaida Egurbide Margañón, secretaria xudicial do Xulgado do Social número 2 da Coruña, fai saber que no procedemento ordinario 365/2012 deste xulgado do social, seguido por instancia de José Daniel Rodríguez Morlán contra a empresa Groinsa, S.L., Fondo de Garantía Salarial (Fogasa), administrador concursal de Groinsa, S.L., sobre ordinario, se ditou a seguinte resolución, cuxa parte dispositiva se xunta:</p>
    <p>«Decreto 21/2015</p>
    <p>Secretaria xudicial: María Adelaida Egurbide Margañón</p>
    <p>A Coruña, 20 de xaneiro de 2015</p>
    <p>Antecedentes de feito:</p>
    <p>Primeiro. O 2.4.2012 tivo entrada neste Xulgado do Social número 2 demanda de reclamación de cantidade presentada por José Daniel Rodríguez Morlan fronte a Groinsa, S.L., Fondo de Garantía Salarial (Fogasa), administrador concursal de Groinsa, S.L.</p>
    <p>Segundo. As partes foron citadas ao acto de conciliación para o día 21.1.2015, ás 10.20 horas.</p>
    <p>Terceiro. A parte demandante presentou escrito en que manifesta que desiste da acción entaboada.</p>
    <p>Fundamentos de dereito:</p>
    <p>Único. Declarada polo demandante a súa vontade de abandonar o proceso e ao non solicitar o demandado a continuación do procedemento, procede ter o demandante por desistido da súa demanda.</p>
    <p>Vistos os preceptos legais citados e demais de xeral e pertinente aplicación,</p>
    <p>Parte dispositiva:</p>
    <p>Acordo:</p>
    <p>– Ter por desistido a José Daniel Rodríguez Morlan da súa demanda de reclamación de cantidade fronte a Groinsa, S.L., Fondo de Garantía Salarial (Fogasa), administrador concursal de Groinsa, S.L.</p>
    <p>– Arquivar as actuacións unha vez que sexa firme a presente resolución.</p>
    <p>Incorpórese o orixinal ao libro de decretos, deixando certificación deste no procedemento da súa razón.</p>
    <p>Notifíqueselles ás partes, facéndolles saber que en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, de ser o caso, os profesionais designados sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas mentes non sexan facilitados outros datos alternativos, e será carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación: contra a presente resolución cabe recurso directo de revisión que deberá interporse ante quen dita a resolución no prazo de cinco días hábiles seguintes á notificación desta, con expresión da infracción cometida nesta a xuízo do recorrente (artigo 188 da LXS). O recorrente que non teña a condición de traballador ou beneficiario de réxime público da Seguridade Social deberá facer un depósito para recorrer de 25 euros, na conta número no Santander, e deberá indicar no campo concepto “recurso”, seguida do código “31 Social-revisión de resolucións secretario xudicial”. Se o ingreso se fai mediante transferencia bancaria deberá incluír tras a conta referida, separados por un espazo coa indicación “recurso”, seguida do “31 Social-revisión de resolucións secretario xudicial”. Se efectuar diversos pagamentos na mesma conta, deberá especificar un ingreso por cada concepto, mesmo se obedecen a outros recursos da mesma ou distinta clase, con indicación no campo de observacións a data da resolución contra a que se recorre, utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>A secretaria xudicial».</p>
    <p>E para que lle sirva de notificación en legal forma a Groinsa, S.L., en ignorado paradoiro, expido o presente edicto para a súa inserción no <em>Diario Oficial de Galicia</em>.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 20 de xaneiro de 2015</p>
    <footer><p>Adelaida Egurbide Margañón<br>Secretaria xudicial</p></footer>

