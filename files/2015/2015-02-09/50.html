---
date: '2015-02-09'
id: G0181-260115-0003
page: 5807
number: 26
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 19 de xaneiro de 2015 polo que se somete a información pública a
  delimitación provisional da liña límite de edificación da estrada autonómica
  OU-154, no seu treito situado entre o p.q. 1+440 ao 2+100.
range: Anuncio
url: >-
  https://www.xunta.gal/dog/Publicados/2015/20150209/AnuncioG0181-260115-0003_gl.html
---
<p>Aprobada provisionalmente, mediante Resolución da Dirección da Axencia Galega de Infraestruturas do 15 de xaneiro de 2015, a delimitación da liña límite de edificación da estrada de titularidade autonómica OU-154, no seu treito situado entre os p.q. 1+440 ao 2+100, e de conformidade co disposto no artigo 41.3 da Lei 8/2013, do 28 de xuño, de estradas de Galicia, e no artigo 85 do Regulamento xeral de estradas, aprobado polo Real decreto 1812/1994, do 2 de setembro, sométese a antedita delimitación a información pública por un período de trinta (30) días hábiles, contados a partir do seguinte ao de publicación do presente anuncio no <em>Diario Oficial de Galicia</em>, co fin de que calquera persoa física ou xurídica poida formular as alegacións que considere pertinentes.</p>
    <p>Os documentos que se someten a información pública son o informe da Área de Planificación e Programación do 13 de xaneiro de 2015, a antedita Resolución da Dirección da Axencia Galega de Infraestruturas do 15 de xaneiro de 2015 e o plano en que se establece a delimitación provisional da liña límite de edificación da estrada autonómica OU-154, no seu treito situado entre os p.q. 1+440 ao 2+100.</p>
    <p>O expediente estará exposto ao público, en días e horas hábiles de oficina, nos locais desta Axencia Galega de Infraestruturas en Santiago de Compostela (Edificio Administrativo de San Caetano, s/n), na Delegación da Axencia Galega de Infraestruturas en Ourense (rúa Sáenz Díez, 1) e na casa do Concello de Piñor (Piñor, s/n).</p>
    <p>Santiago de Compostela, 19 de xaneiro de 2015</p>
    <footer><p>Héctor Presas Veiga<br>Xefe da Área de Planificación e Programación</p></footer>

