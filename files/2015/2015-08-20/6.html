---
date: '2015-08-20'
id: G2164-300715-0001
page: 34217
number: 158
agency: Xulgado de Primeira Instancia número 5 de Pontevedra
section: V. Administración de xustiza.
title: EDICTO (144/2014).
range: Edicto
url: >-
  https://www.xunta.gal/dog/Publicados/2015/20150820/AnuncioG2164-300715-0001_gl.html
---
<p>Familia, garda, custodia alimentación fillo menor non matrimonio NON C 0000144 /2014</p>
    <p>Sobre: alimentos provisionais</p>
    <p>Demandante: Dalia Elizabeth Lorenzo Luciano</p>
    <p>Procuradora: Patricia Cabido Valladar</p>
    <p>Avogado: José Fernando Area Torres</p>
    <p>Demandado: Luis Alberto Lorenzo Figuereo</p>
    <p>Gema Antolín Pérez, secretaria xudicial do Xulgado de Primeira Instancia número 5 de Pontevedra, fago saber:</p>
    <p>Que no procedemento de familia, garda, custodia alimentación fillo menor non matrimonio NON C 144/2014 deste Xulgado de Primeira Instancia, seguidos por instancia de Dalia Elizabeth Lorenzo Luciano contra Luis Alberto Lorenzo Figuereo, se ditou a seguinte resolución, cuxa parte dispositiva se xunta:</p>
    <p>«Decisión</p>
    <p>Estimo a demanda interposta pola procuradora Patricia Cabido Valladar, en nome e representación de Dalia Elizabeth Lorenzo Luciano contra Luis Alberto Lorenzo Figuereo, en rebeldía procesual, e con intervención do Ministerio Fiscal, e acordo a adopción das seguintes medidas:</p>
    <p>1. A filla menor, Carmen Dalia, continuará baixo a garda e custodia da nai, Dalia Elizabeth Lorenzo Luciano, á cal se lle atribúe o exercicio exclusivo da patria potestade, mantendo a titularidade da patria potestade en ambos os dous proxenitores.</p>
    <p>2. Non se establece réxime de visitas a favor do pai, sen prexuízo de ulterior establecemento se o pai o interesase e resulte acreditado que iso redunda en beneficio da menor.</p>
    <p>3. Luis Alberto Lorenzo Figuereo deberalles aboar en concepto de pensión de alimentos aos dous fillos da parella (Luis Alberto e Carmen Dalia) a suma de 120 euros ao mes, por cada un deles, e que o pai deberá satisfacer dentro dos cinco primeiros días de cada mes, mediante ingreso na conta corrente designada pola nai. Esta cantidade revalorizarase anualmente elevándose na mesma proporción que experimente o índice de prezos de consumo que publica periodicamente o Instituto Nacional de Estatística ou organismo que o substitúa, e producirase a primeira elevación ao ano da entrada en vigor destas medidas.</p>
    <p>Respecto dos gastos extraordinarios dos fillos, serán aboados por metade por ambos os dous proxenitores, estimando como tales os médicos e farmacéuticos non cubertos pola Seguridade Social.</p>
    <p>Dada a natureza do presente procedemento non procede realizar pronunciamento en canto ás custas procesuais.</p>
    <p>Notifíqueselles esta resolución en forma legal ás partes e ao Ministerio Fiscal, ás cales se advirte que contra esta cabe recurso de apelación para ante a Audiencia Provincial de Pontevedra no prazo de vinte días contados desde a súa notificación, que se tramitará polas regras establecidas na Lei de axuizamento civil.</p>
    <p>Así, por esta a miña sentenza, definitivamente xulgando nesta instancia, de conformidade coa autoridade que me confire a Constitución de 1978 e a Lei orgánica do poder xudicial, pronúncioo, mándoo e asínoo».</p>
    <p>E para que lle sirva de notificación en legal forma a Luis Alberto Lorenzo Figuereo, en ignorado paradoiro, expido a presente para a súa inserción no <em>Diario Oficial de Galicia</em>.</p>
    <p>Pontevedra, 11 de decembro de 2014</p>
    <footer><p>O secretario xudicial</p></footer>

