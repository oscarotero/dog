---
date: '2015-08-20'
id: L251-310715-0005
page: 34297
number: 158
agency: Concello de Sanxenxo
section: VI. Anuncios. b) Administración local.
title: >-
  ANUNCIO de información pública sobre a aprobación inicial da modificación
  puntual número 5 do Plan xeral de ordenación municipal.
range: Anuncio
url: >-
  https://www.xunta.gal/dog/Publicados/2015/20150820/AnuncioL251-310715-0005_gl.html
---
<p>A Corporación Municipal en pleno, en sesión que tivo lugar o 17 de xullo de 2015, adoptou, entre outros, o seguinte acordo:</p>
    <p>Primeiro. Prestar aprobación inicial á modificación puntual nº 5 do Plan xeral de ordenación municipal de Sanxenxo, contida no documento denominado Proxecto de modificación puntual nº 5 do Plan xeral de ordenación municipal de Sanxenxo, con data de setembro-2014 e redactado por Rafael Vázquez Abal, José Manuel Rey Rial e Juan Lorenzo Ramírez.</p>
    <p>Segundo. Ao abeiro do disposto no artigo 85.2 da Lei 9/2002, do 30 de decembro, de ordenación urbanística e protección do medio rural de Galicia (LOUGA), someter o expediente completo ao trámite de información pública durante un prazo de dous meses, mediante anuncio que se publicará no Diario Oficial de Galicia e en dous dos xornais de maior difusión na provincia de Pontevedra. Entre a documentación que se somete a información pública, por aplicación do artigo 237.2 da LOUGA, está o texto íntegro do convenio, negociado simultaneamente coa tramitación desta modificación puntual coa cal garda directa relación, asinado o 20 de maio de 2015 pola entidade mercantil Construcciones Bamarti, S.L., por Sara Ruíz Lima, no seu nome e no de seu irmán, Bernardo Ruíz Lima, e pola Alcaldía.</p>
    <p>Terceiro. Simultaneamente, e durante o mesmo tempo que a información pública, déselles audiencia aos concellos limítrofes, e solicítense os informes sectoriais que resulten pertinentes, conforme o previsto nos informes dos técnicos municipais que constan unidos ao expediente, co fin de que sexan emitidos no prazo máximo dun mes, agás que a lexislación sectorial sinale outro prazo.</p>
    <p>Sanxenxo, 17 de xullo de 2015</p>
    <footer><p>Gonzalo Gonzalo Pita<br>Alcalde</p></footer>

