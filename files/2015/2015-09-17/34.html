---
date: '2015-09-17'
id: L217-110915-0001
page: 37102
number: 178
agency: Concello da Estrada
section: VI. Anuncios. b) Administración local.
title: >-
  ANUNCIO de aprobación definitiva do Plan especial de infraestruturas e
  dotacións para a modificación da ordenación detallada do sistema
  xeral-dotacional 1.
range: Edicto
url: >-
  https://www.xunta.gal/dog/Publicados/2015/20150917/AnuncioL217-110915-0001_gl.html
---
<p>O Concello Pleno, na súa sesión do 19 de agosto de 2015, previos os informes e trámites preceptivos, aprobou definitivamente o Plan especial de infraestruturas e dotacións para a modificación da ordenación detallada do sistema xeral – dotacional – 1 (estadio municipal), redactado polo arquitecto municipal Manuel Sanmartín Chao, o 22.10.2014, así como o seu anexo de data de xaneiro de 2015 (estudo de tráfico e acceso desde a N-640), e o documento complementario ao nomeado anexo, do mesmo autor (do 19.1.2015).</p>
    <p>Este acordo é obxecto de comunicación á Consellería de Medio Ambiente, Territorio e Infraestruturas (Secretaría Xeral de Ordenación do Territorio e Urbanismo). Dáse traslado dunha copia autenticada de dous exemplares do instrumento definitivamente aprobado, con todos os planos e documentos que integran o plan especial (e anexos complementarios) sobre os que recaeu aquel, debidamente dilixenciados pola Secretaría municipal, facendo constar o dito aspecto.</p>
    <p>O acordo pon fin á vía administrativa e contra el pódese interpoñer recurso contencioso-administrativo perante a sala correspondente do Tribunal Superior de Xustiza de Galicia, no prazo de dous meses, contado a partir do día seguinte a aquel en que se practique a súa publicación no <em>Diario Oficial de Galicia </em>ou no <em>Boletín Oficial</em> da provincia ou, se é o caso, da súa notificación, de conformidade co artigo 46 da Lei 29/1998, do 13 de xullo, da xurisdición contencioso-administrativa, sen prexuízo de calquera outro que se considere pertinente.</p>
    <p>A Estrada, 4 de setembro de 2015</p>
    <footer><p>José C. López Campos<br>Alcalde-presidente</p></footer>

