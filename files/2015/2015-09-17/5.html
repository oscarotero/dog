---
date: '2015-09-17'
id: O92-140915-0001
page: 37035
number: 178
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 10 de setembro de 2015 pola que se fai público o acordo do
  Consello de Dirección polo que se modifican as bases reguladoras dos préstamos
  Jeremie-Igape previstos no programa operativo Feder Galicia 2007-2013 en
  beneficio de pequenas e medianas empresas e microempresas cofinanciadas polo
  Fondo Europeo de Desenvolvemento Rexional.
range: Resolución
url: >-
  https://www.xunta.gal/dog/Publicados/2015/20150917/AnuncioO92-140915-0001_gl.html
---
<p>Mediante a Resolución do 3 de xuño de 2014 déuselle publicidade ao acordo do Consello de Dirección do Igape que aproba as bases reguladoras dos préstamos Jeremie-Igape, previstos no programa operativo Feder Galicia 2007-2013 en beneficio de pequenas e medianas empresas e microempresas cofinanciadas polo Fondo Europeo de Desenvolvemento Rexional, e procedeuse á súa convocatoria en réxime de concorrencia non competitiva (DOG nº 108, do 9 de xuño de 2014). Esta normativa foi modificada pola Resolución do 27 de abril de 2015 (DOG núm. 82, do 4 de maio).</p>
    <p>O éxito que está tendo este programa para o financiamento das Pemes galegas, posto de manifesto polo número de solicitudes que o Igape recibe, aconsella estender a súa vixencia, ampliando os prazos para a presentación de solicitudes e para a instrumentar e dispoñer dos fondos nas novas operacións que se concedan.</p>
    <p>O establecemento dos novos prazos faise tendo en conta o requisito de que os fondos dos préstamos que se concedan teñan que estar desembolsados nas contas dos titulares, como moi tarde o 30 de xuño de 2016 en lugar do 31 de decembro de 2015, que se prevía na normativa actualmente vixente.</p>
    <p>En virtude destes antecedentes, o Consello de Dirección do Igape, na súa xuntanza do 30 de xullo de 2015, acordou a modificación das bases reguladoras dos préstamos Jeremie-Igape previstos no programa operativo Feder Galicia 2007-2013, en beneficio de pequenas e medianas empresas cofinanciadas polo Fondo Europeo de Desenvolvemento Rexional.</p>
    <p>Por todo o anterior, de conformidade coas facultades que teño conferidas, </p>
    <h2>RESOLVO:</h2>
    <p>Primeiro. Modificar a convocatoria, en réxime de concorrencia non competitiva, das bases reguladoras dos préstamos Jeremie-Igape previstos no programa operativo Feder Galicia 2007-2013, en beneficio de pequenas e medianas empresas e microempresas cofinanciadas polo Fondo Europeo de Desenvolvemento Rexional, publicadas mediante Resolución do 3 de xuño de 2014 (DOG núm. 108, do 9 de xuño), nos seguintes puntos da resolución:</p>
    <p>Segundo. Prazo de presentación de solicitudes</p>
    <p>Amplíase o prazo de presentación de solicitudes ata o 31 de marzo de 2016. No caso de esgotamento do crédito, o Igape publicará esa circunstancia no Diario Oficial de Galicia e na páxina web do Igape, www.igape.es, co fin de pechar anticipadamente o prazo de presentación de solicitudes.</p>
    <p>Terceiro. Dotación orzamentaria</p>
    <p>Establécese unha liña de préstamos directos do Igape por importe máximo de 10.391.416,09 euros. Os créditos dispoñibles para concesións nesta convocatoria aboaranse con cargo á partida orzamentaria 08.A1.741A.8310 e polos seguintes importes e distribución plurianual:</p>
    <table>
     <tbody>
      <tr>
       <td>Ano</td>
       <td>Importe</td>
      </tr>
      <tr>
       <td>2014</td>
       <td>7.700.000,00</td>
      </tr>
      <tr>
       <td>2015</td>
       <td>1.800.000,00</td>
      </tr>
      <tr>
       <td>2016</td>
       <td>891.416,09</td>
      </tr>
      <tr>
       <td>Total</td>
       <td>10.391.416,09</td>
      </tr>
     </tbody>
    </table>
    <p>O director xeral do Igape poderá ampliar os créditos e modificar as partidas orzamentarias, logo de declaración de dispoñibilidade dos créditos nos termos referidos no artigo 31 da Lei 9/2007, de subvencións de Galicia, e no 30.2º do Decreto 11/2009, mediante resolución publicada para o efecto.</p>
    <p>Segundo. Publicar a modificación das bases reguladoras dos préstamos Jeremie-Igape previstos no programa operativo Feder Galicia 2007-2013, en beneficio de pequenas e medianas empresas e microempresas cofinanciadas polo Fondo Europeo de Desenvolvemento Rexional, publicadas mediante a Resolución do 3 de xuño de 2014 (DOG núm. 108, do 9 de xuño), cuxa posterior modificación foi publicada pola Resolución do 27 de abril de 2015 (DOG núm. 82, do 4 de maio) no seguinte senso:</p>
    <p>– Modifícase o seguinte parágrafo no artigo 9:</p>
    <p>«As beneficiarias que reciban a notificación de concesión antes do 29 de febreiro de 2016 terán un prazo de 3 meses desde a notificación da aprobación da operación para instar a súa formalización. Aquelas que reciban a notificación da concesión con posterioridade á dita data terán como prazo máximo para formalizar o préstamo ata o 31 de maio de 2016. Unha vez transcorridos os prazos sinalados sen formalizarse a operación, revogarase a concesión e arquivarase o expediente».</p>
    <p>– Modifícase o punto 1 do artigo 10, que queda redactada da seguinte xeito:</p>
    <p>«10.1. O prazo máximo para solicitar a disposición dos fondos rematará o 17 de xuño de 2016».</p>
    <p>– Modifícase a letra b) do artigo 10.6, que queda redactado do seguinte xeito:</p>
    <p>«b) O acordo de concesión establecerá as cautelas necesarias para tratar de evitar que os fondos do préstamo poidan ser aplicados a finalidades distintas do pagamento aos provedores do investimento. Con carácter xeral:</p>
    <p>b.1) Para os proxectos cuxo prazo de execución remate antes do 30 de xuño de 2016, será necesario acreditar previamente á disposición a existencia de débeda cos provedores dos bens que se van financiar, mediante orixinal ou copia cotexada de facturas, contratos, facturas pro forma ou orzamentos debidamente aceptados. En proxectos xa iniciados, e sempre para a segunda e posteriores disposicións, será necesario acreditar documentalmente a realización e o pagamento dos investimentos executados, mediante copia cotexada de facturas, xustificantes de pagamento e extractos bancarios. Con carácter xeral, a parte do proxecto financiada con fondos propios ou outros fondos alleos será executada e pagada con anterioridade á utilización do préstamo ou simultaneamente.</p>
    <p>b.2) Para proxectos cuxo prazo de execución se estenda máis alá do 30 de xuño de 2016, o desembolso da totalidade dos fondos do préstamo deberá realizarse con anterioridade á dita data, nunha conta bancaria aberta a nome da beneficiaria exclusivamente para tal efecto, e non deberá aplicarse a finalidades distintas ao pagamento dos provedores do investimento».</p>
    <p>Terceiro. Entrada en vigor</p>
    <p>Esta modificación entrará en vigor o día seguinte ao da súa publicación no Diario Oficial de Galicia e será de aplicación a aqueles expedientes pendentes de resolución.</p>
    <p>Santiago de Compostela, 10 de setembro de 2015</p>
    <footer><p>Javier Aguilera Navarro<br>Director xeral do Instituto Galego de Promoción Económica</p></footer>

