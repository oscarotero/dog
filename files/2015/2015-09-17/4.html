---
date: '2015-09-17'
id: O150-110915-0001
page: 37033
number: 178
agency: Escola Galega de Administración Pública
section: III. Outras disposicións.
title: >-
  RESOLUCIÓN  do  4  de  setembro  de  2015  pola  que  se  convoca  a  xornada 
  A reforma do Código penal a debate.
range: Resolución
url: >-
  https://www.xunta.gal/dog/Publicados/2015/20150917/AnuncioO150-110915-0001_gl.html
---
<p>Dentro do plan de actividades da Escola Galega de Administración Pública para o ano 2015 e de acordo coas funcións atribuídas pola Lei 4/1987, do 27 de maio, de creación da Escola, modificada pola Lei 10/1989, do 10 de xullo, convócase a xornada A reforma do Código penal a debate, conforme as seguintes bases:</p>
    <p>1. Obxectivos:</p>
    <p>Analizar as novidades introducidas pola Lei orgánica 1/2015, do 30 de marzo, pola que se modifica o Código penal, e normas complementarias desta, así como suscitar o debate sobre a conveniencia e utilidade de tales modificacións. En consecuencia, en última instancia a finalidade deste encontro é trasladar unha visión ampla do novo marco legal en aspectos concretos que revisten particular interese pola novidade que comportan e/ou pola súa transcendencia práctica.</p>
    <p>2. Contidos:</p>
    <p>Serán tratados, entre outros, os seguientes temas:</p>
    <p>– Novo réxime de penas.</p>
    <p>– A nova situación da vítima no proceso penal.</p>
    <p>– O comiso.</p>
    <p>– Os delitos leves: causas e consecuencias da desaparición das faltas.</p>
    <p>– Modificacións operadas pola reforma penal de 2015 nos delitos de lesións e violencia de xénero.</p>
    <p>3. Destinatarios:</p>
    <p>Persoal ao servizo da Administración de xustiza, avogados, procuradores, profesores e alumnos das universidades galegas e interesados en xeral.</p>
    <p>4. Desenvolvemento:</p>
    <p>Lugar: EGAP, rúa de Madrid, 2-4, Santiago de Compostela.</p>
    <p>Data: 30 de setembro de 2015.</p>
    <p>Horario: mañá e tarde.</p>
    <p>Duración: 6 horas lectivas.</p>
    <p>5. Número de prazas:</p>
    <p>Limitado pola capacidade do local.</p>
    <p>6. Inscrición:</p>
    <p>As persoas interesadas deberán formalizar a súa inscrición a través da área de matrícula da web da EGAP: https://egap.xunta.es/matricula/</p>
    <p>O prazo para inscribirse estará aberto desde o día seguinte ao da publicación desta resolución no Diario Oficial de Galicia ata o 28 de setembro de 2015.</p>
    <p>Poderá obterse calquera outra información, desde as 8.30 ás 14.30 horas, nos teléfonos: 981 54 62 41-981 54 62 39.</p>
    <p>7. Modificacións:</p>
    <p>A EGAP reserva para si a facultade de interpretar e de resolver as incidencias que poidan xurdir no desenvolvemento desta xornada, así como a facultade de cancelala se o escaso número de solicitudes non xustificase a súa realización.</p>
    <p>8. Certificado de asistencia oficial:</p>
    <p>Ao final da xornada entregarase un certificado de asistencia a aquelas persoas inscritas que participasen asiduamente e sempre que a súa asistencia fose igual ou superior ao 90 % das horas lectivas programadas. Neste documento aparecerán, de forma expresa, o contido, a carga lectiva, a data, o lugar de realización e o selo oficial da institución.</p>
    <p>Santiago de Compostela, 4 de setembro de 2015</p>
    <footer><p>Sonia Rodríguez-Campos González<br>Directora da Escola Galega de Administración Pública</p></footer>

