---
date: '2015-02-04'
id: CA04-230115-0004
page: 5080
number: 23
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 23 de xaneiro de 2015, da Xefatura Territorial da Coruña, pola
  que se somete a información pública a petición de autorización administrativa
  previa e a autorización administrativa de construción dunha instalación
  eléctrica no concello de Ames (expediente IN407A 2015/20).
range: Resolución
url: >-
  https://www.xunta.gal/dog/Publicados/2015/20150204/AnuncioCA04-230115-0004_gl.html
---
<p>Para os efectos previstos na Lei 24/2013, do 26 de decembro (BOE número 310), e no artigo 125 do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización da instalación eléctrica que se describe:</p>
    <p>Solicitante: ADIF Alta Velocidad.</p>
    <p>Domicilio social: Sor Ángela da Cruz, 3, planta 9, 28020 Madrid.</p>
    <p>Denominación: acometida de liña eléctrica 220 kV, dobre circuíto á subestación de tracción Osebe do eixe atlántico de alta velocidade Vigo-A Coruña.</p>
    <p>Situación: concellos de Santiago de Compostela e Ames.</p>
    <p>Características técnicas: acometida de liña eléctrica 220 kV dobre circuíto a subestación de tracción Osebe do eixe atlántico de alta velocidade Vigo-A Coruña, con inicio na subestación Santiago, propiedade de rede eléctrica e remate na subestación de tracción Osebe (expte. IN407A 2014/215) do AVE Vigo-A Coruña. Trazado soterrado na súa totalidade, dous circuítos, 2.046 m para o circuíto 1 e 2.036 m para o circuíto 2, en cable RHZ-2OL 127/220 kV de 630 mm2 Al, con capacidade de transporte de 111 mVA por circuíto.</p>
    <p>Todas aquelas persoas ou entidades que se consideren afectadas poderán examinar o proxecto e/ou presentar as súas alegacións neste xefatura territorial, situada no Edificio Administrativo de Monelos, rúa Vicente Ferrer, 2, 1º andar, 15071 A Coruña, no prazo de vinte días, contados a partir do día seguinte ao da publicación, artigos 48 e 86 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
    <p>A Coruña, 23 de xaneiro de 2015</p>
    <footer><p>Isidoro Martínez Arca<br>Xefe territorial da Coruña</p></footer>

