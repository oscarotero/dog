---
date: '2015-02-04'
id: G0164-290115-0003
page: 5026
number: 23
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE  do 28  de xaneiro de 2015 pola que se modifica a Orde do 14 de agosto de
  2014 pola que se regulan o acceso e a admisión aos ciclos de formación
  profesional básica e se autoriza a súa oferta para o curso 2014/15.
range: Orde
url: >-
  https://www.xunta.gal/dog/Publicados/2015/20150204/AnuncioG0164-290115-0003_gl.html
---
<p>No <em>Diario oficial de Galicia</em> número 161, do 26 de agosto, publicouse a Orde do 14 de agosto de 2014 pola que se regulan o acceso e a admisión aos ciclos de formación profesional básica e se autoriza a súa oferta para o curso 2014/15.</p>
    <p>Esta orde ten por obxecto regular o acceso e a admisión aos ciclos formativos da formación profesional básica en centros públicos e privados coas ensinanzas concertadas do ámbito territorial da Comunidade Autónoma de Galicia, e autorizar a súa oferta en centros públicos para o curso académico 2014/15. </p>
    <p>Os ciclos de formación profesional básica, conforme a programación da oferta de prazas destas ensinanzas, serán implantados nos centros que determine a consellería con competencias en materia de educación.</p>
    <p>Tendo en conta a organización e a nova planificación da formación profesional básica, resulta necesario modificar esta orde de xeito parcial.</p>
    <p>Na súa virtude, a Consellería de Cultura, Educación e Ordenación Universitaria, facendo uso das competencias que lle confire o artigo 34.6 da Lei 1/1983, do 22 de febreiro, reguladora da Xunta e da súa Presidencia,</p>
    <h2>DISPÓN:</h2>
    <p>Artigo único.</p>
    <p>Modificar a Orde do 14 de agosto de 2014 pola que se regula o acceso e a admisión aos ciclos formativos de formación profesional básica e se autoriza a súa oferta para o curso 2014/15, modificando a oferta do anexo V nos seguintes casos:</p>
    <p>– O ciclo formativo BTMV01-Mantemento de vehículos que se oferta no centro educativo 15024513-CIFP Someso e que tiña como centro asociado o 15005579-IES Plurilingüe Elviña, terá como centro asociado o 15027770-IES A Sardiñeira.</p>
    <p>– O ciclo formativo BTMV01-Mantemento de vehículos que se oferta no centro educativo 15014556-CIFP Coroso e que tiña como centro asociado o 15014568-IES nº 1 terá como centros asociados o 15014568-IES nº 1 e o 15027711-IES Leliadoura.</p>
    <p>Disposición derradeira primeira. <em>Desenvolvemento e execución</em></p>
    <p>Autorízanse a Dirección Xeral de Educación, Formación Profesional e Innovación Educativa, a Dirección Xeral de Centros e Recursos Humanos, e a Secretaría Xeral Técnica, para adoptaren as medidas precisas para a execución desta orde.</p>
    <p>Disposición derradeira segunda. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 28 de xaneiro de 2015</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

