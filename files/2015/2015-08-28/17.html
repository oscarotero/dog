---
date: '2015-08-28'
id: G0164-240815-0001
page: 35149
number: 164
agency: 'Consellería de Cultura, Educación e Ordenación Universitaria'
section: IV. Oposicións e concursos.
title: >-
  ORDE do 24 de agosto de 2015 pola que se resolve o concurso público de méritos
  para cubrir unha praza de profesor/a de Lingua e Literatura Galegas no colexio
  Vicente Cañada Blanch de Londres (Reino Unido).
range: Orde
url: >-
  https://www.xunta.gal/dog/Publicados/2015/20150828/AnuncioG0164-240815-0001_gl.html
---
<p>Pola Orde do 26 de xuño de 2015, da Consellería de Cultura, Educación e Ordenación Universitaria, anúnciase a convocatoria dun concurso público de méritos para cubrir unha praza de profesor/a de Lingua e Literatura Galegas no colexio Vicente Cañada Blanch de Londres (Reino Unido), publicada no <em>Diario Oficial de Galicia</em> núm. 125, do 6 de xullo.</p>
    <p>En aplicación do establecido na base sétima da referida orde de convocatoria, a Consellería de Cultura, Educación e Ordenación Universitaria</p>
    <h2>DISPÓN:</h2>
    <p>Primeiro. Facer pública a resolución definitiva do concurso público antes citado e adxudicarlle a praza a Begoña González Rey, profesora de ensino secundario de Lingua e Literatura Galegas.</p>
    <p>Segundo. A funcionaria seleccionada quedará adscrita ao posto adxudicado a partir do 1 de setembro de 2015 en réxime de comisión de servizos para o curso académico 2015/16, o seu nomeamento poderá ser renovado, ano por ano académico e ata un máximo de cinco, sempre que conte cos informes favorables da consellería competente en materia de educación da Xunta de Galicia e do ministerio competente en materia de educación por parte da Administración xeral do Estado.</p>
    <p>Terceiro. Contra esta resolución, que esgota a vía administrativa, os interesados poderán interpoñer recurso potestativo de reposición ante o conselleiro de Cultura, Educación e Ordenación Universitaria no prazo dun mes que se contará a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben directamente recurso contencioso-administrativo, no prazo de dous meses, ante o Tribunal Superior de Xustiza de Galicia, de acordo co establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 24 de agosto de 2015</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

