---
date: '2015-04-16'
id: G1208-090415-0006
page: 14736
number: 71
agency: Colexio Oficial de Fisioterapeutas de Galicia
section: VI. Anuncios. c) Outros anuncios.
title: >-
  ACORDO da Xunta de Goberno sobre creación e supresión de ficheiros de
  titularidade pública.
range: Anuncio
url: >-
  https://www.xunta.gal/dog/Publicados/2015/20150416/AnuncioG1208-090415-0006_gl.html
---
<p>O artigo 20 da Lei orgánica 15/1999, do 13 de decembro, de protección de datos de carácter persoal (LOPD), establece que a creación, modificación ou supresión de ficheiros de titularidade pública deberá efectuarse por medio dunha disposición xeral publicada no <em>Boletín Oficial del Estado</em> ou diario oficial correspondente.</p>
    <p>Na súa virtude, de conformidade co precepto citado, a Xunta de Goberno do Colexio Oficial de Fisioterapeutas de Galicia acorda o seguinte:</p>
    <p>Artigo 1 </p>
    <p>A supresión dos ficheiros con datos de carácter persoal identificados no anexo I da presente disposición.</p>
    <p>Artigo 2</p>
    <p>A creación do ficheiro con datos de carácter persoal identificado no anexo II da presente disposición.</p>
    <p>Artigo 3</p>
    <p>A publicación desta disposición xeral no <em>Diario Oficial de Galicia</em> e a súa entrada en vigor ao día seguinte da súa publicación.</p>
    <p>A Coruña, 17 de marzo de 2015</p>
    <footer><p>José Luis Aristín González<br>Presidente do Colexio Oficial de Fisioterapeutas de Galicia</p></footer>
    <h2>ANEXO I<br>Supresión de ficheiros con datos de carácter persoal</h2>
    <p>– Nome do ficheiro: Colexiados.</p>
    <p>a) Motivos da supresión: contido incorrecto da estrutura do ficheiro.</p>
    <p>b) Destino da información: redefinición nun novo ficheiro.</p>
    <p>– Nome do ficheiro: Expedientes deontolóxicos.</p>
    <p>a) Motivos da supresión: non se trata dun ficheiro diferenciado, pois está incluído no ficheiro de Colexiados.</p>
    <p>b) Destino da información: redefinición nun novo ficheiro.</p>
    <h2>ANEXO II<br>Creación de ficheiros con datos de carácter persoal</h2>
    <p>– Nome do ficheiro: Colexiados.</p>
    <p>a) Descrición do ficheiro: ficheiro que alberga datos para a xestión e o seguimento dos colexiados.</p>
    <p>b) Finalidade e usos previstos: xestión contable, fiscal e administrativa, procedemento administrativo e outras finalidades.</p>
    <p>c) Estrutura básica do ficheiro e descrición das categorías de datos: NIF/DNI; nome e apelidos; enderezo; teléfono; imaxe/voz; características persoais; detalles de emprego; económicos; financeiros e de seguros; académicos e profesionais; número de rexistro de persoal; sinatura manuscrita ou dixitalizada.</p>
    <p>d) Orixe dos datos (persoas ou colectivos): fisioterapeutas colexiados de Galicia.</p>
    <p>e) Procedemento de recollida: formulario de toma de datos (electrónico e papel).</p>
    <p>f) Procedencia dos datos: o propio interesado ou o seu representante legal.</p>
    <p>g) Sistema de tratamento: mixto.</p>
    <p>h) Comunicacións de datos: bancos, caixas de aforro e caixas rurais, entidades aseguradoras, a Asociación Española de Fisioterapeutas e o Consello Xeral de Colexios de Fisioterapeutas de España.</p>
    <p>i) Transferencia internacional de datos: non se prevé a realización de transferencia internacional de datos.</p>
    <p>j) Órgano responsable do ficheiro: Colexio Oficial de Fisioterapeutas de Galicia.</p>
    <p>k) Servizos ou unidades onde exercer os dereitos de acceso, rectificación, cancelación e oposición: Colexio Oficial de Fisioterapeutas de Galicia, praza Alfonso XIII, nº 8, baixo, 15008 A Coruña.</p>
    <p>l) Nivel de seguridade: nivel básico.</p>

