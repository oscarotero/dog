---
date: '2015-10-20'
id: O143-071015-0001
page: 40687
number: 200
agency: Augas de Galicia
section: VI. Anuncios. a) Administración autonómica.
title: >-
  ANUNCIO do 22 de setembro de 2015 polo que se fai público o acordo de
  incoación e o prego de cargos ditados no expediente sancionador en materia de
  verteduras de augas residuais de clave DH.D15.50378.
range: Anuncio
url: >-
  https://www.xunta.gal/dog/Publicados/2015/20151020/AnuncioO143-071015-0001_gl.html
---
<p>Con data do 9 de setembro de 2015 ditouse acordo de incoación e prego de cargos no expediente sancionador de referencia seguido contra Áridos de Lamas, S.A. (termo municipal de Fene) pola comisión dunha infracción de carácter leve en materia de verteduras de augas residuais, tipificada no artigo 85.b) da Lei 9/2010, de augas de Galicia.</p>
    <p>Intentada a notificación dos ditos actos por correo certificado con aviso de recepción no domicilio que consta no expediente, foi devolta polo servizo de Correos. Polo tanto, e de acordo co disposto no artigo 59.5 da Lei 30/1992, de réxime xurídico das administracións públicas e do procedemento administrativo común, mediante este anuncio notifícaselle o acordo de incoación e prego de cargos ao interesado, e fáiselle saber que unha copia deles está á súa disposición nas oficinas de Augas de Galicia (praza de Camilo Díaz Baliño, 7-9, 15781 Santiago de Compostela), e que se lle outorga un prazo de quince (15) días, contado a partir do día seguinte ao desta publicación no Boletín Oficial del Estado, para os efectos de comparecer nestas oficinas para proceder á notificación do dito acordo, tempo durante o cal poderá presentar as alegacións e probas que considere oportunas.</p>
    <p>Santiago de Compostela, 22 de setembro de 2015</p>
    <footer><p>Gonzalo Mosqueira Martínez<br>Director de Augas de Galicia</p></footer>

