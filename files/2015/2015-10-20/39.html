---
date: '2015-10-20'
id: O143-051015-0002
page: 40685
number: 200
agency: Augas de Galicia
section: VI. Anuncios. a) Administración autonómica.
title: >-
  ANUNCIO do 28 de setembro de 2015 polo que se fai pública a aprobación técnica
  e definitiva do proxecto modificado do proxecto construtivo da ampliación e
  modernización da estación depuradora de augas residuais de Lagares-Vigo (clave
  OH.336.1083.M1).
range: Anuncio
url: >-
  https://www.xunta.gal/dog/Publicados/2015/20151020/AnuncioO143-051015-0002_gl.html
---
<footer><p><img src="/dog/Publicados/2015/20151020/AnuncioO143-051015-0002_gl-web-images/NUN80_fmt.jpeg" alt="missing image file"></p></footer>
    <p>O 2 de agosto de 2010, a Xunta de Galicia, o organismo autónomo Augas de Galicia, o Concello de Vigo e AcuaNorte asinaron un convenio para a construción de infraestruturas hidráulicas da actuación de saneamento de Vigo.</p>
    <p>Dentro do marco destas actuacións, o 7 de setembro de 2012, Augas de Galicia aprobou o proxecto construtivo das obras de ampliación e modernización da estación depuradora de augas residuais (no sucesivo, EDAR) de Lagares, que incorpora os condicionantes establecidos na declaración de impacto ambiental formulada o 16 de marzo de 2009 pola Dirección Xeral de Calidade e Avaliación Ambiental da Consellería de Medio Ambiente e publicada no <em>Diario Oficial de Galicia</em> núm. 50, do 15 de marzo de 2010.</p>
    <p>As actuacións inicialmente previstas foron obxecto do proxecto modificado núm. 1 das obras de ampliación e modernización da EDAR de Lagares, por un orzamento líquido estimado de 117.626.021,92 € e un orzamento adicional aproximado sobre o orzamento de adxudicación de 1.740.441,00 €.</p>
    <p>O 11 de novembro de 2014, a Secretaría Xeral de Calidade e Avaliación Ambiental da Consellería de Medio Ambiente, Territorio e Infraestruturas emite informe en relación co proxecto modificado que non é necesaria unha nova tramitación de avaliación ambiental, sendo de aplicación as exixencias establecidas na declaración de impacto ambiental formulada o 16 de marzo de 2009.</p>
    <p>A declaración de impacto ambiental do anteproxecto para a ampliación e modernización da EDAR de Lagares, do 16 de marzo de 2009, e o informe da Secretaría Xeral de Calidade e Avaliación Ambiental, do 11 de novembro de 2014, relativo ao modificado número 1 do proxecto construtivo de ampliación e modernización da EDAR de Lagares poden ser consultados na páxina web de Augas de Galicia (http://augas.cmati.xunta.es).</p>
    <p>O 20 de xullo de 2015, o director de Augas de Galicia ditou unha resolución cuxa parte resolutiva dispón:</p>
    <p>Aprobar técnica e definitivamente o proxecto das obras do proxecto modificado do proxecto construtivo de ampliación e modernización da EDAR de Lagares. Vigo (Pontevedra), de clave OH.336.1083.M1, redactado en xaneiro de 2015 polo enxeñeiro Ignacio Aldatz Molina, cun orzamento de execución por contrata (sen IVE e segundo prezos base de licitación) de cento cincuenta e sete millóns novecentos corenta e catro mil cincocentos trinta e nove euros con trinta e nove céntimos (157.944.539,39 €) e un prazo de execución das obras de corenta meses e doce meses de posta en marcha da EDAR.</p>
    <p>O orzamento adicional do modificado (sen IVE e segundo prezos base de licitación) é de dous millóns trescentos corenta e catro mil trescentos euros (2.344.300,00 €).</p>
    <p>Contra esta resolución cabe interpoñer recurso contencioso-administrativo no prazo de dous meses contados desde o día seguinte ao da súa publicación, sen prexuízo de que con carácter previo e potestativo se poida presentar recurso de reposición ante o director da entidade pública empresarial Augas de Galicia no prazo dun mes contado desde o día seguinte ao da súa publicación, de conformidade co previsto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>O que se fai público de conformidade co indicado no artigo 48 da Lei 21/2013, do 9 de decembro, de avaliación ambiental. </p>
    <p>Santiago de Compostela, 28 de setembro de 2015</p>
    <footer><p>Gonzalo Mosqueira Martínez<br>Director de Augas de Galicia</p></footer>

