---
date: '2015-12-22'
id: G1534-101215-0002
page: 47923
number: 243
agency: Fondo Galego de Garantía Agraria
section: VI. Anuncios. a) Administración autonómica.
title: >-
  ANUNCIO do 30 de novembro de 2015 sobre notificación de resolución de
  reintegro de subvención relativo ao expediente 52/32/2011/890.055.
range: Anuncio
url: >-
  https://www.xunta.gal/dog/Publicados/2015/20151222/AnuncioG1534-101215-0002_gl.html
---
<p>De conformidade co disposto nos artigos 59.5 e 61 da Lei 30/1992, do 26 de novembro, modificada pola Lei 15/2014, do 26 de setembro, de racionalización do sector público e outras medidas de reforma administrativa, segundo a cal esta notificación ten que ser realizada no BOE, sendo a súa data de publicación a que determina a eficacia do acto notificado, logo de ser intentada sen éxito a notificación a Rudesindo Cid Fernández (NIF *****393Q) nos intentos efectuados no seu enderezo, comunicámoslle que o 3 de novembro de 2015 se resolveu declarar o reintegro da subvención indebidamente percibida no expediente 52/32/2011/890.055 pola cantidade de 987,86 €.</p>
    <p>De encontrar conforme a liquidación que se lle formula, pode efectuar o pagamento da débeda mediante transferencia á conta corrente da entidade financeira Abanca, núm. ES72 2080 5355 6531 1004 2831, dentro dos seguintes prazos (artigo 62 da Lei xeral tributaria):</p>
    <p>a) Se esta publicación se realiza entre os días 1 y 15 de cada mes, desde a dita data ata o día 20 do mes posterior ou, se este non for hábil, ata o inmediato día hábil seguinte.</p>
    <p>b) Se esta publicación se realiza entre os días 16 e último de cada mes, desde a dita data ata o día 5 do segundo mes posterior ou, se este non for hábil, ata o inmediato día hábil seguinte.</p>
    <p>Contra a resolución do expediente de referencia, que pon fin á vía administrativa, poderá a entidade interesada interpor recurso potestativo de reposición ante a Consellería do Medio Rural no prazo dun mes, de conformidade co disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben directamente formular recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses, de acordo cos artigos 10 e 46 da Lei 29/1998, do 13 de xullo, reguladora da xurisdición contencioso-administrativa; contados ambos a partir do día seguinte ao da notificación da resolución, sen prexuízo de que poida exercer calquera outro recurso que considere pertinente. </p>
    <p>Unha vez esgotado o prazo voluntario de ingreso sen que se efectuase o pagamento da débeda, procederase ao inicio do procedemento de recadación na vía de constrinximento ante a Axencia Tributaria, de acordo coa normativa vixente.</p>
    <p>O expediente encóntrase, en todo caso, á disposición do interesado no Fondo Galego de Garantía Agraria (Fogga), rúa dos Irmandiños s/n, Salgueiriños, 15781 Santiago de Compostela, das 9.00 ás 14.00 horas, de luns a venres.</p>
    <p>Santiago de Compostela, 30 de novembro de 2015</p>
    <footer><p>O/A director/a do Fondo Galego de Garantía Agraria<br>P.S. (Art. 12.2 Lei 16/2010, do 17 de decembro)<br>Belén María do Campo Piñeiro<br>Directora xeral de Gandaría, Agricultura e Industrias Agroalimentarias</p></footer>

