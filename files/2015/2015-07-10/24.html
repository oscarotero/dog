---
date: '2015-07-10'
id: CA04-180615-0001
page: 28887
number: 129
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 16 de xuño de 2015, da Xefatura Territorial da Coruña, pola que
  se concede a autorización administrativa previa e de construción dunha
  instalación eléctrica no concello de Santiago de Compostela (expediente IN407A
  2014/172-1).
range: Resolución
url: >-
  https://www.xunta.gal/dog/Publicados/2015/20150710/AnuncioCA04-180615-0001_gl.html
---
<p>Visto o expediente para outorgamento de autorización administrativa previa e de construción da instalación eléctrica que a seguir se cita:</p>
    <p>Solicitante: Fundación Laboral de la Construcción.</p>
    <p>Domicilio social: A Poboa, 16 Montouto, Teo, 15883 Santiago de Compostela.</p>
    <p>Denominación: LMTS, CS e CT de 400 kVA.</p>
    <p>Situación: A Pontepedriña de Arriba, 13, Santiago de Compostela.</p>
    <p>Características técnicas: LMTS de 276+276 m de lonxitude en cable 12/20kV, 1<sup>×</sup>240 mm<sup>2</sup> Al, para alimentar en bucle o CS proxectado. Entroncamento na LMTS SCY-812 no tramo entre o CT Romaño (15CD19) e o CT Avio (15CD15), na arqueta sita na beirarrúa da rúa da Torreira (Santiago). A LMT discorrerá pola rúa da Pontepedriña de Arriba, ata o CS proxectado. CS en caseta prefabricada de formigón compartida co CT proxectado, con 3 interruptores-secionadores de 24 kV, 400 A, 16 kA, en cabinas metálicas prefabricadas. CT en caseta prefabricada de formigón con transformador de 400 kVA, en baño de aceite, relación 20/0,42 kV. Aparellos de protección e equipamento de medida en cabinas metálicas prefabricadas.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e de acordo coa Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54), esta xefatura territorial resolve:</p>
    <p>Conceder a autorización administrativa previa e a autorización administrativa de construción da dita instalación, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación.</p>
    <p>Esta instalación está previsto que se execute nun prazo dun ano, contado a partir da data da última autorización administrativa necesaria.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>Contra esta resolución, que non é definitiva en vía administrativa, cabe interpor recurso de alzada, ante o Conselleiro de Economía e Industria, no prazo dun mes contado a partir do día seguinte ao da súa notificación ou publicación nos termos establecidos nos artigos 107, 110, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1999, do13 de xaneiro), sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 16 de xuño de 2015</p>
    <footer><p>Isidoro Martínez Arca<br>Xefe territorial da Coruña</p></footer>

