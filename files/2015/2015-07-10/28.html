---
date: '2015-07-10'
id: CA05-300615-0001
page: 28896
number: 129
agency: Consellería de Traballo e Benestar
section: VI. Anuncios. a) Administración autonómica.
title: >-
  RESOLUCIÓN do 23 de xuño de 2015 pola que se fai pública a declaración de
  deserto do contrato de subministración, instalación e posta en funcionamento
  de guindastres de mobilización de persoas para diversos centros desta
  consellería.
range: Resolución
url: >-
  https://www.xunta.gal/dog/Publicados/2015/20150710/AnuncioCA05-300615-0001_gl.html
---
<p>Mediante Resolución do 12 de xuño de 2015, a Secretaría Xeral Técnica da Consellería de Traballo e Benestar, actuando en nome e representación da conselleira de Traballo e Benestar, en virtude das facultades conferidas por Orde do 19 de agosto de 2009, publicada no <em>Diario Oficial de Galicia</em> do 2 de setembro de 2009, resolveu declarar deserto o procedemento aberto publicado no DOG número 83, do 5 de maio de 2015, para a contratación da subministración, instalación e posta en funcionamento de guindastres de mobilización de persoas para diversos centros desta consellería, expediente 24/2015, por resultar excluídas todas as empresas ao non cumprir o prego de prescricións técnicas.</p>
    <p>Contra esta resolución, que pon fin á vía administrativa, poderá interpoñerse recurso potestativo de reposición ante este órgano de contratación, segundo se establece nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses, desde o día seguinte ao da súa publicación, segundo se establece no artigo 9 da Lei 29/1998, do 13 de xullo, reguladora da xurisdición contencioso-administrativa.</p>
    <p>Isto faise público para os efectos previstos no artigo 151.3 do Real decreto lexislativo 3/2011, polo que se aproba o texto refundido da Lei de contratos do sector público.</p>
    <p>Santiago de Compostela, 23 de xuño de 2015</p>
    <footer><p>P.D. (Artigo 1 da Orde do 19.8.2009)<br>Mª Jesús Lorenzana Somoza<br>Secretaria xeral técnica da Consellería de Traballo e Benestar</p></footer>

