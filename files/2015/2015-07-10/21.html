---
date: '2015-07-10'
id: CA04-220615-0002
page: 28880
number: 129
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 9 de xuño de 2015, da Dirección Xeral de Enerxía e Minas, pola
  que se somete a información pública a solicitude de autorización
  administrativa e aprobación do proxecto de execución de estación de
  almacenamento de GLP e rede de distribución para a subministración de gas
  propano canalizado no termo municipal de Celanova (Ourense), promovido pola
  empresa Repsol Butano, S.A. (expediente IN627A 2015/7-0).
range: Resolución
url: >-
  https://www.xunta.gal/dog/Publicados/2015/20150710/AnuncioCA04-220615-0002_gl.html
---
<p>Para os efectos previstos no artigo 46 bis da Lei 34/1998, do 7 de outubro, do sector de hidrocarburos, no artigo 78 do Real decreto 1434/2002, do 27 de decembro, polo que se regulan as actividades de transporte, distribución, comercialización, subministración e procedementos de autorización de instalacións de gas natural, e no artigo 1 do Decreto 62/2010, do 15 de abril, polo que se regula o trámite de competencia e os criterios de valoración no suposto de concorrencia de dúas ou máis solicitudes de autorización administrativa de instalacións de transporte secundario e distribución de gas natural e redes de distribución de gases licuados do petróleo (GLP), sométese a información pública o seguinte proxecto de autorización administrativa:</p>
    <p>Peticionario: Repsol Butano, S.A., con CIF nº A28076420 e con enderezo para os efectos de notificación na rúa Enrique Mariñas Romero, 36, 2º, local 1, 15009 A Coruña.</p>
    <p>Antecedentes:</p>
    <p>A Consellería de Industria e Comercio, mediante Orde do 1 de febreiro de 1996 (publicada no <em>Diario Oficial de Galicia</em> do 21 de xaneiro de 1997), outorgou a Repsol Butano, S.A. a concesión administrativa para a prestación do servizo público de subministración de gas propano comercial no termo municipal de Celanova.</p>
    <p>Esta concesión administrativa transformouse en autorización administrativa coa entrada en vigor da Lei 34/1998, do 7 de outubro, do sector de hidrocarburos, porque, segundo o establecido na súa disposición adicional sexta, todas as concesións para actividades incluídas no servizo público de subministración de gases combustibles por canalización, quedan extinguidas e substituídas de pleno dereito por autorizacións administrativas.</p>
    <p>Obxecto da petición: autorización administrativa e aprobación do proxecto de execución correspondente á estación de almacenamento de GLP e rede de distribución para a subministración de gas propano canalizado no termo municipal de Celanova (Ourense).</p>
    <p>Descrición das instalacións:</p>
    <p>– Estación de almacenamento:</p>
    <p>Instalarase nunha parcela do núcleo de poboación de Celanova, con referencia catastral 32025A508055620000MO, que linda ao norte coa estrada C-531, ao sur coa estrada OU-0209/rúa do Pavillón, ao leste coa rúa do Pavillón e ao oeste con parcelas privadas. Terá unha capacidade de almacenamento de 100,8 m3 e estará composta por tres depósitos aéreos, cunha capacidade unitaria de 33,6 m3, e demais instalacións complementarias de valvulame, regulación e seguridade. As características fundamentais de cada depósito son:</p>
    <p>Marca: Lapesa.</p>
    <p>Modelo: LP 34 A.</p>
    <p>Forma: cilíndrica horizontal.</p>
    <p>Tipo: aéreo.</p>
    <p>Capacidade: 33.600 l.</p>
    <p>Lonxitude: 14.580 mm.</p>
    <p>Diámetro: 1.750 mm.</p>
    <p>Contido: 14.112 kg de propano.</p>
    <p>Presión de deseño: 20 bar.</p>
    <p>Grao máximo de enchedura: 85 %.</p>
    <p>– Rede de distribución:</p>
    <p>A rede de distribución, que partirá da estación de almacenamento, terá unha presión máxima de operación de 2 kg/cm2, estará formada por tubaxe de polietileno de media densidade SDR-11, en diámetros de 110, 90, 63 e 40 mm, e terá unha lonxitude de 3.903 m. Así mesmo, deseñarase para admitir a distribución tanto de gas propano comercial como de gas natural.</p>
    <p>Área de autorización: a solicitude de autorización administrativa afecta o termo municipal de Celanova, na provincia de Ourense.</p>
    <p>Orzamento: cento trinta e nove mil sesenta euros con cincuenta e seis céntimos (139.060,56 €).</p>
    <p>O que se fai público para coñecemento xeral e para que todas aquelas persoas, naturais ou xurídicas, que se consideren prexudicadas nos seus dereitos, poidan presentar as súas alegacións no prazo de 20 días a partir da data de publicación deste anuncio, podendo examinar o correspondente proxecto na Dirección Xeral de Enerxía e Minas, Edificio Administrativo San Caetano, bloque 5, planta 4ª, 15781 Santiago de Compostela, así como na Xefatura Territorial de Ourense da Consellería de Economía e Industria, rúa Curros Enríquez, 1, 4º, 32003 Ourense.</p>
    <p>Santiago de Compostela, 9 de xuño de 2015</p>
    <footer><p>Ángel Bernardo Tahoces<br>Director xeral de Enerxía e Minas</p></footer>

