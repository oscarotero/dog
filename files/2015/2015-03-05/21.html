---
date: '2015-03-05'
id: G0170-130215-0002
page: 9160
number: 44
agency: Xulgado do Social número 2 de Reforzo da Coruña
section: V. Administración de xustiza.
title: EDICTO (737/2014).
range: Edicto
url: >-
  https://www.xunta.gal/dog/Publicados/2015/20150305/AnuncioG0170-130215-0002_gl.html
---
<p>Marta Yanguas del Valle, secretaria xudicial do Xulgado do Social número 2 de reforzo da Coruña, fago saber que no procedemento de despedimento/cesamentos en xeral 737/2014 deste xulgado do social, seguido por instancia de Patricia Seijo Nogueira contra José Antonio Martínez Martín e o Fogasa, sobre despedimento, se ditou a resolución cuxo encabezamento e parte dispositiva son do teor literal seguinte:</p>
    <p>Xulgado do Social número 2 da Coruña.</p>
    <p>Reforzo.</p>
    <p>Sentenza: 83/2015.</p>
    <p>Xuíz: Javier López Cotelo.</p>
    <p>Procedemento: despedimento 737/2014.</p>
    <p>Demandante: Patricia Seijo Nogueira.</p>
    <p>Letrada: Sra. García Castaño.</p>
    <p>Demandado: José Antonio Martínez Martín.</p>
    <p>Fogasa.</p>
    <p>Letrada: Sra. Prosper Montalvo.</p>
    <p>A Coruña, 12 de febreiro de 2015.</p>
    <p>Resolución:</p>
    <p>1º. Estimo a demanda sobre despedimento formulada por Patricia Seijo Nogueira fronte a José Antonio Martínez Martín e, en consecuencia, declaro a improcedencia do despedimento e condeno o último a que readmita inmediatamente a traballadora nas mesmas condicións que rexían antes de producirse o despedimento ou ben, a elección da empresa, á extinción da relación laboral con aboamento da indemnización detallada no número segundo desta resolución. Todo iso con aboamento, no caso de opción pola readmisión, dos salarios de tramitación que non percibise ata a notificación da presente sentenza.</p>
    <p>A devandita opción deberá exercerse en cinco días a partir da notificación desta sentenza, mediante escrito ou comparecencia ante este xulgado. Transcorrido o devandito prazo, sen que se tivese optado, entenderase que procede a readmisión.</p>
    <p>2º. A indemnización e os salarios de tramitación que debe aboar a empresa demandada, segundo o disposto no número anterior, son os seguintes:</p>
    <p>– En concepto de indemnización, e de optar a empresa por ela, a cantidade de 441,35 euros.</p>
    <p>– En concepto de salarios de trámite, para o caso de opción pola readmisión, os deixados de percibir desde a data do despedimento e ata a notificación da presente sentenza, calculados a razón de 14,59 euros/día.</p>
    <p> Inscríbase a presente resolución no libro de sentenzas deixando testemuño desta no presente procedemento.</p>
    <p>Notifíquese esta sentenza ás partes advertíndolles que contra ela se poderá interpoñer recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución por comparecencia ou mediante escrito, pasados os cales se declarará firme e se procederá ao seu arquivamento.</p>
    <p>Advírtase igualmente ao recorrente que non fose traballador ou beneficiario do réxime público da Seguridade Social, ou habente causa seu, ou non teña recoñecido o beneficio da xustiza gratuíta, que deberá depositar a taxa establecida na Lei 10/2012, do 20 de novembro.</p>
    <p>Así o pronuncio, mando e asino, Javier López Cotelo, xuíz do Social de reforzo da Coruña.</p>
    <p>Publicación. A anterior sentenza foi lida e publicada polo xuíz que a subscribe no día da súa data, do que eu, a secretaria xudicial, dou fe.</p>
    <p>E para que conste e sirva de notificación a José Antonio Martínez Martín, en ignorado paradoiro, expídese a presente cédula para a súa publicación no <em>Diario Oficial de Galicia</em> e colocación no taboleiro de anuncios.</p>
    <p>A Coruña, 12 de febreiro de 2015</p>
    <footer><p>A secretaria xudicial</p></footer>

