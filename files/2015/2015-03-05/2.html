---
date: '2015-03-05'
id: G0244-040315-0004
page: 9109
number: 44
agency: >-
  Vicepresidencia e Consellería de Presidencia, Administracións Públicas e
  Xustiza
section: II. Autoridades e persoal. b) Nomeamentos.
title: >-
  ORDE do 3 de marzo de 2015 pola que se nomea vogal do Consello Reitor da
  Axencia para a Modernización Tecnolóxica de Galicia en representación da
  Secretaría Xeral da Presidencia.
range: Orde
url: >-
  https://www.xunta.gal/dog/Publicados/2015/20150305/AnuncioG0244-040315-0004_gl.html
---
<p>En desenvolvemento da autorización contida na disposición adicional terceira da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, aprobouse o Decreto 252/2011, do 15 de decembro, polo que se crea a Axencia para a Modernización Tecnolóxica de Galicia (en diante Amtega) e se aproban os seus estatutos. A dita axencia pública autonómica, adscrita á Presidencia da Xunta de Galicia, ten por obxecto a definición, desenvolvemento e execución dos instrumentos da política da Xunta de Galicia relativa ás tecnoloxías da información e comunicacións, así como innovación e desenvolvemento tecnolóxico.</p>
    <p>O artigo 13 do Estatuto da Axencia para a Modernización Tecnolóxica de Galicia, tras a modificación efectuada polo Decreto 149/2014, do 20 de novembro, polo que se modifica o Decreto 252/2011, do 15 de decembro, polo que se crea a Axencia para a Modernización Tecnolóxica de Galicia e se aproban os seus estatutos, prevé que cada consellería da Xunta de Galicia e a Secretaría Xeral da Presidencia da Xunta de Galicia estea representada no seu Consello Reitor por un vogal. O nomeamento destes vogais corresponde á persoa titular da Vicepresidencia e Consellería de Presidencia, Administracións Públicas e Xustiza.</p>
    <p>Con base nas circunstancias anteriores, é preciso efectuar o nomeamento como novo vogal do Consello Reitor da Axencia para a Modernización Tecnolóxica de Galicia da persoa representante da Secretaría Xeral da Presidencia da Xunta de Galicia, que, para xeral coñecemento, se publicará no <em>Diario Oficial de Galicia</em>. </p>
    <p>Por todo isto, en virtude das atribucións que me confire a Lei 1/1983, do 22 de febreiro, de normas reguladoras da Xunta e da súa Presidencia, </p>
    <footer><p>DISPOÑO:</p></footer>
    <p>Primeiro. Nomear vogal titular do Consello Reitor da Axencia para a Modernización Tecnolóxica de Galicia, en representación da Secretaría Xeral da Presidencia da Xunta de Galicia, a persoa titular da dita Secretaría Xeral.</p>
    <p>Segundo. Nomear vocal suplente primeiro a persoa titular da Vicesecretaría Xeral da Secretaría Xeral da Presidencia e vogal suplente segundo a persoa titular do Servizo de Apoio Técnico da Secretaría Xeral da Presidencia.</p>
    <p>Terceiro. Esta orde producirá efectos desde o día da súa publicación.</p>
    <p>Santiago de Compostela, 3 de marzo de 2015</p>
    <footer><p>Alfonso Rueda Valenzuela<br>Vicepresidente e conselleiro de Presidencia, Administracións Públicas e Xustiza</p></footer>

