---
date: '2015-07-17'
id: G0023-290615-0001
page: 30046
number: 134
agency: Xulgado do Social número 4 de Pontevedra
section: V. Administración de xustiza.
title: EDICTO (110/2015).
range: Edicto
url: >-
  https://www.xunta.gal/dog/Publicados/2015/20150717/AnuncioG0023-290615-0001_gl.html
---
<p>Marina García de Evan, secretaria xudicial do Xulgado do Social número 4 de Pontevedra, fago saber que no procedemento execución de títulos xudiciais 110/2015 deste xulgado do social, seguidos por instancia de Julio Pérez Barcia contra a empresa Ariel Villaverde Gestión y Digitalización, S.L., sobre ordinario, se ditou a seguinte resolución, cuxa parte dispositiva se xunta:</p>
    <p>Dispoño: </p>
    <p>Despachar orde xeral de execución de sentenza a favor da parte executante, Julio Pérez Barcia, fronte a Ariel Villaverde Gestión y Digitalización, S.L., parte executada, por importe de 1.922,20 euros en concepto de principal, máis outros 200 euros que se fixan provisionalmente en concepto de xuros que, de ser o caso, se poidan devindicar durante a execución e as custas desta, sen prexuízo da súa posterior liquidación.</p>
    <p>Para dar efectividade ás medidas concretas solicitadas, acordo: </p>
    <p>– Requirir a Ariel Villaverde Gestión y Digitalización, S.L. co fin de que, no prazo de dez días, manifeste una relación de bens e dereitos suficientes para cubrir a contía da execución, con expresión, de ser o caso, das cargas e gravames, así como, no caso de inmobles, se están ocupados, por que persoas e con que título, baixo apercibimento de que, en caso de non o verificar, poderá ser sancionado, cando menos, por desobediencia grave, en caso de que non presente a relación dos seus bens, inclúa nela bens que non sexan seus, exclúa bens propios susceptibles de embargo ou non desvele as cargas e gravames que sobre eles pesen, e poderánselle impor tamén multas coercitivas periódicas. </p>
    <p>– Consultar as aplicacións informáticas do órgano xudicial para a indagación de bens do executado.</p>
    <p>O presente auto, xunto co decreto que ditará o/a secretario/a xudicial, e copia da demanda executiva, serán notificados simultaneamente á parte executada, tal e como dispón o artigo 553 da LAC. A executada queda apercibida para os efectos mencionados nos razoamentos xurídicos terceiro e cuarto desta resolución, e conforme dispoñen os artigos 251.2 e 239.3 da LXS.</p>
    <p>E para que sirva de notificación en legal forma a Ariel Villaverde Gestión y Digitalización, S.L., en ignorado paradoiro, expido este edicto para a súa inserción no Diario Oficial de Galicia.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, agás no suposto da comunicación das resolucións que sexan autos ou sentenzas, ou cando se trate de emprazamento.</p>
    <p>Pontevedra, 23 de xuño de 2015</p>
    <footer><p>A secretaria xudicial</p></footer>

