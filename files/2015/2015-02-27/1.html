---
date: '2015-02-27'
id: G0244-200215-0003
page: 8335
number: 40
agency: >-
  Vicepresidencia e Consellería de Presidencia, Administracións Públicas e
  Xustiza
section: II. Autoridades e persoal. b) Nomeamentos.
title: >-
  ORDE do 11 de febreiro de 2015 pola que se dispón o cesamento e o nomeamento
  de vogais do Consello Galego de Cooperación para o Desenvolvemento en
  representación das universidades de Galicia.
range: Orde
url: >-
  https://www.xunta.gal/dog/Publicados/2015/20150227/AnuncioG0244-200215-0003_gl.html
---
<p>De acordo co establecido no número 5 do artigo 11 do Decreto 326/2004, do 29 de decembro, polo que se regulan os órganos de coordinación e asesoramento en materia de cooperación para o desenvolvemento e polo que se crea o Rexistro de Axentes de Cooperación para o Desenvolvemento, modificado polo Decreto 90/2011, do 5 de maio de 2011, os vogais do Consello Galego de Cooperación para o Desenvolvemento serán nomeados e cesados polo titular do departamento competente, logo da proposta das entidades con representación naquel, mediante orde publicada no <em>Diario Oficial de Galicia</em>, e desempeñarán os seus cargos por un período de catro anos. </p>
    <p>Pola Orde do 11 de febreiro de 2011 (DOG do 21 de febreiro) nomeáronse como vogais do Consello Galego de Cooperación para o Desenvolvemento en representación das universidades galegas a Francisco Ramón Durán Villa como titular e a Benita Silva Hermo como suplente. </p>
    <p>Por acordo do Consello Galego de Universidades do 22 de decembro de 2014, as universidades galegas propoñen a Manuel Fernández Iglesias, vicerreitor de Extensión Universitaria e Relacións Internacionais da Universidade de Vigo como o seu representante no Consello Galego de Cooperación para o Desenvolvemento e a Natalia Álvarez Lata, vicerreitora de Relacións Internacionais e Cooperacion da Universidade da Coruña, como a súa suplente.</p>
    <p>Polo tanto, vista a proposta de nomeamento formulada polas universidades galegas e de acordo co disposto nos números 5 e 7 do artigo 11 do Decreto 326/2004, do 29 de decembro,</p>
    <h2>DISPOÑO:</h2>
    <p>Artigo único</p>
    <p>1. Que cesen como vogais do Consello Galego de Cooperación para o Desenvolvemento en representación das universidades galegas Francisco Ramón Durán Villa como vogal titular e Benita Silva Hermo como vogal suplente, agradecéndolles os servizos prestados.</p>
    <p>2. Nomear como vogal titular do Consello Galego de Cooperación para o Desenvolvemento, en representación das universidades galegas, a Manuel Fernández Iglesias, vicerreitor de Extensión Universitaria e Relacións Internacionais da Universidade de Vigo.</p>
    <p>3. Nomear como vogal suplente no Consello Galego de Cooperación para o Desenvolvemento, en representación das universidades galegas, a Natalia Álvarez Lata, vicerreitora de Relacións Internacionais e Cooperación da Universidade da Coruña.</p>
    <p>Disposición derradeira</p>
    <p>Esta orde entrará en vigor o día seguinte ao da súa publicación no <em>Diario Oficial de Galici</em>a.</p>
    <p>Santiago de Compostela, 11 de febreiro de 2015</p>
    <footer><p>Alfonso Rueda Valenzuela<br>Vicepresidente e conselleiro de Presidencia,<br>Administracións Públicas e Xustiza</p></footer>

