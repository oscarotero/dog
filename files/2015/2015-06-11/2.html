---
date: '2015-06-11'
id: CA05-040615-0001
page: 22745
number: 109
agency: Consellería de Traballo e Benestar
section: II. Autoridades e persoal. b) Nomeamentos.
title: >-
  ORDE do 1 de xuño de 2015 pola que se substitúen varios membros do Consello
  Galego de Seguridade e Saúde Laboral.
range: Orde
url: >-
  https://www.xunta.gal/dog/Publicados/2015/20150611/AnuncioCA05-040615-0001_gl.html
---
<p>A Lei 14/2007, do 30 de outubro, pola que se crea e regula o Instituto Galego de Seguridade e Saúde Laboral, dedica o seu capítulo II ao Consello Galego de Seguridade e Saúde Laboral, e dispón nos seus artigos 14, 15, 16 e 17 a natureza e os fins, as funcións, a composición e a creación dos grupos de traballo do Consello Galego de Seguridade e Saúde Laboral.</p>
    <p>Concretamente, no artigo 16 establécense a composición e o procedemento de nomeamento dos vogais do Consello Galego de Seguridade e Saúde Laboral.</p>
    <p>Ao abeiro do previsto na dita lei, realizáronse as propostas de designación por parte das consellerías con competencia en sanidade, industria e presidencia, polas organizacións sindicais máis representativas da Comunidade Autónoma de Galicia e pola organización empresarial máis representativa de carácter intersectorial da Comunidade Autónoma de Galicia.</p>
    <p>No artigo 16 B da dita Lei 14/2007, do 30 de outubro, actuará como secretario/a do Consello, con voz e sen voto, unha persoa funcionaria dos grupos A ou B con destino na dirección xeral competente en materia de relacións laborais, nomeada para o efecto pola presidencia.</p>
    <p>O nomeamento dos vogais foi publicado mediante a Orde do 9 de novembro de 2009 (Diario Oficial de Galicia núm. 227, do 19 de novembro) e a Orde de 7 de xullo de 2011 publicada no Diario Oficial de Galicia número 138, do 19 de xullo).</p>
    <p>En consecuencia, no exercicio das atribucións conferidas de conformidade co disposto no artigo 34 da Lei 1/1983, do 22 de febreiro, de normas reguladoras da Xunta e da súa Presidencia, e no artigo 16 da Lei 14/2007, do 30 de outubro,</p>
    <h2>RESOLVO:</h2>
    <p>Artigo 1. Substitución de vogais</p>
    <p>1. En representación das organizacións sindicais, por proposta da Unión Xeral de Traballadores de Galicia, en calidade de titulares:</p>
    <p>a) Disponse o cesamento de Jesús María Calvo Romero.</p>
    <p>b) Procédese ao nomeamento de Felipe López Calvo.</p>
    <p>2. En representación da organización empresarial.</p>
    <p>a) Por proposta da Confederación de Empresarios de Galicia, en calidade de titulares, disponse o cesamento de:</p>
    <p>1º. Jorge M. Paz Suárez</p>
    <p>2º. Juan José Molinos Casal</p>
    <p>3º. Fausto Santamarina Fernández</p>
    <p>b) Por proposta da Confederación de Empresarios de Galicia, en calidade de titulares, procédese o nomeamento de:</p>
    <p>1º. Sonia López Rubinos.</p>
    <p>2º. Inma del Brío González.</p>
    <p>3º. José Antonio Neira Cortés.</p>
    <p>c) Por proposta da Confederación de Empresarios de Galicia, en calidade de suplente:</p>
    <p>a) Disponse o cesamento de:</p>
    <p>1º. Ana García Caeiro.</p>
    <p>2º. José Antonio Neira Cortés.</p>
    <p>b) Procédese ao nomeamento de:</p>
    <p>1º. Jorge Somoza Lázare.</p>
    <p>2º. Verónica Val Vázquez.</p>
    <p>Artigo 2. Secretaría do Consello</p>
    <p>Realizará as funcións da Secretaría do Consello Galego de Seguridade e Saúde Laboral, con voz e sen voto, a persoa funcionaria dos grupos A ou B con destino na dirección xeral competente en materia de relacións laborais, nomeada pola Presidencia do dito órgano que, pola súa vez, nomeará a persoa que exerza a súa suplencia.</p>
    <p>Artigo 3. Membros do consello</p>
    <p>Mantéñense o resto dos vogais designados por proposta da Administración e das organizacións sindicais e empresariais, así como os membros por razón do cargo, nomeados pola Orde do 9 de novembro de 2009 e pola Orde do 7 de xullo de 2011.</p>
    <p>Disposición derradeira. Entrada en vigor</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 1 de xuño 2015</p>
    <footer><p>Beatriz Mato Otero<br>Conselleira de Traballo e Benestar</p></footer>

