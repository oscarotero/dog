---
date: '2015-06-11'
id: CA04-220515-0004
page: 23065
number: 109
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 19 de maio de 2015, da Xefatura Territorial da Coruña, pola que
  se somete a información pública a petición de autorización administrativa
  previa de construción e a declaración de utilidade pública dunha instalación
  eléctrica no concello de Santiso (expediente IN407A 2009/267-1).
range: Resolución
url: >-
  https://www.xunta.gal/dog/Publicados/2015/20150611/AnuncioCA04-220515-0004_gl.html
---
<p>Expediente: IN407A 2009/267-1.</p>
    <p>Solicitante: Unión Fenosa Distribución, S.A.</p>
    <p>Denominación: modificado I LMT, CT, RBT Pena-Pedreira.</p>
    <p>Concello: Santiso.</p>
    <p>Características técnicas:</p>
    <p>Liña eléctrica de media tensión subterránea a CT Pedreira a 15 kV, cunha lonxitude de 640 m, con orixe no apoio existente en LMT MEL-704, condutor tipo RHZ1-12/20 kV-3×240 Al, e final no CT Pedreira proxectado.</p>
    <p>Centro de transformación prefabricado Pedreira, cunha potencia de 250 kVA e unha relación de transformación de 20.000/300-230 kV.</p>
    <p>Liña de baixa tensión aérea do CT Pedreira, cunha lonxitude de 1.001 m, con orixe na RBT subterránea de CT Pedreira, condutor tipo RZ, e apoios de formigón.</p>
    <p>Rede de baixa tensión subterránea do CT Pedreira, cunha lonxitude de 330 m, con orixe no CT Pedreira, condutor tipo XZ1.</p>
    <p>Lexislación de aplicación:</p>
    <p>Lei 30/1992, do 26 de novembro, de réxime xurídico das administracións públicas e do procedemento administrativo común (BOE núm. 285, do 27 de novembro), modificada pola Lei 4/1999, do 13 de xaneiro (BOE núm. 16, do 19 de xaneiro e BOE núm. 30, do 4 de febreiro).</p>
    <p>Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>Resolución do 19 de febreiro de 2014 pola que se aproba o procedemento de autorización administrativa de construción, de acordo co previsto na Lei 24/2013, do 26 de decembro, do sector eléctrico (DOG núm. 54, do 19 de marzo).</p>
    <p>Lei do 16 de decembro de 1954, sobre expropiación forzosa (BOE núm. 351, do 17 de decembro).</p>
    <p>Decreto do 26 de abril de 1957 polo que se aproba o regulamento da Lei de expropiación forzosa (BOE núm. 160, do 20 de xuño).</p>
    <p>A relación concreta e individualizada dos bens e dereitos afectados que se considera de necesaria expropiación figura no anexo que se xunta a esta resolución.</p>
    <p>A declaración de utilidade pública, segundo o artigo 56 da Lei 24/2013, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación para os efectos do artigo 52 da Lei de expropiación forzosa.</p>
    <p>Esta publicación faise igualmente para os efectos do artigo 59.5 da Lei 30/1992, do 26 de novembro, de réxime xurídico das administración públicas e do procedemento administrativo común, cando os titulares dos terreos propostos sexan descoñecidos, se ignore o lugar de notificación ou ben, intentada a notificación, non se puidese realizar, e desta maneira dirixir ao Ministerio Fiscal as dilixencias que se produzan sobre estes, de conformidade co artigo 5 da Lei do 16 de decembro de 1954, sobre expropiación forzosa.</p>
    <p>Todas aquelas persoas ou entidades que se consideren afectadas poderán examinar o expediente e presentar alegacións na Xefatura Territorial de Economía e Industria, sita na rúa Vicente Ferrer, 2-2ª planta, 15071 A Coruña, no prazo de vinte días a partir do día seguinte ao da última publicación desta resolución.</p>
    <p>A Coruña, 19 de maio de 2015</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>Anexo</h2>
    <p>Expediente: IN407A 2009/267-1.</p>
    <p>Solicitante: Unión Fenosa Distribución, S.A.</p>
    <p>Denominación: modificado I LMT, CT, RBT Pena-Pedreira.</p>
    <p>Concello: Santiso.</p>
    <p>Relación de propietarios, bens e dereitos afectados</p>
    <table>
     <tbody>
      <tr>
       <td rowspan="2">Predio</td>
       <td rowspan="2">Lugar</td>
       <td rowspan="2">Cultivo</td>
       <td rowspan="2">Nome e apelidos</td>
       <td colspan="2">Afeccións</td>
      </tr>
      <tr>
       <td>Superficie solo afectada</td>
       <td>m2</td>
      </tr>
      <tr>
       <td>1</td>
       <td>Zarra de Arroba</td>
       <td>Monte alto</td>
       <td>Hros. Vicente Sangiao Fernández</td>
       <td>Paso aerosubterráneo</td>
       <td>9.0</td>
      </tr>
      <tr>
       <td>2</td>
       <td>O Coto</td>
       <td>Monte baixo</td>
       <td>Consellería Medio Rural e do Mar-D.X. Estrut. Infraest. Agrarias</td>
       <td>Centro transformación + acceso + apoio baixa tensión</td>
       <td>33.0</td>
      </tr>
     </tbody>
    </table>

