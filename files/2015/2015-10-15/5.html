---
date: '2015-10-15'
id: G0422-131015-1
page: 40005
number: 197
agency: Consellería de Medio Ambiente e Ordenación do Territorio.
section: III. Outras disposicións.
title: >-
  ORDE do 8 de outubro de 2015 pola que se amplía o prazo de xustificación da
  fin das actividade e do pagamento de conceptos correspondentes establecido na
  Orde do 29 de decembro de 2014 pola que se establecen as bases reguladoras
  para a concesión de axudas a entidades colaboradoras de pesca fluvial para o
  fomento da riqueza piscícola e se convocan para o ano 2015.
range: Orde
url: >-
  https://www.xunta.gal/dog/Publicados/2015/20151015/AnuncioG0422-131015-1_gl.html
---
<p>O 30 de xaneiro de 2015 publicouse no Diario Oficial de Galicia a Orde do 29 de decembro de 2014 pola que se establecen as bases reguladoras para a concesión de axudas a entidades colaboradoras de pesca fluvial para o fomento da riqueza piscícola e se convocan para o ano 2015.</p>
    <p>No artigo 17 da citada orde establécese que o prazo para a xustificación da fin das actividades e do pagamento de conceptos correspondentes a elas finalizará o día 16 de outubro de 2015 e que para percibir o importe da axuda a beneficiaria deberá presentar, antes do vencemento do prazo de xustificación, a documentación que se indica no citado artigo.</p>
    <p>O número de solicitudes presentadas, a necesidade de efectuar un gran número de requirimentos para completar a documentación presentada coa solicitude ou emenda de erros, ademais do breve período de tempo outorgado aos adxudicatarios para xustificar o gasto, imposibilita o cumprimento dos prazos establecidos na orde para a xustificación da fin das actividades e do pagamento de conceptos correspondentes a elas, polo que é procedente ampliar o prazo de xustificación previsto na Orde do 29 de decembro de 2014.</p>
    <p>En virtude do exposto, e no uso das facultades que teño conferidas pola Lei 1/1983, do 22 de febreiro, reguladora da Xunta e da súa Presidencia,</p>
    <h2>DISPOÑO:</h2>
    <p>Artigo único. Modificación do punto 1 do artigo 17 da Orde do 29 de decembro de 2014 pola que se establecen as bases reguladoras para a concesión de axudas a entidades colaboradoras de pesca fluvial para o fomento da riqueza piscícola e se convocan para o ano 2015</p>
    <p>O artigo 17.1 da referida orde queda redactado nos seguintes termos:</p>
    <p>«1. O prazo para a xustificación da fin das actividades e do pagamento de conceptos correspondentes a elas finalizará o día 16 de novembro de 2015».</p>
    <p>Disposición adicional primeira</p>
    <p>A modificación establecida non supón a apertura dun novo prazo de presentación de solicitudes de axudas.</p>
    <p>Disposición derradeira</p>
    <p>Esta orde entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, 8 de outubro de 2015</p>
    <footer><p>Beatriz Mato Otero<br>Conselleira de Medio Ambiente e Ordenación do Territorio</p></footer>

