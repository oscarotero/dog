---
date: '2015-10-15'
id: G0165-300915-0003
page: 40229
number: 197
agency: Consellería do Medio Rural e do Mar
section: VI. Anuncios. a) Administración autonómica.
title: >-
  RESOLUCIÓN do 28 de setembro de 2015 pola que se declara a firmeza
  administrativa do documento de revisión dos parques de cultivo de molusco do
  Carril.
range: Resolución
url: >-
  https://www.xunta.gal/dog/Publicados/2015/20151015/AnuncioG0165-300915-0003_gl.html
---
<p>Consideracións legais:</p>
    <p>1. O artigo 17 do Decreto 158/1991, do 16 de maio, polo que se regula o procedemento de revisión e reordenación dos parques de cultivo de moluscos do Carril.</p>
    <p>2. A disposición adicional única e a disposición transitoria terceira do Decreto 96/2015, do 25 de xuño, polo que se dá por finalizada a revisión dos parques de cultivo de moluscos do Carril.</p>
    <p>3. A Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>De acordo con todo o indicado,</p>
    <footer><p>RESOLVO:</p></footer>
    <p>Primeiro. Declarar a firmeza administrativa do documento de revisión dos parques de cultivo de moluscos do Carril e, por ende, a relación de parcelas cos seus actuais cultivadores resultantes do outorgamento de autorizacións provisionais.</p>
    <p>Segundo. Declarar vacantes a relación de parcelas que así resultan do documento de revisión.</p>
    <p>Terceiro. O documento de revisión estará exposto ao público polo prazo de vinte días hábiles contados desde o día seguinte ao da publicación da presente resolución no <em>Diario Oficial de Galicia</em>, nas dependencias da Secretaría Xeral do Mar en Santiago de Compostela, na Xefatura de Coordinación da Área do Mar en Vigo, na Xefatura Comarcal do Carril e na Confraría de Pescadores do Carril en Vilagarcía de Arousa.</p>
    <p>Así mesmo, será publicado durante o mesmo prazo na páxina web da Consellería do Medio Rural e do Mar (http://www.xunta.es/medio-rural-e-do-mar).</p>
    <p>Cuarto. Publicar a presente resolución no <em>Diario Oficial de Galicia</em>.</p>
    <p>Contra esta resolución, que esgota a vía administrativa, as persoas interesadas poderán interpoñer recurso potestativo de reposición, perante a conselleira do Medio Rural e do Mar, no prazo dun mes contado desde o día seguinte ao da súa publicación no <em>Diario Oficial de Galicia</em>, de conformidade co establecido na Lei 30/1992, do 26 de novembro, na súa nova redacción dada pola Lei 4/1999, do 13 de xaneiro, ou poderán impugnala directamente perante o xulgado do contencioso-administrativo competente, no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 28 de setembro de 2015</p>
    <footer><p>Rosa Quintana Carballo<br>Conselleira do Medio Rural e do Mar</p></footer>

