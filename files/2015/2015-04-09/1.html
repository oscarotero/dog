---
date: '2015-04-09'
id: G0256-300315-0001
page: 13547
number: 66
agency: Axencia Turismo de Galicia
section: II. Autoridades e persoal. b) Nomeamentos.
title: >-
  RESOLUCIÓN do 27 de marzo de 2015 pola que se dispón o cesamento e o
  nomeamento de membros do Consello do Turismo de Galicia.
range: Resolución
url: >-
  https://www.xunta.gal/dog/Publicados/2015/20150409/AnuncioG0256-300315-0001_gl.html
---
<p>O Decreto 149/2012, do 5 de xullo, polo que se regula o Consello do Turismo de Galicia, establece no seu artigo 5 o procedemento de nomeamento dos seus membros e no parágrafo 1 do dito artigo dispón que os membros serán nomeados e separados pola persoa titular do órgano superior da Administración autonómica competente en materia de turismo por proposta das diferentes organizacións e entidades representadas. O parágrafo 2 do citado artigo establece que se algún membro perde a condición de representatividade pola organización que o elixiu, esta deberá comunicar, no prazo máximo dun mes, á Administración turística autonómica, o/a novo/a vogal proposto/a para a súa representación. </p>
    <p>O 18.2.2013 constituíuse a Axencia Turismo de Galicia, coa sesión constitutiva do seu Consello Reitor, que asume desde a súa constitución, as competencias atribuídas á Secretaría Xeral para o Turismo, de conformidade co disposto na disposición adicional primeira do Decreto 196/2012, do 27 de setembro, polo que se crea a Axencia Turismo de Galicia e se aproban os seus estatutos.</p>
    <p>Polo exposto, en exercicio das facultades que teño conferidas, </p>
    <h2>RESOLVO:</h2>
    <p>Primeiro. Separar como membro do Consello do Turismo de Galicia a:</p>
    <p>– Catalina González Bea, alcaldesa de Sanxenxo, membro titular, en representación das administracións locais.</p>
    <p>Segundo. Nomear como membro do Consello do Turismo de Galicia a:</p>
    <p>– Miguel Ángel Pérez García, alcalde do Grove, membro titular, en representación das administracións locais.</p>
    <p>Santiago de Compostela, 27 de marzo de 2015</p>
    <footer><p>Mª Nava Castro Domínguez<br>Directora da Axencia Turismo de Galicia</p></footer>

