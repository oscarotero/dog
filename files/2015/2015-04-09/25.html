---
date: '2015-04-09'
id: G0007-180315-0001
page: 13647
number: 66
agency: Xulgado do Social número 3 de Santiago de Compostela
section: V. Administración de xustiza.
title: EDICTO (279/2013).
range: Edicto
url: >-
  https://www.xunta.gal/dog/Publicados/2015/20150409/AnuncioG0007-180315-0001_gl.html
---
<p>Susana Varela Amboage, secretaria do Xulgado do Social número 3 de Santiago de Compostela, fai saber que nos autos de execución 279/2013, seguidos neste xulgado, sobre reclamación de cantidade, por instancia de José Ángel Llerena Caamaño e Severino Aragundi López, contra Ventilaciones Los Ángeles, S.L., en reclamación de 16.809,68 euros de principal, máis 1.780,96 euros que se calculan para xuros, gastos e custas, se acordou por resolución do día da data sacar a pública poxa, polo prazo de vinte días, os bens embargados á parte executada que logo se indicarán, e sinalar para a celebración poxa o día 20 de maio de 2015, ás 13.00 horas, na planta 2ª do edificio dos xulgados, sita na rúa Berlín, s/n, polígono das Fontiñas, desta cidade de Santiago de Compostela, que se rexerá polas seguintes condicións:</p>
    <p>a) Que os licitadores, coa excepción do executante, para tomaren parte na poxa deberán presentar xustificante acreditativo de ter depositado na conta de depósitos e consignacións deste xulgado, referencia número 5076 0000 64 0279 13 no Banco Santander, o 5 % do valor do vehículo para os efectos de poxa. As cantidades devolveranse, unha vez aprobado o remate, a aqueles que participen na poxa, excepto ao mellor ofertante, salvo que soliciten o seu mantemento á disposición do xulgado para o caso en que o rematante non consignar o resto do prezo. No dito xustificante deberán consignar, así mesmo se, de ser o caso, recibiron en todo ou en parte cantidades dun terceiro.</p>
    <p>b) Que se poderán facer ofertas por escrito en sobre pechado, desde o anuncio da poxa ata a súa celebración, facendo o depósito a que se fixo mención anteriormente, e os sobres serán abertos ao inicio da poxa e producirán os mesmos efectos que as que se realicen oralmente.</p>
    <p>c) O executante só poderá tomar parte na poxa cando existan licitadores e poderá mellorar as ofertas que se fagan, sen necesidade de consignar ningunha cantidade.</p>
    <p>d) Que se poderán facer ofertas superiores ao 70 % do valor do vehículo para efectos de poxa, pero ofrecendo pagar a prazos con garantías suficientes, bancarias ou hipotecarias, do prezo do remate.</p>
    <p>e) Para o caso de que se fagan ofertas e non superen o 50 % do valor de taxación ou que non cubran, polo menos, a cantidade pola cal se despachase execución, incluíndo a previsión para xuros e custas, resolverase sobre a aprobación do remate á vista das circunstancias do caso.</p>
    <p>f) Só a adquisición ou adxudicación practicada en favor dos executantes ou dos responsables legais solidarios ou subsidiarios poderá efectuarse en calidade de ceder a terceiro.</p>
    <p>g) A certificación rexistral e, de ser o caso, a titulación do ben que se poxa estarán de manifesto na secretaría deste xulgado.</p>
    <p>g) Entenderase que todo licitador acepta como bastante a titulación existente ou que non existan títulos.</p>
    <p>i) As cargas ou gravames anteriores, se os houber, ao crédito do actor continuarán subsistentes e, polo feito de participar na poxa, o licitador admíteos e queda subrogado na responsabilidade derivada daqueles, se o remate se adxudica ao seu favor.</p>
    <p>j) O presente edicto está exposto no taboleiro de anuncios deste xulgado, publicarase no <em>Diario Oficial de Galicia</em> e no portal de poxas xudiciais e electrónicas existentes e dependente do Ministerio de Xustiza.</p>
    <p>O presente edicto servirá, ademais de para os efectos de publicación, de notificación e citación para todos os efectos ás partes.</p>
    <p>Bens obxecto de poxa:</p>
    <p>1º. Vehículo matrícula 5849DPM, marca Renault, modelo Master, tipo camión furgón, e con data de matriculación o 7 de setembro de 2008.</p>
    <p> Tipo para poxa: 2.800 euros.</p>
    <p>2º. Vehículo matrícula 5236FTF, marca Renault, modelo Master, tipo camión furgón, e con data de matriculación o 24 de xullo de 2007.</p>
    <p>Tipo para poxa: 5.500 euros.</p>
    <p>Os vehículos están precintados no quilómetro 502,192 en Liñares, Rois. Faise cargo deles, en calidade de depositario, Manuel Campos Seco, administrador de Ventilaciones Los Ángeles, S.L.</p>
    <p>Santiago de Compostela, 17 de marzo de 2015</p>
    <footer><p>A secretaria xudicial</p></footer>

