---
date: '2015-06-30'
id: G2164-090615-0005
page: 27375
number: 121
agency: Xulgado de Primeira Instancia número 5 de Pontevedra
section: V. Administración de xustiza.
title: EDICTO de notificación de auto (1283/2014).
range: Edicto
url: >-
  https://www.xunta.gal/dog/Publicados/2015/20150630/AnuncioG2164-090615-0005_gl.html
---
<p>Medidas provisionais previas á demanda 1283/2014</p>
    <p>Procedemento orixe: /</p>
    <p>Sobre alimentos provisorios</p>
    <p>Demandante: Jackeline Angélica da Silva Cao</p>
    <p>Procuradora: Francisca María Rodríguez Ambrosio</p>
    <p>Avogado: Antonio Calvar Carballo-Pérez</p>
    <p>Demandado: Rafael Ferreira Campos</p>
    <p>Gema Antolín Pérez, secretaria xudicial, do Xulgado de Primeira Instancia número 5 de Pontevedra, </p>
    <p>Anuncio:</p>
    <p>Que no presente procedemento MPD 1283/14 seguido por instancia de Jackeline Angélica da Silva Cao contra Rafael Ferreira Campos foi ditado auto cuxa parte dispositiva é do teor literal seguinte:</p>
    <p>«Parte dispositiva:</p>
    <p>Por todo iso, acórdanse con carácter provisorio as seguintes medidas que rexerán as relacións entre ambos os proxenitores e coa filla menor da parella:</p>
    <p>1. Atribúese á nai Jackeline Angélica da Silva Cao a garda e custodia da filla menor, Esther Victoria Cao Campos, a quen se lle atribúe o exercicio exclusivo da patria potestade.</p>
    <p>2. Como contribución aos alimentos do pai para a filla menor de idade, aboará a cantidade de 100 euros mensuais que se actualizarán automaticamente conforme a elevación do IPC que publique o INE ou organismo oficial que o substitúa e ingresará dentro dos cinco primeiros días de cada mes na conta que a nai designe. Igualmente, o pai farase cargo do 50 % dos gastos extraordinarios que se produzan en atención aos menores, incluíndo expresamente os gastos médicos ou farmacéuticos non cubertos pola SS, gastos odontolóxicos e oftalmolóxicos.</p>
    <p>As medidas acordadas na presente resolución quedarán sen efecto se, dentro dos trinta días seguintes á notificación desta resolución, non se acredita ter presentado a demanda de garda e custodia do fillo menor.</p>
    <p>Lévese testemuño desta resolución ao procedemento principal, unha vez admitida a demanda.</p>
    <p>Notifíquese a presente resolución ás partes e ao Ministerio Fiscal, ás cales se fará saber que contra ela non cabe recurso ningún, conforme o artigo 771.4 da nova Lei de axuizamento civil.</p>
    <p>Así o dispoño mando e asino por este meu auto».</p>
    <p>E encontrándose o devandito demandado, Rafael Ferreira Campos, en paradoiro descoñecido, expídese este edicto co fin de que lle sirva de notificación en forma.</p>
    <p>Pontevedra, 8 de xuño de 2015</p>
    <footer><p>A secretaria xudicial</p></footer>

