---
date: '2015-01-14'
id: C3K1-080115-0001
page: 1775
number: 8
agency: Consellería de Sanidade
section: I. Disposicións xerais.
title: >-
  DECRETO 170/2014, do 26 de decembro, polo que se modifica o Decreto 36/2010,
  do 11 de marzo, polo que se regula o procedemento para o nomeamento do persoal
  emérito no ámbito sanitario.
range: Decreto
url: >-
  https://www.xunta.gal/dog/Publicados/2015/20150114/AnuncioC3K1-080115-0001_gl.html
---
<p>O Decreto 36/2010, do 11 de marzo, establece o procedemento para nomear persoal emérito un número taxado de profesionais cunha traxectoria profesional especialmente distinguida, coa finalidade de que tras a súa xubilación poidan manter unha relación activa coa institución sanitaria de adscrición, realizando funcións de consultoría, asesoría e formación.</p>
    <p>Transcorridos varios anos da vixencia do citado decreto, resulta oportuno realizar unha modificación puntual relativa ás prórrogas dos nomeamentos do persoal emérito coa finalidade de facilitar a rotación e renovación no exercicio das funcións antes indicadas.</p>
    <p>Na súa virtude, por proposta da conselleira de Sanidade, e logo da deliberación do Consello da Xunta na súa reunión do día vinte e seis de decembro de dous mil catorce,</p>
    <h2>DISPOÑO:</h2>
    <p>Artigo único. <em>Modificación do Decreto 36/2010, do 11 de marzo, polo que se regula o procedemento para o nomeamento de persoal emérito no ámbito sanitario </em></p>
    <p>O Decreto 36/2010, do 11 de marzo, polo que se regula o procedemento para o nomeamento de persoal emérito no ámbito sanitario, modifícase nos seguintes termos: </p>
    <p>O artigo 8 queda redactado da seguinte forma:</p>
    <p>«Artigo 8. <em>Duración do nomeamento</em> </p>
    <p>O nomeamento como persoal emérito farase por un período dun ano. Transcorrido este prazo, e por proposta da xerencia da estrutura organizativa de xestión integrada a que estea adscrito o persoal emérito, en función das necesidades da institución e coa conformidade da persoa interesada, poderá ser prorrogado o nomeamento, como máximo por outro período de idéntica duración, pola autoridade que conferiu este».</p>
    <p>Disposición transitoria única. <em>Prórrogas vixentes con anterioridade á entrada en vigor deste decreto</em></p>
    <p>As prórrogas dos nomeamentos do persoal emérito vixentes no momento da entrada en vigor desta norma extinguiranse na data da súa finalización, sen que poidan ser obxecto de nova prórroga.</p>
    <p>Disposición derrogatoria única. <em>Derrogación normativa</em></p>
    <p>Quedan derrogadas todas aquelas disposicións de igual ou inferior rango que se opoñan ao que establece o presente decreto.</p>
    <p>Disposición derradeira única. <em>Entrada en vigor</em></p>
    <p>Este decreto entrará en vigor aos vinte días da súa publicación no <em>Diario Oficial de Galicia</em>.</p>
    <p>Santiago de Compostela, vinte e seis de decembro de dous mil catorce</p>
    <footer><p>Alberto Núñez Feijóo<br>Presidente</p></footer>
    <p class="dog-firma-izq">Rocío Mosquera Álvarez<br>Conselleira de Sanidade</p>

