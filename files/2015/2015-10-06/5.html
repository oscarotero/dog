---
date: '2015-10-06'
id: O150-300915-0001
page: 38968
number: 191
agency: Escola Galega de Administración Pública
section: III. Outras disposicións.
title: >-
  RESOLUCIÓN do 17 de setembro de 2015 pola que se convoca un curso monográfico
  sobre comunicación efectiva para xestores de equipos: negociación e traballo
  en equipo.
range: Resolución
url: >-
  https://www.xunta.gal/dog/Publicados/2015/20151006/AnuncioO150-300915-0001_gl.html
---
<p>Dentro do plan de actividades da Escola Galega de Administración Pública para o ano 2015 e de acordo coas funcións atribuídas pola Lei 4/1987, do 27 de maio, de creación da Escola, modificada pola Lei 10/1989, do 10 de xullo, convócase un curso monográfico sobre comunicación efectiva para xestores de equipos: negociación e traballo en equipo, conforme as seguintes bases:</p>
    <p>1. Obxectivos.</p>
    <p>Os obxectivos xerais deste curso son:</p>
    <p>• Introducir aspectos básicos relacionados coa xestión de persoas, o liderado e a resolución de conflitos.</p>
    <p>• Traballar con ferramentas básicas da comunicación que permitan unha mellor xestión do traballo en equipo e dos conflitos no contorno laboral no eido da Administración local.</p>
    <p>• Achegar, a través do autocoñecemento e da comunicación, as competencias fundamentais para xestionar un equipo e negociar con efectividade.</p>
    <p>2. Contidos.</p>
    <p>Serán tratados, entre outros, os seguintes temas:</p>
    <p>1. Que tipo de líder son? Autocoñecemento e liderado persoal.</p>
    <p>• Estilos de liderado.</p>
    <p>• Autocoñecemento e liderado persoal.</p>
    <p>• A xestión de persoas e a observación.</p>
    <p>• Como me comunico.</p>
    <p>2. A comunicación no equipo.</p>
    <p>• Aptitudes emocionais intrapersoais e interpersoais.</p>
    <p>• Habilidades sociais para o traballo en equipo.</p>
    <p>• A escoita activa, a empatía e a asertividade.</p>
    <p>3. Como facer que o noso equipo funcione?</p>
    <p>• Como se configura un equipo? As fases.</p>
    <p>• Motivación.</p>
    <p>• Definición de obxectivos.</p>
    <p>• Algunhas técnicas de traballo en equipo.</p>
    <p>4. Como resolver conflitos? A Negociación.</p>
    <p>• Tipos de conflitos: descrición, emocións asociadas, a solución e a avaliación.</p>
    <p>• Actitudes proactivas e reactivas: a flexibilidade como ferramenta para a xestión dos conflitos.</p>
    <p>• Estratexias para a negociación.</p>
    <p>5. Caso práctico: o traballo en equipo desde dentro.</p>
    <p>• Estudo de ferramentas específicas para o liderado persoal, o traballo en equipo e a negociación e xestión de conflitos.</p>
    <p>• Dinámicas dirixidas para o caso práctico: o traballo en equipo desde dentro.</p>
    <p>• Conclusións e valoración da formación.</p>
    <p>3. Destinatarios.</p>
    <p>Empregados das administracións públicas de Galicia, tanto autonómica coma local e de xustiza, das universidades do Sistema universitario de Galicia, persoal das entidades do sector público, xuristas, profesionais e interesados en xeral.</p>
    <p>4. Desenvolvemento.</p>
    <p>Lugar: EGAP, rúa Madrid, 2-4, Santiago de Compostela.</p>
    <p>Datas: os mércores 14, 21 e 28 de outubro, e 4 e 11 de novembro de 2015.</p>
    <p>Horario: das 17.00 ás 20.00 horas.</p>
    <p>Duración: 15 horas lectivas.</p>
    <p>5. Número de prazas. </p>
    <p>Número de prazas: 30. </p>
    <p>O orden de admisión virá determinado pola data de presentación das solicitudes.</p>
    <p>6. Inscrición.</p>
    <p>As persoas interesadas deberán formalizar a súa inscrición a través da área de matrícula da web da EGAP: https://egap.xunta.es/matricula/</p>
    <p>O prazo para inscribirse estará aberto desde o día seguinte ao da publicación desta resolución no Diario Oficial de Galicia ata o 9 de outubro de 2015.</p>
    <p>Poderá obterse calquera outra información, das 8.30 ás 14.30 horas, nos teléfonos: 981 54 62 41 e 981 54 62 39. </p>
    <p>7. Modificacións.</p>
    <p>A EGAP reserva para si a facultade de interpretar e de resolver as incidencias que poidan xurdir no desenvolvemento deste curso, así como a facultade de cancelalo se o escaso número de solicitudes non xustificase a súa realización.</p>
    <p>8. Certificado de asistencia oficial.</p>
    <p>Ao final do curso entregarase un certificado de asistencia a aquelas persoas inscritas que tivesen participado asiduamente e sempre que a súa asistencia fose igual ou superior ao 90 % das horas lectivas programadas. Neste documento aparecerán, de forma expresa, o contido, a carga lectiva, a data, o lugar de realización deste curso e o selo oficial da institución.</p>
    <p>Santiago de Compostela, 17 de outubro de 2015</p>
    <footer><p>Sonia Rodríguez-Campos González<br>Directora da Escola Galega de Administración Pública</p></footer>

