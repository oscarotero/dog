---
date: '2015-10-06'
id: G2410-170915-0002
page: 39045
number: 191
agency: Xulgado do Social número 1 de Santiago de Compostela
section: V. Administración de xustiza.
title: EDICTO (604/2012).
range: Edicto
url: >-
  https://www.xunta.gal/dog/Publicados/2015/20151006/AnuncioG2410-170915-0002_gl.html
---
<p>María Teresa Vázquez Abades, secretaria do Xulgado do Social número 1 de Santiago de Compostela, fai saber que por resolución ditada no día da data no proceso seguido por instancia de Juan Francisco Santos Dios contra Project Silicom Energy, S.L. e Fogasa, en reclamación por ordinario, rexistrado co número procedemento ordinario 604/2012, se acordou, en cumprimento do que dispón o artigo 59 da Lei de xurisdición social, citar a Project Silicom Energy, S.L., en ignorado paradoiro, co fin de que compareza o día 29 de outubro de 2015, ás 13.00 horas, na planta baixa, sala 1, do edificio da rúa Berlín, para a celebración dos actos de conciliación e, se é o caso, xuízo. Poderá comparecer persoalmente ou mediante persoa legalmente apoderada e deberá acudir con todos os medios de proba de que se intente valer, coa advertencia de que é única convocatoria e de que os actos non se suspenderán por falta inxustificada de asistencia. </p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, agás no suposto da comunicación das resolucións que sexan autos ou sentenzas, ou cando se trate de emprazamento.</p>
    <p>En caso de que pretenda comparecer no acto de xuízo asistido de avogado ou representado tecnicamente por graduado social colexiado, ou representado por procurador, porá esta circunstancia en coñecemento do xulgado ou tribunal por escrito, dentro dos dous días seguintes ao da súa citación para o xuízo co obxecto de que, unha vez trasladada esta intención ao demandante, poida este estar representado tecnicamente por graduado social colexiado, ou representado por procurador, designar avogado noutro prazo igual ou solicitar a súa designación a través da quenda de oficio. A falta de cumprimento destes requisitos supón a renuncia da parte ao dereito de se valer no acto de xuízo de avogado, procurador ou graduado social colexiado.</p>
    <p>E para que lle sirva de citación a Project Silicom Energy, S.L., expídese esta cédula para a súa publicación no <em>Diario Oficial de Galicia </em>e colocación no taboleiro de anuncios. </p>
    <p>Santiago de Compostela, 17 de setembro de 2015</p>
    <footer><p>A secretaria xudicial</p></footer>

