---
date: '2015-05-06'
id: G0023-150415-0002
page: 17756
number: 84
agency: Xulgado do Social número 4 de Pontevedra
section: V. Administración de xustiza.
title: EDICTO (70/2015).
range: Edicto
url: >-
  https://www.xunta.gal/dog/Publicados/2015/20150506/AnuncioG0023-150415-0002_gl.html
---
<p>Marina García de Evan, secretaria xudicial do Xulgado do Social número 4 de Pontevedra, fago saber que no procedemento de execución de títulos xudiciais 70/2015 deste xulgado do social, seguidos por instancia de Amelia Tilve Maquieira contra a empresa Alimentación Julio Nieves, S.L., sobre despedimento, se ditou a seguinte resolución cuxa parte dispositiva se xunta:</p>
    <p>«O anterior xustificante de recepción con resultado “Ausente/repartición” e o anterior escrito remitido por fax por Amelia Tilve Maquieira en data 10 de abril de 2015 e presentado no Rexistro Xeral Servizo de Notificacións no día da data únanse aos autos da súa razón.</p>
    <p>Visto o manifestado pola parte executante e a non citación da entidade executada, acórdase a suspensión da sinalización para o día de hoxe, e sinálase novamente para que teña lugar a comparecencia acordada o próximo día 12 de maio de 2015, ás 9.55 horas.</p>
    <p>Despois de resultar negativa a citación da entidade executada, procédase á indagación domiciliaria a través do punto neutro xudicial, do que resulta o mesmo domicilio que consta en autos.</p>
    <p>Cítense para o efecto as partes, expídanse para tal fin os despachos oportunos e cítese a entidade executada a través do DOG.</p>
    <p>Modo de impugnación: mediante recurso de reposición que se interporá ante quen dita esta resolución, no prazo de tres días hábiles seguintes á súa notificación, con expresión da infracción que a xuízo do recorrente contén esta, sen que a interposición do recurso teña efectos suspensivos con respecto á resolución contra a que se recorre.</p>
    <p>A secretaria xudicial».</p>
    <p>E para que lle sirva de notificación e citación en legal forma a Alimentación Julio Nieves, S.L., en ignorado paradoiro, expido a presente para a súa inserción no <em>Diario Oficial de Galicia</em>.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Pontevedra, 14 de abril de 2015</p>
    <footer><p>A secretaria xudicial</p></footer>

