---
date: '2002-03-01'
id: 3B3A
page: 2
number: 44
agency: CONCELLO DE FRIOL
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/2002/20020301/Anuncio3B3A_gl.html'
---
<p>Aprobados polo Pleno do concello, na sesión do 29 de xaneiro de 2002, os pregos de condicións facultativas e económico-administrativas para a contratación por concurso do servicio de recollida de residuos sólidos urbanos e o seu transporte á planta de transferencia, expóñense ó público na secretaría deste concello polo prazo de oito días naturais con</p>
<p>tados a partir da publicación do edicto no DOG, para efectos de exame e presentación de reclamacións que, de non presentarse, se entenderán definitivamente aprobados.</p>
<p>De conformidade co disposto no artigo 122.2º do R.D. lexislativo 781/1986, do 18 de abril, anúnciase simultaneamente a licitación (se ben se aprazará no suposto de producirse reclamacións ós pregos).</p>
<p>1. Entidade adxudicadora.</p>
<p>a) Organismo: Concello de Friol.</p>
<p>b) Dependencia: Secretaría.</p>
<p>2. Obxecto do contrato: a concesión dos servicios de recollida de residuos sólidos urbanos do Concello de Friol e transporte á estación de transferencia de Lugo, sen necesidade de execución de obras.</p>
<p>3. Prazo de execución: 15 anos, prorrogables por acordo expreso das partes, ata o máximo de 25 anos.</p>
<p>4. Tramitación, procedemento e forma de adxudicación.</p>
<p>a) Tramitación: ordinaria.</p>
<p>b) Procedemento: aberto.</p>
<p>c) Adxudicación: por concurso.</p>
<p>5. Orzamento de licitación: os interesados na licitación presentarán un plan ou proxecto de explotación pormenorizado e estudios económicos, con expresión dos medios materiais e persoais que pensen adscribir á concesión, así como as melloras que, se é o caso, acheguen, sen custo para o concello.</p>
<p>6. Garantías: a provisional polo importe de 1.200 euros e a definitiva do 4% do prezo de adxudicación.</p>
<p>7. Obtención de información: ata o día que remate o prazo de presentación de ofertas, no Concello de Friol, con enderezo na praza de España, nº 1, teléfono: 982 37 50 01, fax: 982 37 52 06.</p>
<p>8. Presentación de ofertas. Prazo e lugar.</p>
<p>As empresas interesadas en participar na licitación presentarán as súas propostas no prazo de 26 días naturais, contados a partir do seguinte ó da inserción de edicto no DOG, no rexistro xeral do Concello de Friol.</p>
<p>9. Documentación que hai que presentar: ademais da oferta económica, os interesados deberán presenta-la documentación esixida no punto 16 dos pregos de condicións. Deberán acreditar expresamente o cumprimento do establecido na Lei 10/1997, do 22 de agosto, de residuos sólidos de Galicia, no seu artigo 13.</p>
<p>10. Apertura de propostas: na casa do concello, ás doce horas do terceiro día hábil seguinte (excluídos sábados) ó da finalización do prazo de presentación de ofertas.</p>
<p>11. Gastos de anuncios: serán por conta do que resulte adxudicatario do servicio o aboamento dos anuncios que se publiquen nos diarios oficiais por razón deste contrato.</p>
<p>O que se fai público en cumprimento do establecido no artigo 326 da Lei 5/1997, do 22 de xullo, de administración local de Galicia.</p>
<p>Friol, 30 de xaneiro de 2002.</p>
<p>Antonio Muíña Pena</p>
<p>Alcalde</p>

