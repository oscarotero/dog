---
date: '2021-12-03'
id: G0597-261121-0004
page: 59105
number: 233
agency: Consellería de Facenda e Administración Pública
section: III. Outras disposicións.
title: >-
  RESOLUCIÓN do 26 de novembro de 2021, da Dirección Xeral de Política
  Financeira, Tesouro e Fondos Europeos, pola que se ordena a publicación da
  Resolución do 26 de novembro de 2021 pola que finaliza o procedemento de
  concesión de subvencións, en réxime de concorrencia competitiva, destinadas a
  incentivar e fomentar a prestación de servizos bancarios básicos (código de
  procedemento FA500A).
range: Resolución
url: >-
  https://www.xunta.gal/dog/Publicados/2021/20211203/AnuncioG0597-261121-0004_gl.html
---
<p>No <em>Diario Oficial de Galicia</em> número 117, do 22 de xuño de 2021, publícase a Orde do 18 de xuño de 2021 pola que se establecen as bases reguladoras das subvencións, en réxime de concorrencia competitiva, destinadas a incentivar e fomentar a prestación de servizos bancarios básicos consistentes na instalación, mantemento e posta en funcionamento de caixeiros automáticos e a prestación dun servizo de asistencia e formación financeira en entidades locais da Comunidade Autónoma de Galicia (prioritariamente nos concellos sen entidade financeira no seu territorio), e se convocan para as anualidades 2021 a 2025.</p>
    <p>A orde recolle que a subvención destinarase á consecución das seguintes finalidades:</p>
    <p>– Instalación de caixeiros automáticos nos locais que os concellos interesados determinen, sempre que estes locais poidan cumprir os requisitos técnicos exixidos pola normativa vixente.</p>
    <p>– Mantemento do caixeiro nas condicións que aseguren o seu normal funcionamento.</p>
    <p>– Servizo mínimo de asistencia e formación financeira personalizado.</p>
    <p>O financiamento establecido nesta convocatoria na aplicación 23.03.712A.470.0 dos orzamentos xerais da Comunidade Autónoma destina un crédito de 2.883.600 € coa seguinte distribución plurianual:</p>
    <table>
     <tbody>
      <tr>
       <td>Aplicación 
        orzamentaria</td>
       <td>Código de proxecto</td>
       <td>2021</td>
       <td>2022</td>
       <td>2023</td>
       <td>2024</td>
       <td>2025</td>
       <td>Total</td>
      </tr>
      <tr>
       <td>23.03.712A.470.0</td>
       <td>202100092-Universalización Financeira</td>
       <td>180.225</td>
       <td>720.900</td>
       <td>720.900</td>
       <td>720.900</td>
       <td>540.675</td>
       <td>2.883.600</td>
      </tr>
     </tbody>
    </table>
    <p>O prazo e a forma de presentación de solicitudes regúlase no artigo 13 da Orde do 18 de xuño de 2021, e no artigo 14 determínase a documentación que se deberá xuntar coa solicitude.</p>
    <p>Unha vez revisadas as solicitudes presentadas ao abeiro da dictada orde de convocatoria polo órgano encargado da instrución do procedemento, as solicitudes admitidas a este procedemento foron remitidas á Comisión de Valoración, órgano creado no artigo 16 da citada orde.</p>
    <p>O órgano instrutor, á vista do informe realizado pola Comisión de Valoración, formulou as propostas de resolución establecidas no artigo 19, para realizar a correspondente resolución definitiva que está establecida no artigo 20 da orde.</p>
    <p>Por tratarse dun procedemento de concorrencia competitiva e consonte o indicado no artigo 45 da Lei 39/2015, do 1 de outubro, do procedemento administrativo común das administracións públicas, tal como sinala o artigo 20 da dita Orde do 18 de xuño de 2021, publicarase no <em>Diario Oficial de Galicia</em> as subvencións concedidas.</p>
    <p>Polo exposto, </p>
    <h2>RESOLVO:</h2>
    <p>Ordenar a publicación no <em>Diario Oficial de Galicia</em> do contido íntegro da Resolución do 26 de novembro de 2021, ditada no procedemento FA500A de subvencións, pola que finaliza o procedemento de concesión de subvencións en réxime de concorrencia competitiva, destinadas a incentivar e fomentar a prestación de servizos bancarios básicos, e que se xunta á presente resolución como anexo.</p>
    <p>Santiago de Compostela, 26 de novembro de 2021</p>
    <footer><p>David Cabañó Fernández<br>Director xeral de Política Financeira, <br>Tesouro e Fondos Europeos</p></footer>
    <h2>ANEXO</h2>
    <h3>Resolución do 26 de novembro de 2021 pola que finaliza o procedemento de concesión de subvencións en réxime de concorrencia competitiva, destinadas a incentivar e fomentar a prestación de servizos bancarios básicos </h3>
    <p>Convocatoria: Orde do 18 de xuño de 2021 pola que se establecen as bases reguladoras das subvencións, en réxime de concorrencia competitiva, destinadas a incentivar e fomentar a prestación de servizos bancarios básicos consistentes na instalación, mantemento e posta en funcionamento de caixeiros automáticos e a prestación dun servizo de asistencia e formación financeira en entidades locais da Comunidade Autónoma de Galicia (prioritariamente nos concellos sen entidade financeira no seu territorio), e se convocan para as anualidades 2021 a 2025.</p>
    <p>Antecedentes:</p>
    <p>1. A Orde do 18 de xuño de 2021 que regula a convocatoria foi publicada no DOG núm. 117, do 22 de xuño de 2021. No seu artigo 13 establece a presentación de solicitudes por medios electrónicos no prazo dun mes (ata o 22 de xullo de 2021).</p>
    <p>2. Con data do 18 de xuño de 2021 foi aprobada a autorización do gasto por un importe de dous millóns oitocentos oitenta e tres mil seiscentos euros (2.883.600 €) que corresponde a esta subvención destinada a incentivar e fomentar a prestación de servizos bancarios básicos no período 2021-2025, con cargo á aplicación orzamentaria 23.03.721A.470.0 (código de proxecto 202100092-Universalización Financeira) dos orzamentos xerais da Comunidade Autónoma.</p>
    <p>3. O órgano instrutor con data do 23 de xullo de 2021 informa que solicitaron a subvención 3 entidades. Foi inadmitida a solicitude presentada polo Concello do Vicedo por non cumprir os requisitos para ser entidade beneficiaria segundo o establecido no artigo 7 da orde da convocatoria. O resto dos solicitantes, Abanca Corporación Bancaria, S.A. e Caja Rural, cumpren os requisitos previos establecidos nos artigos 14 e 15 da orde da convocatoria.</p>
    <p>4. A Comisión de Valoración encargada do estudo das solicitudes para o outorgamento da referida subvención, realizou a valoración das solicitudes admitidas por cumprir os requisitos previos exixidos e emitiu o seu informe consonte cos criterios de valoración e ponderación establecidos no artigo 18 da orde.</p>
    <p>5. O órgano instrutor, á vista do informe realizado pola Comisión de Valoración e de acordo coa documentación que consta no seu poder, formulou proposta de resolución provisional con data do 28 de xullo de 2021 a favor da entidade Abanca Corporación Bancaria, S.A. Resulta acreditado que se atopa ao día no cumprimento das súas obrigas tributarias coa Axencia Estatal de Administración Tributaria e coa da Facenda da Xunta de Galicia e que, así mesmo, se atopan ao día no cumprimento das súas obrigas coa Seguridade Social.</p>
    <p>6. Esta resolución provisional foi notificada aos solicitantes o 29 de xullo de 2021 en aplicación do establecido no artigo 19 da orde de convocatoria, dándoselle un prazo de 10 días hábiles para formular as alegacións que consideraran pertinentes.</p>
    <p>7. Os solicitantes non achegaron alegacións á proposta de resolución provisional. </p>
    <p>8. A proposta de resolución definitiva xunto co documento de aceptación foi notificado ao interesado proposto como entidade beneficiaria, Abanca Corporación Bancaria, S.A. con data do 10 de setembro de 2021.</p>
    <p>9. Abanca Corporación Bancaria, S.A. asinou e enviou documento de aceptación con data do 13 de setembro de 2021.</p>
    <p>En consecuencia, segundo o reflectido no artigo 20 da orde reguladora, en virtude da competencia delegada no artigo 3 para resolver o procedemento de concesión, </p>
    <h2>RESOLVO:</h2>
    <p>Primeiro. Conceder con cargo á aplicación orzamentaria 23.03.712A.470.0 (código de proxecto 2021-00092) unha subvención a Abanca Corporación Bancaria, S.A. destinada a incentivar e fomentar a prestación de servizos bancarios básicos consistentes na instalación, mantemento e posta en funcionamento de caixeiros automáticos e a prestación dun servizo de asistencia e formación financeira en entidades locais da Comunidade Autónoma de Galicia, para as anualidades 2021 a 2025, segundo a tipoloxía do convenio asinado e en vigor entre a entidade local e a Xunta de Galicia para a prestación de servizos bancarios básicos.</p>
    <p>Segundo. O importe máximo da subvención é de 1.217.520 €, nos termos e condicións contemplados na Orde do 18 de xuño de 2021 e na solicitude do interesado, que contempla un grao de cofinanciamento do 50 %, de tal forma que o módulo para a instalación, mantemento e posta en funcionamento de caixeiros automáticos terá unha asignación máxima de 7.100 € anuais por caixeiro.</p>
    <p>Terceiro. O beneficiario asume os compromisos establecidos na Orde do 18 de xuño de 2021 e na súa solicitude con relación ao obxecto desta subvención.</p>
    <p>Cuarto. Tal e como recolle o artigo 12 da Orde do 18 de xuño de 2021, a obtención da subvención é incompatible con calquera outra axuda pública ou incentivo público á contratación para a mesma actuación ou actividade.</p>
    <p>Quinto. Consonte co establecido no artigo 4 da orde reguladora da subvención o método de xustificación empregado será a través de módulos segundo o procedemento establecido no artigo 21 da dita orde. O prazo de presentación da documentación xustificativa concluirá o primeiro día hábil da segunda quincena do mes de novembro de cada ano.</p>
    <p>Sexto. O pagamento realizarase segundo o establecido no artigo 21 da orde mediante a presentación do seu anexo III, logo da presentación da documentación xustificativa. </p>
    <p>Sétimo. No anexo desta resolución se enumeran os concellos que, con carácter previo, teñen asinado con esta Administración autonómica o correspondente convenio de colaboración para a universalización dos servizos financeiros. </p>
    <p>Oitavo. Contra a presente resolución, que pon fin á vía administrativa, poderase interpor recurso potestativo de reposición ante o mesmo órgano que a ditou no prazo dun mes contado a partir do día seguinte ao da súa notificación, de acordo co previsto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben directamente recurso contencioso-administrativo no prazo de dous meses perante o órgano xurisdicional competente.</p>
    <p>Santiago de Compostela, 26 de novembro de 2021. O conselleiro de Facenda e Administración Pública. P.D. (Artigo 3 da Orde do 18.6.2021), David Cabañó Fernández, director xeral de Política Financeira, Tesouro e Fondos Europeos</p>
    <h2>ANEXO </h2>
    <p>Relación de concellos que teñen asinado convenio de colaboración para a universalización de servizos financeiros:</p>
    <p>A Coruña:</p>
    <p>1. Aranga.</p>
    <p>2. Cabanas.</p>
    <p>3. Coirós.</p>
    <p>4. Dodro.</p>
    <p>5. Lousame.</p>
    <p>6. Paderne.</p>
    <p>7. Santiso.</p>
    <p>8. Toques.</p>
    <p>9. Vilasantar.</p>
    <p>10. Vilarmaior.</p>
    <p>11. Dumbría.</p>
    <p>12. Monfero.</p>
    <p>Lugo:</p>
    <p>1. O Páramo.</p>
    <p>2. Ribeira de Piquín.</p>
    <p>3. Samos.</p>
    <p>4. O Vicedo.</p>
    <p>Ourense:</p>
    <p>1. A Arnoia.</p>
    <p>2. Baltar.</p>
    <p>3. Os Blancos.</p>
    <p>4. Carballeda de Avia.</p>
    <p>5. Cenlle.</p>
    <p>6. Chandrexa de Queixa.</p>
    <p>7. Xunqueira de Ambía.</p>
    <p>8. Xunqueira de Espadanedo.</p>
    <p>9. Larouco.</p>
    <p>10. Lobeira.</p>
    <p>11. Melón.</p>
    <p>12. Oímbra.</p>
    <p>13. Petín.</p>
    <p>14. Piñor.</p>
    <p>15. Pontedeva.</p>
    <p>16. Porqueira.</p>
    <p>17. Rairiz de Veiga.</p>
    <p>18. Taboadela.</p>
    <p>19. A Teixeira.</p>
    <p>20. A Peroxa.</p>
    <p>21. Vilar de Santos.</p>
    <p>22. San Xoán de Río.</p>

