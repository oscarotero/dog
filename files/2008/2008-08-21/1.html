---
date: '2008-08-21'
page: 15
number: 161
agency: CONSELLERÍA DE EDUCACIÓN E ORDENACIÓN UNIVERSITARIA
section: I. DISPOSICIÓNS XERAIS
title: >-
  Resolución do 18 de xullo de 2008, da Dirección Xeral de Formación Profesional
  e Ensinanzas Especiais,  pola que se establece o perfil do programa de
  cualificación profesional inicial de cociña en Galicia.
range: Resolución
---
<p>O Real decreto 295/2004, do 20 de febreiro de 2004, estableceu, entre outras, a cualificación pro-fesional de nivel 1 de operacións básicas de cociña, pertencente á familia profesional de hostalaría e turismo, así como os módulos formativos asociados ás unidades de competencia de que se compón.</p>
<p>A Orde do 13 de maio de 2008 pola que se regulan os programas de cualificación profesional inicial na Comunidade Autónoma de Galicia establece no seu artigo 8 que os currículos dos módulos específicos dos perfís profesionais que se establezan se desenvolverán por medio de resolución da Dirección Xeral de Formación Profesional e Ensinanzas Especiais, e que deberán tomar como referencia os módulos formativos asociados ás unidades de competencia que inclúa o perfil.</p>
<p>Na súa virtude, esta dirección xeral</p>
<p>RESOLVE:</p>
<p>Primeiro.-Obxecto.</p>
<p>Esta resolución ten por obxecto o establecemento do perfil profesional do programa de cualificación profesional inicial de cociña en Galicia.</p>
<p>Segundo.-Identificación.</p>
<p>O programa de cualificación profesional inicial de cociña queda identificado polos seguintes elementos:</p>
<p>-Denominación: cociña.</p>
<p>-Nivel: programa de cualificación profesional inicial.</p>
<p>-Duración: 580 horas.</p>
<p>-Familia profesional: hostalaría e turismo.</p>
<p>Terceiro.-Competencia xeral.</p>
<p>Preelaborar alimentos, preparar e presentar elaboracións culinarias sinxelas e asistir na preparación de elaboracións máis complexas, executando e aplicando operacións, técnicas e normas básicas de manipulación, de preparación e de conservación de alimentos.</p>
<p>Cuarto.-Competencias profesionais, persoais e sociais.</p>
<p>As competencias profesionais, persoais e sociais deste programa de cualificación profesional inicial son as que se relacionan a seguir:</p>
<p>a) Intervir nos procesos de produción culinaria a partir das instrucións recibidas e dos protocolos establecidos.</p>
<p>b) Realizar as operacións básicas de recepción, almacenaxe e distribución de materias primas en condicións idóneas de mantemento ata a súa utilización, consonte as instrucións recibidas e as normas establecidas.</p>
<p>c) Pór a punto o lugar de traballo, preparando espazos, maquinaria, útiles e ferramentas.</p>
<p>d) Executar os procesos básicos de preelaboración e/ou rexeneración que cumpra aplicar ás materias primas, en función das súas características e da adecuación ás súas aplicacións.</p>
<p>e) Aplicar técnicas culinarias sinxelas para obter preparacións culinarias elementais e de múltiples aplicacións, tendo en conta a estandarización dos procesos.</p>
<p>f) Terminar e presentar elaboracións sinxelas de cociña, consonte a definición dos produtos e dos procedementos establecidos, para a súa conservación ou o seu servizo.</p>
<p>g) Colaborar na realización do servizo en cociña e, de ser o caso, das elaboracións, tendo en conta as instrucións recibidas e o ámbito da execución.</p>
<p>h) Manter en orde e limpeza as instalacións, as ferramentas, a maquinaria e os materiais relacio-nados co posto de traballo.</p>
<p>i) Executar os procesos de envasamento e/ou conservación de acordo coas normas establecidas, aplicando os métodos apropiados e utilizando os equipamentos idóneos, para preservar a súa calidade e evitar riscos alimentarios.</p>
<p>j) Cumprir os procedementos de seguranza laboral e ambiental, de hixiene e de calidade durante todo o proceso produtivo, para evitar danos nas persoas e no ambiente.</p>
<p>k) Manter unhas relacións profesionais adecuadas e colaborar cos membros do equipo.</p>
<p>l) Desenvolver a cultura emprendedora para a xeración do propio emprego.</p>
<p>Quinto.-Relación de cualificacións e unidades de competencia do Catálogo Nacional das Cualificacións Profesionais incluídas no perfil profesional.</p>
<p>a) Cualificacións profesionais completas incluídas no perfil:</p>
<p>Operacións básicas de cociña, HOT091_1 (Real decreto 295/2004), que abrangue as seguintes unidades de competencia:</p>
<p>-UC0255_1. Executar operacións básicas de aprovisionamento, preelaboración e conservación culinarios.</p>
<p>-UC0256_1. Asistir na elaboración culinaria, e realizar e presentar preparacións sinxelas.</p>
<p>b) Cualificacións profesionais incompletas incluídas no perfil:</p>
<p>Operacións auxiliares de mantemento e transporte interno na industria alimentaria, INA173_1 (Real decreto 1128/2006), da cal se inclúe a seguinte unidade de competencia:</p>
<p>-UC0546_1. Realizar operacións de limpeza e de hixiene xeral en equipamentos e instalacións, e de apoio á protección ambiental na industria alimentaria, segundo as instrucións recibidas.</p>
<p>Sexto.-Contorno profesional.</p>
<p>1. Ámbito profesional. Desenvolve a súa actividade profesional como auxiliar ou axudante en empresas grandes, medianas e pequenas, nomeadamente do sector de hostalaría. Pode desenvolver a súa actividade cunha certa autonomía en pequenos establecementos de restauración.</p>
<p>2. Sectores produtivos. Esta cualificación localízase principalmente en sectores e subsectores produtivos e de prestación de servizos en que se desenvolvan procesos de preelaboración e elaboración de alimentos e bebidas, como é o sector da hostalaría e, no seu marco, os subsectores de hotelaría e restauración (tradicional, evolutiva e colectiva).</p>
<p>Tamén en establecementos dedicados á preelaboración e á comercialización de alimentos crus, como carnizarías ou peixarías, en tendas especializadas en comidas preparadas, en empresas dedicadas á almacenaxe, ao envasamento e á distribución de produtos alimentarios, etc.</p>
<p>3. Ocupacións e postos de traballo máis salientables.</p>
<p>-Auxiliar de cociña.</p>
<p>-Axudante de cociña.</p>
<p>-Pinche de cociña</p>
<p>-Axudante de economato.</p>
<p>-Empregado/a dun pequeno establecemento de restauración.</p>
<p>Sétimo.-Módulos específicos.</p>
<p>1. Os módulos específicos deste perfil profesional, que toman como referentes os módulos formativos asociados ás unidades de competencia de que se compón, quedan desenvolvidos no anexo I desta resolución.</p>
<p>2. Son os que se relacionan a seguir:</p>
<p>-ME0037. Preelaboración básica de alimentos.</p>
<p>-ME0038. Técnicas básicas de cociña.</p>
<p>-ME0039. Aprovisionamento, seguranza e hixiene.</p>
<p>-ME0040. Formación en centros de traballo.</p>
<p>Oitavo.-Espazos e equipamentos.</p>
<p>1. Os espazos e os equipamentos mínimos necesarios para o desenvolvemento das ensinanzas deste perfil profesional son os establecidos no anexo II desta resolución.</p>
<p>2. Os espazos formativos establecidos poden ser ocupados por diferentes grupos de alumnado.</p>
<p>3. Non cómpre que os espazos formativos identificados se diferencien mediante cerramentos.</p>
<p>Noveno.-Profesorado e persoas formadoras.</p>
<p>1. A atribución docente dos módulos específicos que constitúen as ensinanzas deste perfil profesional nos programas de cualificación profesional inicial impartidos en centros de ensino públicos dependentes da Consellería de Educación e Ordenación Universitaria establécese no anexo III A) desta resolución.</p>
<p>2. As titulacións requiridas para a impartición dos módulos específicos que conforman o perfil profesional nos programas de cualificación profesional inicial para os centros de titularidade privada ou doutras administracións distintas da educativa establécense no anexo III B) desta resolución.</p>
<p>3. O perfil das persoas formadoras que impartan os módulos específicos en contornos produtivos establécese no anexo IV desta resolución.</p>
<p>Décimo.-Relación de módulos específicos coas unidades de competencia do Catálogo Nacional de Cualificacións Profesionais que inclúe o programa.</p>
<p>A relación dos módulos específicos coas unidades de competencia do Catálogo Nacional de Cualificacións Profesionais que inclúe o programa é a que figura na táboa que se inclúe como anexo V desta resolución.</p>
<p>Décimo primeiro.-Distribución horaria dos módulos específicos.</p>
<p>A distribución horaria dos módulos específicos cursados en contornos non produtivos especifícase no anexo VI desta resolución.</p>
<p>Disposición derradeira</p>
<p>Entrada en vigor.</p>
<p>Esta resolución entrará en vigor aos vinte días da súa publicación no Diario Oficial de Galicia.</p>
<p>Santiago de Compostela, 18 de xullo de 2008.</p>
<p>Antonio Vázquez Vázquez</p>
<p>Director xeral de Formación Profesional</p>
<p>e Ensinanzas Especiais</p>
<p>ANEXO I</p>
<p>Módulos específicos</p>
<p>1. Módulo específico: preelaboración básica de alimentos.</p>
<p>-Código: ME0037.</p>
<p>-Duración: 163 horas.</p>
<p>1.1. Resultados de aprendizaxe e criterios de avaliación.</p>
<p>-RA1. Reúne as materias primas necesarias para a produción:</p>
<p>-CA1.1. Interpretouse a documentación habitual e as etiquetas achegadas coas bebidas e cos alimentos subministrados.</p>
<p>-CA1.2. Interpretáronse correctamente as instrucións recibidas.</p>
<p>-CA1.3. Cubriuse a folla de solicitude seguindo as normas preestablecidas.</p>
<p>-CA1.4. Seleccionáronse os produtos tendo en conta a prioridade no seu consumo.</p>
<p>-CA1.5. Comprobouse a coincidencia da cantidade e da calidade do solicitado coas do recibido.</p>
<p>-CA1.6. Trasladáronse as materias primas aos lugares de traballo seguindo os procedementos establecidos.</p>
<p>-CA1.7. Realizáronse todas as operacións tendo en conta a normativa hixiénico-sanitaria, de seguranza laboral e de protección ambiental.</p>
<p>-CA1.8. Participouse na mellora da calidade durante todo o proceso.</p>
<p>-RA2. Utiliza os equipamentos, as máquinas, os útiles e as ferramentas que conforman a dotación básica dos departamentos de cociña, conforme as súas aplicacións e en función do seu rendemento óptimo.</p>
<p>-CA2.1. Identificáronse os útiles, as ferramentas e os elementos que conforman os equipamentos e a maquinaria dos departamentos de cociña, e describíronse as funcións, as normas de utilización, os resultados cuantitativos e cualitativos obtidos, os riscos asociados á súa manipulación e o mantemento de uso necesario.</p>
<p>-CA2.2. Seleccionáronse os útiles, as ferramentas, a maquinaria e os equipamentos idóneos en función do tipo de xénero, das instrucións recibidas e do volume de produción.</p>
<p>-CA2.3. Efectuouse o mantemento de uso consonte instrucións recibidas, e verificouse a posta a punto mediante probas sinxelas.</p>
<p>-CA2.4. Aplicáronse normas de utilización de equipamentos, máquinas e útiles de cociña seguindo os procedementos establecidos para evitar riscos e obter resultados predeterminados.</p>
<p>-CA2.5. Asumiuse o compromiso de manter e coidar os equipamentos, e de tirar o máximo proveito dos medios utilizados no proceso, evitando custos e desgastes innecesarios.</p>
<p>-CA2.6. Participouse na mellora da calidade durante todo o proceso.</p>
<p>-RA3. Caracteriza cortes e pezas, e realiza as operacións de preelaboración dos xéneros culinarios máis comúns en función do plan de traballo establecido, das elaboracións culinarias que se vaian realizar ou das necesidades de comercialización.</p>
<p>-CA3.1. Describíronse os cortes e as pezas máis usuais e con denominación propia asociados aos xéneros culinarios máis comúns.</p>
<p>-CA3.2. Aplicáronse técnicas básicas de manipulación e tratamento de vexetais en cru.</p>
<p>-CA3.3. Utilizáronse, no seu caso, as técnicas de cocción establecidas con respecto aos vexetais que o necesiten unha vez finalizada a súa manipulación en cru.</p>
<p>-CA3.4. Aplicáronse técnicas básicas de limpeza, escamadura, evisceración e manipulación de peixes en cru.</p>
<p>-CA3.5. Aplicáronse técnicas de preelaboración de pezas de carne, tales como limpeza, corte, picadura, fraccionamento e despezamento.</p>
<p>-CA3.6. Efectuáronse as operacións de rexeneración que precisan as materias primas de uso máis común, de acordo co seu estado, para a súa posterior preelaboración.</p>
<p>-CA3.7. Seleccionáronse útiles, ferramentas e equipamentos de traballo consonte as preelabora-cións que se vaian efectuar.</p>
<p>-CA3.8. Efectuáronse as preelaboracións necesarias para un plan de traballo determinado, consonte a natureza dos xéneros utilizados, procurando o seu máximo aproveitamento.</p>
<p>-CA3.9. Asumiuse o compromiso de tirar o máximo proveito dos recursos utilizados no proceso, evitando custos e desgastes innecesarios.</p>
<p>-CA3.10. Realizouse a limpeza dos utensilios e dos equipamentos utilizados no proceso, con aplicación dos produtos e dos métodos establecidos.</p>
<p>-CA3.11. Aplicouse durante todo o proceso a normativa de manipulación de alimentos.</p>
<p>-CA3.12. Participouse na mellora da calidade durante todo o proceso.</p>
<p>-RA4. Aplica métodos sinxelos e opera correctamente con equipamentos para a rexeneración, a conservación e o envasamento de xéneros crus e semielaborados, e de elaboracións culinarias terminadas de uso común, que se adapten ás necesidades específicas de conservación e envasamento desas materias e dos referidos produtos.</p>
<p>-CA4.1. Identificáronse lugares axeitados para as necesidades de conservación e rexeneración de alimentos.</p>
<p>-CA4.2. Diferenciáronse e describíronse os métodos e os equipamentos de rexeneración, de conservación e de envasamento de uso máis común.</p>
<p>-CA4.3. Executáronse as operacións auxiliares previas que necesitan os produtos en cru e semielaborados, así como as elaboracións culinarias, en función do método ou do equipamento elixido, das instrucións recibidas e do destino ou do consumo asignados.</p>
<p>-CA4.4. Efectuáronse as operacións necesarias para os procesos de rexeneración, conservación e envasamento de xéneros de todo tipo.</p>
<p>-CA4.5. Utilizáronse os equipamentos e os recipientes axeitados para a conservación ou o enva-samento dos xéneros e das elaboracións culinarias.</p>
<p>-CA4.6. Utilizáronse, de ser o caso, técnicas de abatemento rápido de temperaturas e de conxe-lación.</p>
<p>-CA4.7. Utilizáronse, de ser o caso, técnicas preestablecidas de envasamento tradicional ou ao baleiro.</p>
<p>-CA4.8 Asumiuse o compromiso de tirar o máximo proveito dos recursos utilizados no proceso, evitando custos e desgastes innecesarios.</p>
<p>-CA4.9. Realizouse a limpeza dos utensilios e dos equipamentos utilizados no proceso aplicando os produtos e os métodos establecidos.</p>
<p>-CA4.10. Aplicouse durante todo o proceso a normativa de manipulación de alimentos.</p>
<p>-CA4.11. Participouse na mellora da calidade durante todo o proceso.</p>
<p>1.2. Contidos básicos.</p>
<p>Desenvolvemento do proceso de aprovisionamento interno de materias primas culinarias:</p>
<p>-Estruturas habituais dos locais e das zonas de produción culinaria.</p>
<p>-Formalización e traslado de solicitudes sinxelas. Documentos relacionados.</p>
<p>-Execución de operacións no tempo establecido e na forma requirida.</p>
<p>Maquinaria e equipamentos básicos de cociña:</p>
<p>-Identificación e clasificación da maquinaria, a batería, os útiles e as ferramentas máis habituais na cociña, segundo as súas funcións e as súas aplicacións máis comúns.</p>
<p>-Aplicación das técnicas, os procedementos e o xeito de operación, de control e de mantemento característicos.</p>
<p>Realización de operacións previas de manipulación de materias primas:</p>
<p>-Termos culinarios relacionados coa preelaboración.</p>
<p>-Tratamentos básicos:</p>
<p>-Limpeza e preparacións previas ao corte e/ou racionamento de xéneros de cociña.</p>
<p>-Fases, procedementos e puntos clave na manipulación.</p>
<p>-Tratamentos específicos para certas materias primas.</p>
<p>-Cortes básicos: descrición, formatos e aplicacións. Procedementos de execución de cortes básicos a xéneros de cociña.</p>
<p>Procedementos intermedios de conservación e rexeneración de alimentos:</p>
<p>-Necesidades de abatemento, rexeneración e conservación de xéneros.</p>
<p>-Métodos sinxelos de conservación de xéneros e produtos culinarios.</p>
<p>-Métodos de rexeneración de xéneros e produtos culinarios.</p>
<p>-Identificación das fases e dos puntos clave na execución.</p>
<p>-Execución de operacións pouco complexas necesarias para a conservación e o envasamento de xéneros e produtos culinarios de uso común, aplicando técnicas e métodos adecuados.</p>
<p>1.3. Orientacións pedagóxicas.</p>
<p>Este módulo específico contén a formación necesaria para desempeñar funcións de provisión e distribución interna de materias primas na cociña, así como a preparación do lugar de traballo e as tarefas relacionadas coa preelaboración, a conservación e a rexeneración de alimentos na cociña.</p>
<p>A definición desta función abrangue aspectos como:</p>
<p>-Coñecemento da maquinaria, a batería, os útiles e as ferramentas de cociña.</p>
<p>-Preelaboración de materias primas na cociña.</p>
<p>-Transporte dos pedidos e outros materiais na cociña.</p>
<p>-Conservación, envasamento e rexeneración de xéneros e alimentos.</p>
<p>As liñas de actuación no proceso de ensino e aprendizaxe que permiten alcanzar as competencias do módulo versarán sobre:</p>
<p>-Descrición, preparación e utilización das máquinas, a batería, os útiles e as ferramentas de cociña.</p>
<p>-Almacenaxe e transporte interno de alimentos e materiais.</p>
<p>-Fases de preelaboración de materias primas na cociña, incluíndo os seus tratamentos básicos.</p>
<p>-Execución de procesos de rexeneración, envasamento e conservación de xéneros crus, semiela-borados e elaborados.</p>
<p>2. Módulo específico: técnicas básicas de cociña.</p>
<p>-Código: ME0038.</p>
<p>-Duración: 187 horas.</p>
<p>2.1. Resultados de aprendizaxe e criterios de avaliación.</p>
<p>-RA1. Realiza elaboracións básicas de múltiples aplicacións, aplicando técnicas sinxelas previa-mente definidas.</p>
<p>-CA1.1. Realizáronse as operacións de aprovisionamento interno de xéneros, para o que se interpretaron fichas técnicas ou procedementos alternativos, e se formalizaron os vales ou os documentos predeterminados.</p>
<p>-CA1.2. Identificáronse e dispuxéronse correctamente os xéneros, as ferramentas e os útiles necesarios para a realización de elaboracións básicas de múltiples aplicacións e elaboracións culinarias sinxelas.</p>
<p>-CA1.3. Efectuáronse operacións sinxelas de rexeneración necesarias para os xéneros culinarios que se vaian empregar.</p>
<p>-CA1.4. Aplicáronse técnicas sinxelas para a preparación de elaboracións básicas de múltiples aplicacións, a partir da información subministrada, seguindo os procedementos adecuados e consonte as normas de manipulación de alimentos.</p>
<p>-CA1.5. Realizouse a limpeza dos utensilios e dos equipamentos utilizados no proceso aplicando os produtos e os métodos establecidos.</p>
<p>-CA1.6. Identificáronse os métodos de conservación e os lugares de almacenaxe adecuados para as elaboracións, e aplicáronse en función do seu destino ou do seu consumo asignado, da natureza dos seus compoñentes e das normas de manipulación.</p>
<p>-CA1.7. Asumiuse o compromiso de manter e coidar as instalacións e os equipamentos, e de tirar o máximo proveito das materias primas utilizadas no proceso, evitando custos e desgastes innecesarios.</p>
<p>-CA1.8. Participouse na mellora da calidade durante todo o proceso.</p>
<p>-RA2. Prepara e presenta elaboracións culinarias simples, aplicando técnicas sinxelas previamente definidas.</p>
<p>-CA2.1. Realizáronse as operacións de aprovisionamento interno de xéneros, para o que se interpretaron fichas técnicas ou procedementos alternativos e se formalizaron os vales ou os documentos predeterminados.</p>
<p>-CA2.2. Identificáronse e dispuxéronse correctamente os xéneros, as ferramentas e os útiles necesarios para a realización de elaboracións básicas de múltiples aplicacións e elaboracións culinarias simples.</p>
<p>-CA2.3. Efectuáronse operacións sinxelas de rexeneración necesarias para os xéneros culinarios que se vaian empregar.</p>
<p>-CA2.4. Aplicáronse técnicas sinxelas para a preparación de elaboracións culinarias simples, a partir da información subministrada, seguindo os procedementos adecuados e consonte as normas de manipulación de alimentos.</p>
<p>-CA2.5. Realizáronse presentacións pouco complexas de elaboracións culinarias simples, e amosouse sensibilidade e gusto artístico ao efectuar as respectivas operacións de acabamento.</p>
<p>-CA2.6. Realizouse a limpeza dos utensilios e dos equipamentos utilizados no proceso aplicando os produtos e os métodos establecidos.</p>
<p>-CA2.7. Identificáronse os métodos de conservación e os lugares de almacenaxe adecuados para as elaboracións, e aplicáronse en función do seu destino ou do seu consumo asignado, da natureza dos seus compoñentes e das normas de manipulación.</p>
<p>-CA2.8. Asumiuse o compromiso de manter e coidar as instalacións e os equipamentos, e de tirar o máximo proveito das materias primas utilizadas no proceso, evitando custos e desgastes innecesarios.</p>
<p>-CA2.9. Participouse na mellora da calidade durante todo o proceso.</p>
<p>-RA3. Realiza e presenta pratos combinados e aperitivos sinxelos conforme a definición do produ-to, aplicando normas de elaboración básicas.</p>
<p>-CA3.1. Realizáronse as operacións de aprovisionamento interno de xéneros, para o que se interpretaron fichas técnicas ou procedementos alternativos, e se formalizaron os vales ou os documentos previstos.</p>
<p>-CA3.2. Identificáronse e dispuxéronse correctamente os xéneros, as ferramentas e os útiles necesarios para a realización de pratos combinados e aperitivos sinxelos.</p>
<p>-CA3.3. Aplicáronse técnicas sinxelas de elaboración e presentación de pratos combinados e aperitivos sinxelos a partir da información subministrada, seguindo os procedementos adecuados, e amosouse sensibilidade e gusto artístico ao efectuar as operacións de acabamento, cumprindo as normas de manipulación de alimentos.</p>
<p>-CA3.4. Realizouse a limpeza dos utensilios e dos equipamentos utilizados no proceso aplicando os produtos e os métodos establecidos.</p>
<p>-CA3.5. Identificáronse os métodos de conservación e os lugares adecuados de almacenaxe para as elaboracións, e aplicáronse atendendo ao seu destino ou ao seu consumo asignado, á natureza dos seus compoñentes e ás normas de manipulación.</p>
<p>-CA3.6. Asumiuse o compromiso de manter e coidar as instalacións e os equipamentos, e de tirar o máximo proveito das materias primas utilizadas no proceso, evitando custos e desgastes innecesarios.</p>
<p>-CA3.7. Participouse na mellora da calidade durante todo o proceso.</p>
<p>-RA4. Realiza as operacións necesarias para a prestación de asistencia en procesos de preparación e presentación de elaboracións culinarias, e amosa receptividade e espírito de cooperación.</p>
<p>-CA4.1. Realizáronse as operacións de aprovisionamento interno de xéneros, para o que se interpretaron fichas técnicas ou procedementos alternativos, e se formalizaron os vales ou os documentos previstos.</p>
<p>-CA4.2. Identificáronse e dispuxéronse correctamente os xéneros, as ferramentas e os útiles necesarios para a execución de operacións sinxelas en procesos de preparación e presentación de elaboracións culinarias, seguindo indicacións precisas.</p>
<p>-CA4.3. Realizáronse operacións concretas e sinxelas para prestar asistencia nos procesos de elaboración culinaria, no tempo establecido, aplicando técnicas sinxelas e adecuadas, cumprindo as normas e as instrucións recibidas, e mantendo un espírito de colaboración.</p>
<p>-CA4.4. Realizouse a limpeza dos utensilios e dos equipamentos utilizados no proceso aplicando os produtos e os métodos establecidos.</p>
<p>-CA4.5. Asumiuse o compromiso de manter e coidar as instalacións e os equipamentos, e de tirar o máximo proveito das materias primas utilizadas no proceso, evitando custos e desgastes innecesarios.</p>
<p>-CA4.6. Participouse na mellora da calidade durante todo o proceso.</p>
<p>2.2. Contidos básicos.</p>
<p>Elaboracións básicas de múltiples aplicacións:</p>
<p>-Clasificación.</p>
<p>-Fondos básicos e complementarios: definición e aplicacións.</p>
<p>-Mollos básicos e derivados: definición e aplicacións.</p>
<p>-Gornicións sinxelas.</p>
<p>-Fases dos procesos.</p>
<p>-Riscos na execución.</p>
<p>-Aplicación das técnicas e dos procedementos sinxelos de execución para a obtención de fondos de cociña, caldos, caldos curtos, mirepoix e gornicións sinxelas.</p>
<p>-Aplicación de técnicas de rexeneración e conservación.</p>
<p>Elaboracións elementais de cociña:</p>
<p>-Definición, clasificación e tipos.</p>
<p>-Aplicación de técnicas sinxelas para a obtención de resultados culinarios baseados na utilización de hortalizas, verduras, tubérculos, legumes, arroz, pastas, ovos, carnes de diferentes clases, peixes, mariscos, etc.</p>
<p>-Ingredientes, esquemas e fases de elaboración. Riscos na execución.</p>
<p>-Aplicación de técnicas de rexeneración e conservación.</p>
<p>Pratos combinados e aperitivos sinxelos:</p>
<p>-Definición e clasificación.</p>
<p>-Tipos e técnicas básicas.</p>
<p>-Decoracións básicas.</p>
<p>-Aplicación de técnicas sinxelas de elaboración e presentación.</p>
<p>-Aplicación de técnicas de rexeneración e conservación.</p>
<p>Proceso do servizo en cociña:</p>
<p>-Servizo en cociña: descrición, tipos e variables organizativas.</p>
<p>-Tarefas previas aos servizos de cociña. Posta a punto.</p>
<p>-Documentación relacionada cos servizos.</p>
<p>-Coordinación durante o servizo de cociña. Competencias básicas do persoal.</p>
<p>-Execución dos procesos de asistencia propios do servizo.</p>
<p>-Tarefas de finalización do servizo.</p>
<p>-Mantemento das normas de comportamento na cociña.</p>
<p>2.3. Orientacións pedagóxicas.</p>
<p>Este módulo específico contén a formación necesaria para desempeñar a función de asistir na elaboración culinaria, e de realizar e presentar elaboracións básicas de cociña e preparacións culinarias sinxelas.</p>
<p>A definición desta función abrangue aspectos como:</p>
<p>-Aplicación das técnicas de cocción.</p>
<p>-Desenvolvemento de procedementos relacionados coas elaboracións básicas de múltiples aplicacións</p>
<p>-Preparación, presentación e conservación de elaboracións culinarias sinxelas.</p>
<p>-Asistencia durante o desenvolvemento dos servizos na cociña.</p>
<p>As liñas de actuación no proceso de ensino e aprendizaxe que permiten alcanzar os obxectivos do módulo versarán sobre:</p>
<p>-Execución de técnicas de cocción, cos seus procedementos, as súas fases e os seus puntos clave.</p>
<p>-Confección de elaboracións básicas de múltiples aplicacións, incluíndo fondos, mollos, gornicións, etc.</p>
<p>-Preparación de elaboracións culinarias sinxelas seguindo as instrucións recibidas e os procedementos establecidos.</p>
<p>-Terminación e presentación de pratos e outras preparacións culinarias sinxelas.</p>
<p>-Asistencia durante o desenvolvemento dos servizos en cociña desde o preservizo ás tarefas posteriores á súa execución.</p>
<p>3. Módulo específico: aprovisionamento, seguranza e hixiene.</p>
<p>-Código: ME0039.</p>
<p>-Duración: 70 horas.</p>
<p>3.1. Resultados de aprendizaxe e criterios de avaliación.</p>
<p>-RA1. Recibe materias primas e identifica as súas características e as súas necesidades de conser-vación e de almacenaxe.</p>
<p>-CA1.1. Interpretáronse as instrucións recibidas e a documentación asociada á recepción de materias primas.</p>
<p>-CA1.2. Recoñecéronse as materias primas e as súas características.</p>
<p>-CA1.3. Interpretouse a etiquetaxe dos produtos.</p>
<p>-CA1.4. Comprobouse a coincidencia da cantidade e da calidade do solicitado coas do recibido.</p>
<p>-CA1.5. Identificáronse as necesidades de conservación das materias primas.</p>
<p>-CA1.6. Almacenáronse as materias primas no lugar apropiado para a súa conservación atendendo a normas establecidas e instrucións recibidas.</p>
<p>-CA1.7. Colocáronse as materias primas en función da prioridade no seu consumo.</p>
<p>-CA1.8. Mantívose o almacén en condicións de orde e limpeza.</p>
<p>-CA1.9. Realizáronse todas as operacións tendo en conta a normativa hixiénico-sanitaria, de seguranza laboral e de protección ambiental.</p>
<p>-RA2. Limpa e desinfecta os útiles, os equipamentos e as instalacións, e valora a repercusión na calidade hixiénico-sanitaria dos produtos.</p>
<p>-CA2.1. Identificáronse os requisitos hixiénico-sanitarios dos equipamentos, dos útiles e das instalacións de manipulación de alimentos.</p>
<p>-CA2.2. Avaliáronse as consecuencias dunha limpeza e dunha desinfección inadecuadas para a inocuidade dos produtos e para a seguranza das persoas consumidoras.</p>
<p>-CA2.3. Describíronse os procedementos, as frecuencias e os equipamentos de limpeza e desinfección (LD).</p>
<p>-CA2.4. Describíronse os parámetros obxecto de control asociados ao nivel de limpeza e desinfección requirido.</p>
<p>-CA2.5. Recoñecéronse os tratamentos de desratización, desinsectación e desinfección (DDD).</p>
<p>-CA2.6. Describíronse os procedementos para a recolla e a retirada dos refugallos dunha unidade de manipulación de alimentos.</p>
<p>-CA2.7. Clasificáronse os produtos de limpeza, os de desinfección e os utilizados para os tratamentos de DDD, así como as condicións do seu emprego.</p>
<p>-CA2.8. Avaliáronse os perigos asociados á manipulación de produtos de limpeza, desinfección e tratamentos DDD.</p>
<p>-RA3. Mantén boas prácticas hixiénicas e de seguranza, e avalía os perigos asociados aos malos hábitos.</p>
<p>-CA3.1. Recoñecéronse as normas de seguranza de obrigado cumprimento no sector.</p>
<p>-CA3.2. Identificáronse os riscos asociados á actividade e as súas medidas de prevención.</p>
<p>-CA3.3. Identificáronse as medidas de hixiene persoal asociadas á actividade.</p>
<p>-CA3.4. Enumeráronse as doenzas de obrigada declaración.</p>
<p>-CA3.5. Recoñeceuse a vestimenta de traballo completa e os requisitos da súa limpeza.</p>
<p>-CA3.6. Identificáronse os medios de protección contra cortes, queimaduras e feridas da persoa manipuladora.</p>
<p>-RA4. Aplica boas prácticas de manipulación de alimentos en relación coa calidade hixiénico-sanitaria dos produtos.</p>
<p>-CA4.1. Recoñecéronse as normas hixiénico-sanitarias de obrigado cumprimento relacionadas coas prácticas de manipulación.</p>
<p>-CA4.2. Clasificáronse e describíronse os principais riscos e as toxiinfeccións de orixe alimentaria en relación cos axentes causantes.</p>
<p>-CA4.3. Valorouse a repercusión dunha mala manipulación dos alimentos na saúde das persoas consumidoras.</p>
<p>-CA4.4. Describíronse as principais alteracións dos alimentos.</p>
<p>-CA4.5. Describíronse os métodos de conservación de alimentos.</p>
<p>-CA4.6. Evitouse o contacto de materias primas ou semielaborados cos produtos procesados.</p>
<p>-CA4.7. Identificáronse alerxias e intolerancias alimentarias.</p>
<p>-CA4.8. Evitouse a presenza de trazas de alérxenos en produtos libres deles.</p>
<p>-RA5. Utiliza eficientemente os recursos e avalía os beneficios ambientais asociados.</p>
<p>-CA5.1. Relacionouse o consumo de cada recurso co impacto ambiental que provoca.</p>
<p>-CA5.2. Definíronse as vantaxes que o concepto de redución de consumos achega á protección ambiental.</p>
<p>-CA5.3. Recoñecéronse as enerxías e os recursos cuxa utilización sexa menos prexudicial para o ambiente.</p>
<p>-CA5.4. Caracterizáronse os métodos de aforro de enerxía e dos demais recursos utilizados na industria alimentaria.</p>
<p>-CA5.5. Identificáronse as non-conformidades e as accións correctoras relacionadas co consumo dos recursos.</p>
<p>-RA6. Recolle selectivamente os residuos, e recoñece as súas implicacións a nivel sanitario e am-biental.</p>
<p>-CA6.1. Identificáronse e clasificáronse os tipos de residuos xerados conforme a súa orixe, o seu estado e a súa necesidade de reciclaxe, de depuración ou de tratamento.</p>
<p>-CA6.2. Recoñecéronse os efectos ambientais dos residuos e os contaminantes orixinados pola industria alimentaria.</p>
<p>-CA6.3. Describíronse as técnicas de recolla, selección, clasificación e eliminación ou vertedura de residuos.</p>
<p>-CA6.4. Recoñecéronse os parámetros que posibilitan o control ambiental nos procesos de produción dos alimentos relacionados cos residuos, as verteduras e as emisións.</p>
<p>-CA6.5. Identificáronse as non-conformidades e as accións correctoras relacionadas coa xestión dos residuos.</p>
<p>3.2. Contidos básicos.</p>
<p>Recepción de materias primas:</p>
<p>-Materias primas:</p>
<p>-Descrición, características, clasificacións e aplicacións.</p>
<p>-Categorías comerciais e etiquetaxe.</p>
<p>-Presentacións comerciais.</p>
<p>-Necesidades básicas de rexeneración e de conservación.</p>
<p>-Economato e adega:</p>
<p>-Descrición e características.</p>
<p>-Clasificación e distribución de mercadorías en función da súa almacenaxe e do seu consumo.</p>
<p>-Documentos relacionados coas operacións de recepción.</p>
<p>-Almacenaxe: métodos sinxelos e aplicacións.</p>
<p>Limpeza e desinfección de útiles, equipamentos e instalacións:</p>
<p>-Conceptos e niveis de limpeza.</p>
<p>-Lexislación e requisitos xerais de limpeza de útiles, equipamentos e instalacións.</p>
<p>-Produtos de limpeza:</p>
<p>-Tipos, características e aplicacións.</p>
<p>-Medidas de seguranza e normas de almacenaxe.</p>
<p>-Interpretación das especificacións.</p>
<p>-Perigos asociados a unha mala manipulación dos produtos.</p>
<p>-Sistemas e métodos de limpeza: aplicacións dos equipamentos e dos materiais básicos. Procede-mentos habituais: tipos e execución.</p>
<p>Seguranza nas zonas de produción e servizo de alimentos e bebidas:</p>
<p>-Condicións específicas de seguranza que deben cumprir os locais, as instalacións, a moblaxe, os equipamentos, a maquinaria e o pequeno material característicos das unidades de produción e servizo de alimentos e bebidas.</p>
<p>-Identificación e aplicación das normas específicas de seguranza.</p>
<p>-Roupa de protección: tipos, adecuación e normativa.</p>
<p>-Normativa xeral de hixiene aplicable á actividade.</p>
<p>-Guías de prácticas correctas de hixiene (GPCH).</p>
<p>-Uniformes de cociña: tipos.</p>
<p>Manipulación de alimentos:</p>
<p>-Normativa xeral de manipulación de alimentos.</p>
<p>-Requisitos das persoas manipuladoras de alimentos.</p>
<p>-Importancia das boas prácticas na manipulación de alimentos.</p>
<p>-Alteración e contaminación dos alimentos debido a hábitos inadecuados.</p>
<p>-Riscos para a saúde derivados dunha incorrecta manipulación de alimentos.</p>
<p>-Fontes de contaminación dos alimentos: físicas, químicas e biolóxicas.</p>
<p>-Contaminación cruzada.</p>
<p>-Autocontrol: sistemas de análise de perigos e puntos de control crítico (APPCC).</p>
<p>Utilización eficiente de recursos:</p>
<p>-Impacto ambiental provocado polo uso de recursos na industria alimentaria.</p>
<p>-Concepto dos tres erres: redución, reutilización e reciclaxe.</p>
<p>-Metodoloxías para a redución do consumo dos recursos.</p>
<p>Recolla selectiva de residuos:</p>
<p>-Lexislación ambiental.</p>
<p>-Descrición dos residuos xerados na industria alimentaria e os seus efectos ambientais.</p>
<p>-Técnicas de recolla, clasificación e eliminación ou vertedura de residuos.</p>
<p>-Parámetros para o control ambiental nos procesos de produción dos alimentos.</p>
<p>3.3. Orientacións pedagóxicas.</p>
<p>Este módulo específico contén a formación necesaria para o coñecemento, a valoración e a apli-cación das normas hixiénico-sanitarias, de seguranza e de protección ambiental relacionadas cos espazos de produción e servizo, o equipamento, as materias primas e a manipulación de alimentos, así como a recepción das materias primas, a súa caracterización e a súa conservación.</p>
<p>Polas características deste módulo específico, faise evidente a súa transversalidade co resto de módulos profesionais do programa de cualificación profesional inicial de cociña, no referente aos contidos procedementais e actitudinais.</p>
<p>A definición desta función abrangue aspectos como:</p>
<p>-Recepción e colocación de xéneros.</p>
<p>-Limpeza das instalacións e dos equipamentos.</p>
<p>-Normas de seguranza e hixiene.</p>
<p>-Normas de manipulación de alimentos.</p>
<p>-Tratamento de residuos e redución do consumo enerxético.</p>
<p>As liñas de actuación no proceso de ensino e aprendizaxe que permiten alcanzar os obxectivos do módulo versarán sobre:</p>
<p>-Procesos de recepción, almacenaxe e conservación de materias primas en unidades de produción e servizo de alimentos e bebidas.</p>
<p>-Limpeza e desinfección de útiles, equipamentos e instalacións, así como os procedementos, a lexislación e os perigos asociados a estes.</p>
<p>-Boas prácticas hixiénicas, normativa xeral de hixiene aplicable á actividade, e alteracións e contaminación dos alimentos debido a hábitos inadecuados dos manipuladores.</p>
<p>-Redución de consumos de impacto ambiental, recolla de residuos, reutilización e reciclaxe.</p>
<p>4. Módulo específico: formación en centros de traballo.</p>
<p>-Código: ME0040.</p>
<p>-Duración: 160 horas.</p>
<p>4.1. Resultados de aprendizaxe e criterios de avaliación.</p>
<p>-RA1. Realiza operacións básicas de recepción, almacenaxe e conservación de xéneros crus, semielaborados e elaborados, para o que se identifican e se utilizan medios, equipamentos e instrumentos de control, e se aplican técnicas e procedementos de acordo con instrucións e normas establecidas.</p>
<p>-CA1.1. Interpretáronse as instrucións recibidas e identificouse a documentación asociada aos procesos de recepción.</p>
<p>-CA1.2. Utilizáronse os equipamentos e os instrumentos de control consonte as instrucións e os procedementos establecidos.</p>
<p>-CA1.3. Identificouse a adecuación cualitativa e cuantitativa das mercadorías recibidas respecto ás solicitadas, conforme instrucións e procedementos establecidos.</p>
<p>-CA1.4. Comunicáronse as desviacións e as anomalías detectadas no proceso de recepción, nun tempo adecuado e na forma establecida.</p>
<p>-CA1.5. Aplicáronse correctamente os criterios adecuados para realizar as operacións de almacenaxe, tendo en conta instrucións e normas establecidas.</p>
<p>-CA1.6. Realizáronse correctamente os procedementos para o envasamento e a conservación de xéneros, utilizando medios e aplicando técnicas segundo instrucións e normas establecidas.</p>
<p>-CA1.7. Realizáronse todas as operacións tendo en conta a normativa hixiénico-sanitaria, de seguranza laboral e de protección ambiental.</p>
<p>-RA2. Executa operacións básicas de preelaboración, para o que interpreta instrucións e normas establecidas en relación coa aplicación de procedementos inherentes ás actividades que se desenvolvan.</p>
<p>-CA2.1. Interpretáronse as instrucións recibidas e a documentación asociada ás operacións de preelaboración.</p>
<p>-CA2.2. Preparáronse máquinas, batería, útiles e ferramentas realizando as operacións necesarias para o seu uso e mantemento, segundo instrucións e procedementos establecidos.</p>
<p>-CA2.3. Trasladáronse e distribuíronse adecuadamente as materias primas aos lugares de traballo, tendo en conta os procedementos establecidos.</p>
<p>-CA2.4. Executáronse os procedementos de rexeneración que precisen as materias primas atendendo ao seu estado, aplicando técnicas en función das normas establecidas.</p>
<p>-CA2.5. Realizáronse as tarefas de preparación, limpeza, corte e obtención de pezas, cunha correcta utilización dos equipamentos, os útiles e as ferramentas, seguindo os procedementos establecidos.</p>
<p>-CA2.6. Desenvolvéronse os procedementos intermedios de conservación tendo en conta as necesidades das materias primas e o seu uso posterior.</p>
<p>-CA2.7. Realizáronse todas as operacións tendo en conta a normativa hixiénico-sanitaria, de seguranza laboral e de protección ambiental.</p>
<p>-RA3. Realiza elaboracións culinarias sinxelas, para o que interpreta instrucións e documentos relacionados coa aplicación de técnicas, normas e procedementos de traballo preestablecidos.</p>
<p>-CA3.1. Identificáronse e interpretáronse os procedementos específicos da empresa para a obtención de elaboracións culinarias sinxelas.</p>
<p>-CA3.2. Identificáronse e relacionáronse as fases e os xeitos de operar previos ao desenvolvemento das técnicas, atendendo a instrucións e a normas establecidas.</p>
<p>-CA3.3. Verificouse a dispoñibilidade dos elementos necesarios previamente ao desenvolvemento das tarefas.</p>
<p>-CA3.4. Executáronse as tarefas de obtención de elaboracións culinarias sinxelas, seguindo instrucións e procedementos establecidos na empresa.</p>
<p>-CA3.5. Asistiuse durante o desenvolvemento do servizo na cociña na realización, na terminación e na presentación das elaboracións culinarias, seguindo instrucións e procedementos establecidos.</p>
<p>-CA3.6. Desenvolvéronse os procedementos intermedios de conservación tendo en conta as necesidades das elaboracións e o seu uso posterior.</p>
<p>-CA3.7. Mantívose o lugar de traballo limpo e ordenado durante todo o proceso.</p>
<p>-CA3.8. Realizáronse todas as operacións tendo en conta a normativa hixiénico-sanitaria, de seguranza laboral e de protección ambiental.</p>
<p>-RA4. Cumpre criterios de seguranza e hixiene, e actúa segundo normas hixiénico-sanitarias, de seguranza laboral e de protección ambiental.</p>
<p>-CA4.1. Recoñecéronse as normas hixiénico-sanitarias de obrigado cumprimento relacionadas coas prácticas de manipulación, tanto as xerais como as específicas da propia empresa.</p>
<p>-CA4.2. Recoñecéronse os comportamentos e as aptitudes susceptibles de produciren unha con-taminación nos alimentos.</p>
<p>-CA4.3. Recoñeceuse e utilizouse a vestimenta de traballo completa, e cumpríronse os requisitos de limpeza.</p>
<p>-CA4.4. Aplicáronse as boas prácticas de manipulación dos alimentos propias do desenvolvemento dos procesos de produción culinaria.</p>
<p>-CA4.5. Identificáronse os medios de protección contra cortes, queimaduras e feridas da persoa manipuladora.</p>
<p>-CA4.6. Recoñecéronse os parámetros que posibilitan o control ambiental nos procesos de produción dos alimentos relacionados cos residuos, verteduras e emisións da empresa.</p>
<p>-CA4.7. Aplicáronse as operacións de recolla, selección, clasificación e eliminación ou vertedura de residuos.</p>
<p>-CA4.8. Utilizáronse eficazmente os recursos, respectando o medio.</p>
<p>-RA5. Mantén relacións profesionais adecuadas actuando de forma responsable e respectuosa, tanto cos procedementos e coas normas da empresa como co resto dos membros do equipo.</p>
<p>-CA5.1. Recoñecéronse e interpretáronse os procedementos e as normas da empresa en relación co comportamento interno nela.</p>
<p>-CA5.2. Incorporouse puntualmente ao posto de traballo e non se abandonou antes do establecido sen xustificación.</p>
<p>-CA5.3. Actuouse con dilixencia e responsabilidade ante as instrucións recibidas.</p>
<p>-CA5.4. Mantívose unha comunicación eficaz e respectuosa co resto de membros do equipo.</p>
<p>-CA5.5. Mantívose unha actitude de colaboración e de coordinación co resto de membros do equipo.</p>
<p>-CA5.6. Mantívose unha actitude de aprendizaxe e actualización ante observacións realizadas sobre o desempeño das súas funcións.</p>
<p>Ver referencia pdf "16100D001P005.PDF"</p>
<p>Ver referencia pdf "16100D002P015.PDF"</p>

