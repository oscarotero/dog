---
date: '2008-06-23'
page: 12
number: 120
agency: 'CONSELLERÍA DE PRESIDENCIA, ADMINISTRACIÓNS PÚBLICAS E XUSTIZA'
section: I. DISPOSICIÓNS XERAIS
title: >-
  Orde do 20 de xuño de 2008 pola que se constitúe a comisión para o estudo e
  preparación do Libro branco da Xustiza en Galicia.
range: Orde
---
<p>O artigo 39 do Estatuto de autonomía para Galicia, aprobado pola Lei orgánica 1/1981, do 6 de abril (BOE do 28 de abril), establece que lle corresponde á comunidade autónoma crear e estruturar a súa propia Administración pública dentro dos principios xerais e normas básicas do Estado.</p>
<p>A Xunta de Galicia goza, en virtude do disposto no artigo 20.1º do Estatuto de autonomía para Galicia e dos reais decretos 233/1998, de 16 febreiro, 2166/1994, do 4 de novembro, e 2397/1996, do 22 de novembro, sobre traspaso á Comunidade Autónoma de Galicia de funcións da Administración do Estado en materia de provisión de medios persoais, materiais e económicos para o funcionamento da Administración de Xustiza, de amplas competencias en materia de xustiza. Pero o conxunto de competencias recoñecidas á Xunta de Galicia non esgota os ámbitos de actuación posibles nesta materia, onde a pluralidade de axentes que interveñen e a heteroxeneidade das súas dependencias orgánica, territorial e funcional, se configuran como un dos seus elementos caracterizadores básicos.</p>
<p>A Consellería de Presidencia, Administracións Públicas e Xustiza desexa converter esa pluralidade en oportunidade de cara á mellora dunha Administración de xustiza orientada ao servizo á cidadanía e considera que un dos mecanismos para logralo é a elaboración dun documento en cuxa elaboración participen todos os sectores implicados e que sirva para os efectos de constituír o modelo de referencia na evolución das políticas básicas en materia de xustiza na nosa comunidade e, de ser o caso, alén dela.</p>
<p>Na súa virtude e no uso das competencias atribuídas no Decreto 37/2007, do 15 de marzo, polo que se establece a estrutura orgánica da Consellería de Presidencia, Administracións Públicas e Xustiza,</p>
<p>DISPOÑO:</p>
<p>Primeiro.-Creación.</p>
<p>Constitúese a comisión para o estudo e preparación do Libro branco da xustiza en Galicia.</p>
<p>Segundo.-Obxecto.</p>
<p>A comisión terá como obxecto o estudo e o diagnóstico sobre a situación da xustiza en Galicia e a elaboración dun Libro branco da xustiza como documento de referencia en políticas públicas en materia de xustiza.</p>
<p>Terceiro.-Composición.</p>
<p>Estará composta polo presidente e os vogais que a continuación se designan:</p>
<p>Presidente: José Luis Méndez Romeu, conselleiro de Presidencia, Administracións Públicas e Xustiza.</p>
<p>Vogais:</p>
<p>-Santiago Antonio Roura Gómez, secretario xeral da Consellería de Presidencia, Administracións Públicas e Xustiza.</p>
<p>-Begoña Santos Fernández, directora xeral de Xustiza.</p>
<p>-María Isabel Durántez Gil, directora xeral de Interior.</p>
<p>-Luis Javier Mosquera Docampo, subdirector xeral de Relacións e Recursos Humanos da Administración de Xustiza.</p>
<p>-Miguel Formoso Sobrado, subdirector xeral de Planificación Orzamentaria, Medios e Novas Tecnoloxías da Administración de Xustiza.</p>
<p>-Antonio González Nieto, presidente do Tribunal Superior de Xustiza de Galicia.</p>
<p>-Antonio Fraga Mandián, xuíz decano da Coruña.</p>
<p>-Jaime Bardají García, maxistrado xuíz decano de Vigo.</p>
<p>-Ángel Judel Prieto, maxistrado presidente da Sección 1ª da Audiencia Provincial da Coruña.</p>
<p>-Raquel Naveiro Santos, maxistrada xuíza do Xulgado Social nº 1 da Coruña.</p>
<p>-Miguel Aramburu García-Pintos, maxistrado xuíz do Xulgado do Penal nº 2 de Vigo.</p>
<p>-Magdalena Fernández Soto, Asociación Xuíces para a Democracia.</p>
<p>-Antonio Piña Alonso, maxistrado, Asociación Profesional da Maxistratura.</p>
<p>-Lorenzo del Río Fernández, maxistrado, Asociación de Xuíces e Maxistrados Francisco de Vitoria.</p>
<p>-Juan José Reigosa González, maxistrado, Foro Independiente de Xuíces.</p>
<p>-Carlos Varela García, fiscal superior de Galicia.</p>
<p>-Mª Esther Fernández García, fiscal xefa provincial da Coruña.</p>
<p>-Juan Carlos Horro González, fiscal xefe de área de Vigo.</p>
<p>-David de la Fuente Valdés, fiscal, Asociación Profesional e Independiente de Fiscais.</p>
<p>-Pilar Fernández Valcárcel, fiscal, Unión Progresista de Fiscais.</p>
<p>-José Luis Conde Salgado, tenente fiscal, Asociación de Fiscais.</p>
<p>-Agustín Pena López, secretario de Goberno do TSXG.</p>
<p>-Asunción Barro Calle, secretaria xudicial, Colexio Nacional de Secretarios Xudiciais.</p>
<p>-Ana Mª Varela Puga, secretaria xudicial, Unión Progresista de Secretarios Xudiciais.</p>
<p>-Mª del Carmen Vázquez Zárate, secretaria xudicial, Asociación Galega de Secretarios Xudiciais.</p>
<p>-Xosé Antón López Graña, avogado, presidente do Consello da Avogacía Galega.</p>
<p>-Fernando Pantín Maneiros, avogado, secretario do Consello da Avogacía Galega.</p>
<p>-José Portela Leirós, procurador, decano do Colexio Procuradores de Pontevedra.</p>
<p>-Javier Carlos Sánchez García, decano do Colexio dos Procuradores da Coruña.</p>
<p>-Román Iglesias Fernández, Asociación de Xuíces de Paz.</p>
<p>-Manuel Tejada Vidal, corpo de xestión da Administración de Xustiza, Organización Sindical SPJ-USO.</p>
<p>-Jesús Rodríguez Villares, corpo de xestión da Administración de Xustiza, Organización Sindical UXT.</p>
<p>-José Jaime Meilán Rois, corpo de xestión da Administración de Xustiza, Organización Sindical CC.OO.</p>
<p>-Manuel Díaz Mato, corpo de xestión da Administración de Xustiza, Organización Sindical CSIF.</p>
<p>-Delmiro Durán Garrido, corpo de xestión da Administración de Xustiza, Organización Sindical CIG.</p>
<p>-Julio Ignacio Iglesias Redondo, profesor de Dereito Civil USC.</p>
<p>-Rafael Jimenez Asensio, profesor de Dereito Constitucional UPF.</p>
<p>-María José López, Avogada, ex-conselleira de Xustiza da Comunidade Autónoma de Andalucía, deputada do Parlamento de Andalucía.</p>
<p>-Víctor Moreno Catena, catedrático de Dereito Procesual UCIII-Madrid.</p>
<p>-Ángel Carracedo Álvarez, catedrático de Medicina Legal USC.</p>
<p>-Santos Pastor Prieto, catedrático de Economía UCM.</p>
<p>A comisión contará cun secretario/a que será designado polo presidente de entre os membros desta.</p>
<p>Cuarto.-Funcionamento.</p>
<p>Para dar cumprimento do seu obxecto, a comisión establecerá o calendario de sesións, o método de traballo e, en xeral, decidirá todos aqueles aspectos que considere necesarios para o bo fin da comisión.</p>
<p>Así mesmo, a comisión, de entre os seus membros, poderá constituír cantos grupos de traballo ou comisións sectoriais considere necesario para o mellor desenvolvemento das súas tarefas.</p>
<p>Quinto.-Infraestrutura e medios.</p>
<p>A Consellería de Presidencia, Administracións Públicas e Xustiza será a encargada de prover os medios materiais e persoais requiridos para desenvolver os traballos da comisión.</p>
<p>Os membros da comisión percibirán as indemnizacións que lles correspondan, de acordo co establecido no Decreto 144/2001, do 7 de xuño, sobre indemnizacións por razón de servizo ao persoal destinado na Administración autonómica de Galicia.</p>
<p>Sexto.-Entrada en vigor.</p>
<p>Esta orde entrará en vigor o día seguinte ao da súa publicación no Diario Oficial de Galicia.</p>
<p>Santiago de Compostela, 20 de xuño de 2008.</p>
<p>José Luis Méndez Romeu</p>
<p>Conselleiro de Presidencia, Administracións</p>
<p>Públicas e Xustiza</p>

