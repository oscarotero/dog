---
date: '2008-08-04'
page: 14
number: 149
agency: CONSELLERÍA DE EDUCACIÓN E ORDENACIÓN UNIVERSITARIA
section: I. DISPOSICIÓNS XERAIS
title: >-
  Resolución do 1 de xullo de 2008, da Dirección Xeral de Formación Profesional
  e Ensinanzas Especiais, pola que se establece o perfil do programa de
  cualificación profesional inicial de instalacións electrotécnicas e de
  telecomunicacións en Galicia.
range: Resolución
---
<p>O Real decreto 1115/2007, do 24 de agosto de 2007, estableceu, entre outras, a cualificación profesional de nivel 1 de operacións auxiliares de montaxe de instalacións electrotécnicas e de telecomunicacións en edificios, pertencente á familia profesional de electricidade e electrónica, así como os módulos formativos asociados ás unidades de competencia das que se compón.</p>
<p>A Orde do 13 de maio de 2008 pola que se regulan os programas de cualificación profesional inicial na Comunidade Autónoma de Galicia establece no seu artigo 8 que os currículos dos módulos específicos dos perfís profesionais que se establezan se desenvolverán por medio de resolución da Dirección Xeral de Formación Profesional e Ensinanzas Especiais, e que deberán tomar como referencia os módulos formativos asociados ás unidades de competencia que inclúa o perfil.</p>
<p>Na súa virtude, esta dirección xeral</p>
<p>RESOLVE:</p>
<p>Primeiro.-Obxecto.</p>
<p>Esta resolución ten por obxecto o establecemento do perfil profesional do programa de cualificación profesional inicial de instalacións electrotécnicas e de telecomunicacións en Galicia.</p>
<p>Segundo.-Identificación.</p>
<p>O programa de cualificación profesional inicial de instalacións electrotécnicas e de telecomunicacións queda identificado polos seguintes elementos:</p>
<p>-Denominación: instalacións electrotécnicas e de telecomunicacións.</p>
<p>-Nivel: programa de cualificación profesional inicial.</p>
<p>-Duración: 580 horas.</p>
<p>-Familia profesional: electricidade e electrónica.</p>
<p>Terceiro.-Competencia xeral.</p>
<p>Realizar operacións auxiliares na montaxe e no mantemento de elementos e equipamentos de instalacións electrotécnicas e de telecomunicacións en edificios e en conxuntos de edificios, aplicando as técnicas requiridas en cada caso, e operando coa calidade indicada e en condicións de seguridade.</p>
<p>Cuarto.-Competencias profesionais, persoais e sociais.</p>
<p>As competencias profesionais, persoais e sociais deste programa de cualificación profesional inicial son as que se relacionan deseguido:</p>
<p>a) Reunir os materiais para acometer a execución da montaxe ou do mantemento en instalacións eléctricas de baixa tensión, domóticas e de telecomunicacións en edificios.</p>
<p>b) Montar canalizacións e tubaxes en condicións de calidade e seguridade, e seguindo o procedemento establecido.</p>
<p>c) Tender os cables en instalacións eléctricas de baixa tensión, domóticas e de telecomunicación en edificios, aplicando as técnicas e os procedementos normalizados.</p>
<p>d) Montar equipamentos e outros elementos auxiliares das instalacións electrotécnicas en condicións de calidade e seguridade, e seguindo o procedemento establecido.</p>
<p>e) Aplicar técnicas de mecanizado e unión para o mantemento e a montaxe de instalacións, consonte as necesidades destas.</p>
<p>f) Medir parámetros e realizar probas e verificacións funcionais e regulamentarias das instalacións, utilizando os instrumentos axeitados e o procedemento establecido.</p>
<p>g) Realizar operacións auxiliares de mantemento e reparación de equipamentos e de elementos instalacións, de xeito que se garanta o seu funcionamento.</p>
<p>h) Aplicar os protocolos de calidade e seguridade ambiental nas intervencións realizadas nos procesos de montaxe e mantemento das instalacións.</p>
<p>i) Cumprir as especificacións establecidas no Plan de Prevención de Riscos Laborais, para detectar e previr os riscos asociados ao posto de traballo.</p>
<p>j) Participar activamente no grupo de traballo, contribuíndo ao bo desenvolvemento das relacións persoais e profesionais, para fomentar o traballo en equipo.</p>
<p>k) Manter hábitos de orde, puntualidade, responsabilidade e pulcritude ao longo da actividade.</p>
<p>Quinto.-Relación de cualificacións e unidades de competencia do Catálogo Nacional das Cualificacións Profesionais incluídas no perfil profesional.</p>
<p>Cualificacións profesionais completas incluídas no perfil:</p>
<p>Operacións auxiliares de montaxe de instalacións electrotécnicas e de telecomunicacións en edificios, ELE255_1 (Real decreto 1115/2007), que abrangue as seguintes unidades de competencia:</p>
<p>-UC0816_1: realizar operacións de montaxe de instalacións eléctricas de baixa tensión e domóticas en edificios.</p>
<p>-UC0817_1: realizar operacións de montaxe de instalacións de telecomunicacións.</p>
<p>Sexto.-Contorno profesional.</p>
<p>1. Ámbito profesional. Desenvolve a súa actividade profesional en pequenas e medianas empresas, nomeadamente privadas, por conta allea, dedicadas á montaxe e ao mantemento de instalacións electrotécnicas en edificios de vivendas, oficinas, locais comerciais e industriais. A actividade está regulada polo regulamento electrotécnico de baixa tensión (REBT) e pola normativa das infraestruturas comúns de telecomunicacións.</p>
<p>2. Sectores produtivos. Sitúase no sector eléctrico, dentro do subsector de montaxe e mantemento, nas seguintes actividades económico-produtivas:</p>
<p>-Montaxe e mantemento de instalacións electrotécnicas e de telecomunicacións en edificios de vivendas.</p>
<p>-Montaxe e mantemento de instalacións electrotécnicas e de telecomunicacións en edificios de oficinas.</p>
<p>-Montaxe e mantemento de instalacións electrotécnicas e de telecomunicacións en edificios comerciais.</p>
<p>-Montaxe e mantemento de instalacións electrotécnicas e de telecomunicacións en edificios de tipo industrial.</p>
<p>3. Ocupacións e postos de traballo máis salientables.</p>
<p>-Operario/a de instalacións eléctricas de baixa tensión.</p>
<p>-Axudante de montador/a de antenas receptoras de radio e televisión.</p>
<p>-Axudante de instalador/a e reparador/a de equipamentos telefónicos e telegráficos.</p>
<p>-Axudante de instalador/a de equipamentos e sistemas de comunicación.</p>
<p>-Axudante de instalador/a reparador/a de instalacións telefónicas.</p>
<p>-Peón da industria de produción e distribución de enerxía eléctrica.</p>
<p>Sétimo.-Módulos específicos.</p>
<p>1. Os módulos específicos deste perfil profesional, que toman como referentes os módulos formativos asociados ás unidades de competencia das que se compón, quedan desenvolvidos no anexo I desta resolución.</p>
<p>2. Son os que se relacionan deseguido:</p>
<p>-ME0005. Instalacións eléctricas e domóticas.</p>
<p>-ME0006. Instalacións de telecomunicacións.</p>
<p>-ME0007. Formación en centros de traballo.</p>
<p>Oitavo.-Espazos e equipamentos.</p>
<p>1. Os espazos e os equipamentos mínimos necesarios para o desenvolvemento das ensinanzas deste perfil profesional son os establecidos no anexo II desta resolución.</p>
<p>2. Os espazos formativos establecidos poden ser ocupados por diferentes grupos de alumnado.</p>
<p>3. Non cómpre que os espazos formativos identificados se diferencien mediante pechamentos.</p>
<p>Noveno.-Profesorado e persoas formadoras.</p>
<p>1. A atribución docente dos módulos específicos que constitúen as ensinanzas deste perfil profesional nos programas de cualificación profesional inicial impartidos en centros de ensino públicos dependentes da Consellería de Educación e Ordenación Universitaria establécese no anexo III A) desta resolución.</p>
<p>2. As titulacións requiridas para a impartición dos módulos específicos que conforman o perfil profesional nos programas de cualificación profesional inicial para os centros de titularidade privada ou doutras administracións distintas da educativa establécense no anexo III B) desta resolución.</p>
<p>3. O perfil das persoas formadoras que impartan os módulos específicos en contornos produtivos establécese no anexo IV desta resolución.</p>
<p>Décimo.-Relación de módulos específicos coas unidades de competencia do Catálogo Nacional de Cualificacións Profesionais que inclúe o programa.</p>
<p>A relación dos módulos específicos coas unidades de competencia do Catálogo Nacional de Cualificacións Profesionais que inclúe o programa é a que figura na táboa que se inclúe como anexo V desta resolución.</p>
<p>Décimo primeiro.-Distribución horaria dos módulos específicos.</p>
<p>A distribución horaria dos módulos específicos cursados en contornos non produtivos especifícase no anexo VI desta resolución.</p>
<p>Disposición derradeira</p>
<p>Entrada en vigor: esta resolución entrará en vigor aos vinte días da súa publicación no Diario Oficial de Galicia.</p>
<p>Santiago de Compostela, 1 de xullo de 2008.</p>
<p>Antonio Vázquez Vázquez</p>
<p>Director xeral de Formación Profesional</p>
<p>e Ensinanzas Especiais</p>
<p>ANEXO I</p>
<p>Módulos específicos</p>
<p>1. Módulo específico: instalacións eléctricas e domóticas.</p>
<p>-Código: ME0005.</p>
<p>-Duración: 187 horas.</p>
<p>1.1. Resultados de aprendizaxe e criterios de avaliación.</p>
<p>-RA1. Identifica os elementos que configuran as instalacións eléctricas de edificios atendendo á súa función na instalación e ás súas características.</p>
<p>-CA1.1. A partir de catálogos ou fotografías dos elementos máis habituais que configuran as instalacións eléctricas e domóticas en edificios:</p>
<p>-Identificáronse as canles e os tubos segundo o seu uso na instalación (encaixados, de superficie, etc.), e describíronse as súas características.</p>
<p>-Identificáronse os soportes e os accesorios de fixación para cada tipo de canle ou tubo.</p>
<p>-Identificáronse as caixas e os rexistros segundo o seu uso na instalación.</p>
<p>-Identificáronse os tipos de condutores, e describíronse as súas características principais (sección, illamento, agrupamento, cor, etc.) e a súa aplicación nas instalacións eléctricas.</p>
<p>-Identificáronse os mecanismos (interruptores, conmutadores, tomas de corrente, etc.) segundo a súa función e o xeito de colocación (encaixados ou de superficie).</p>
<p>-Identificáronse as luminarias e os accesorios segundo o tipo (fluorescente, halóxeno, etc.) e o espazo habitual onde se vaian colocar.</p>
<p>-Identificáronse os equipamentos e os elementos típicos utilizados nas instalacións domóticas coa súa función e as súas características principais.</p>
<p>-CA1.2. Nunha instalación eléctrica de baixa tensión ou domótica real, ou no almacén:</p>
<p>-Identificáronse as canles e os tubos segundo o seu uso na instalación (encaixados, de superficie, etc.), e describíronse as súas características.</p>
<p>-Identificáronse os soportes e os accesorios de fixación para cada tipo de canle ou tubo.</p>
<p>-Identificáronse as caixas e os rexistros segundo o seu uso na instalación.</p>
<p>-Identificáronse os tipos de condutores, e describíronse as súas características principais (sección, illamento, agrupamento, cor, etc.) e a súa aplicación nas instalacións eléctricas.</p>
<p>-Identificáronse os mecanismos (interruptores, conmutadores, tomas de corrente, etc.) segundo a súa función e o seu xeito de colocación (encaixados ou de superficie).</p>
<p>-Identificáronse as luminarias e os accesorios segundo o tipo (fluorescentes, halóxenos, etc.) e o espazo habitual onde se vaian colocar.</p>
<p>-Identificáronse os equipamentos de control, os sensores e os actuadores en relación coa súa instalación.</p>
<p>-RA2. Monta canalizacións, soportes e caixas nunha instalación eléctrica de baixa tensión e/ou domótica nun edificio, seguindo as normas de seguridade persoal e dos materiais utilizados.</p>
<p>-CA2.1. Describíronse as técnicas de curvaxe de tubos, e indicáronse as ferramentas empregadas e os procedementos habituais, segundo o tipo (tubos de PVC, tubos metálicos, etc.).</p>
<p>-CA2.2. Describíronse as técnicas e os elementos empregados na unión de tubos e de canalizacións.</p>
<p>-CA2.3. Describíronse as técnicas de suxeición de tubos e de canalizacións (mediante tacos e parafusos, abrazadeiras, grampas, fixacións químicas, etc.).</p>
<p>-CA2.4. Nun caso práctico de montaxe dunha instalación eléctrica e/ou domótica dunha vivenda ou dun local, realizada a escala con elementos reais:</p>
<p>-Identificáronse os lugares de localización dos elementos da instalación e sinaláronse nun esbozo da vivenda ou do local.</p>
<p>-Marcouse a situación das canalizacións e das caixas.</p>
<p>-Seleccionáronse adecuadamente as ferramentas en función dos procedementos aplicados.</p>
<p>-Preparáronse os ocos e os caixeados para a localización de caixas e canalizacións.</p>
<p>-Preparáronse e/ou mecanizáronse as canalizacións e os materiais que cumpra utilizar, aplicando os procedementos requiridos.</p>
<p>-Tradeouse coa técnica e cos accesorios adecuados, baixo normas de seguridade.</p>
<p>-Montáronse os elementos, as caixas, os tubos, etc., de xeito que se asegure a súa fixación mecánica e a súa calidade estética.</p>
<p>-Aplicáronse as normas de seguridade.</p>
<p>-RA3. Tende os cables para a montaxe da instalación eléctrica e/ou domótica dun edificio, seguindo as normas de seguridade persoal e dos materiais utilizados.</p>
<p>-CA3.1. Describíronse os tipos de condutores segundo a súa aplicación na instalación (cables monofío e multifío, mangas, barras, etc.).</p>
<p>-CA3.2. Enumeráronse os tipos de guías pasacables máis habituais e indicouse o xeito óptimo de suxeitar os cables á guía.</p>
<p>-CA3.3. Nun caso práctico, convenientemente caracterizado, de tendido de cables a través de tubo:</p>
<p>-Identificouse o tubo e os seus extremos.</p>
<p>-Introduciuse no tubo a guía pasacables adecuada (de nailon, metálica, etc.).</p>
<p>-Suxeitouse o cable á guía pasacables, adecuadamente e de xeito progresivo.</p>
<p>-Tirouse da guía pasacables ata recuperar o cable no outro extremo do tubo, evitando que se solte e que se dane a instalación.</p>
<p>-Cortouse o cable deixando un cóbado en cada extremo.</p>
<p>-Etiquetouse o cable seguindo o procedemento establecido.</p>
<p>-Aplicáronse as normas de seguridade.</p>
<p>-RA4. Instala os mecanismos e os elementos das instalacións eléctricas e/ou domóticas nun edificio seguindo as normas de seguridade persoal e dos materiais utilizados.</p>
<p>-CA4.1. Describíronse os mecanismos e os elementos (interruptores, conmutadores, sensores, etc.) utilizados nas instalacións eléctricas e/ou domóticas en edificios.</p>
<p>-CA4.2. Nun caso práctico, convenientemente caracterizado, de montaxe dos mecanismos e dos elementos dunha instalación eléctrica dun edificio realizada a escala con elementos reais:</p>
<p>-Ensambláronse os elementos que consten de varias pezas.</p>
<p>-Identificáronse os cables en función das súas cores ou das súas etiquetas.</p>
<p>-Colocáronse no seu lugar e fixáronse os aparellos e os mecanismos, os actuadores e os sensores.</p>
<p>-Conectáronse os cables cos mecanismos e cos aparellos eléctricos, de maneira que se asegure un bo contacto eléctrico e a correspondencia entre o cable e o terminal do aparello ou do mecanismo.</p>
<p>-Colocáronse os embelecedores ou as tapas, en caso necesario.</p>
<p>-Aplicáronse as normas de seguridade.</p>
<p>-CA4.3. Nun caso práctico, convenientemente caracterizado, de montaxe dunha instalación domótica dun edificio realizada a escala con elementos reais:</p>
<p>-Ensambláronse os elementos que consten de varias pezas.</p>
<p>-Identificáronse os cables en función da súa etiquetaxe.</p>
<p>-Colocáronse no seu lugar e fixáronse os sensores e os actuadores.</p>
<p>-Conectáronse os cables cos equipamentos e cos elementos da instalación.</p>
<p>-Colocáronse os embelecedores ou as tapas, en caso necesario.</p>
<p>-Aplicáronse as normas de seguridade.</p>
<p>-RA5. Repara e substitúe elementos de instalacións eléctricas e/ou domóticas de edificios, seguindo o procedemento establecido.</p>
<p>-CA5.1. Describíronse as avarías tipo en instalacións eléctricas en edificios.</p>
<p>-CA5.2. Describíronse as avarías tipo en instalacións domóticas en edificios.</p>
<p>-CA5.3. Nun caso práctico, convenientemente caracterizado, dunha instalación eléctrica dun edificio realizada a escala, con elementos reais con avarías simuladas:</p>
<p>-Comprobouse a disfunción visualmente ou funcionalmente.</p>
<p>-Asegurouse a ausencia de perigo para a integridade física e para a instalación.</p>
<p>-Substituíuse o elemento deteriorado ou restituíronse as condicións de funcionamento, seguindo o procedemento establecido.</p>
<p>-Comprobouse visualmente ou funcionalmente o restablecemento do funcionamento da instalación.</p>
<p>-Aplicáronse as normas de seguridade.</p>
<p>-CA5.4. Nun caso práctico, convenientemente caracterizado, dunha instalación domótica dun edificio realizada a escala, con elementos reais e con avarías simuladas:</p>
<p>-Comprobouse a disfunción visualmente ou funcionalmente.</p>
<p>-Asegurouse a ausencia de perigo para a integridade física e para a instalación.</p>
<p>-Substituíuse o elemento deteriorado ou restituíronse as condicións de funcionamento, seguindo o procedemento establecido.</p>
<p>-Comprobouse visualmente ou funcionalmente o restablecemento do funcionamento da instalación.</p>
<p>-Aplicáronse as normas de seguridade.</p>
<p>1.2. Contidos básicos.</p>
<p>Instalacións eléctricas e domóticas en edificios:</p>
<p>-Instalacións de enlace: partes.</p>
<p>-Instalacións en vivendas: grao de electrificación.</p>
<p>-Instalacións con bañeiras ou duchas.</p>
<p>-Características e tipos de elementos: cadro de distribución, elementos de mando e protección, tubos, canalizacións e caixas. Condutores eléctricos, elementos de manobra e de conexión, etc.</p>
<p>-Instalacións nas zonas comúns: características e elementos.</p>
<p>-Instalacións eléctricas en edificios comerciais, en oficinas e en edificios industriais.</p>
<p>-Clasificación e características das instalacións eléctricas. Instalacións tipo. Circuítos. Tipos de elementos.</p>
<p>-Instalacións en locais de características especiais: húmidos, mollados, con risco de corrosión, poeirentos, etc.</p>
<p>-Seguridade nas instalacións. Protección contra sobreintensidades e sobretensións.</p>
<p>-Instalacións de posta a terra: características e elementos.</p>
<p>-Protección contra contactos directos e indirectos. Dispositivos.</p>
<p>-Tipos e características das instalacións domóticas. Sensores. Equipamentos de control. Actuadores.</p>
<p>-Seguridade nas instalacións.</p>
<p>Montaxe dos elementos das instalacións eléctricas en edificios (caixas e armarios, canalizacións e cables):</p>
<p>-Características e tipos das canalizacións: tubos metálicos e non metálicos, canles, bandexas, soportes, etc.</p>
<p>-Técnicas de montaxe dos sistemas de instalación: encaixada, en superficie ou aérea. Tradeado: tipos de superficie. Fixacións: tipos e características. Ferramentas.</p>
<p>-Características e tipos de condutores: illados e non illados, monofío, multifío, mangas, barras, etc.</p>
<p>-Técnicas de instalación e tendido dos condutores. Guías pasacables: tipos e características. Precaucións.</p>
<p>-Separación de circuítos: identificación e etiquetaxe.</p>
<p>-Preparación, mecanizado e execución de cadros ou armarios, canalizacións, instalación de cables, terminais, empalmes e conexións. Medios e equipamentos.</p>
<p>-Medios e equipamentos de seguridade. Prevención de accidentes. Normativa de seguridade eléctrica. Riscos en altura.</p>
<p>Montaxe dos elementos das instalacións eléctricas e domóticas en edificios (aparellos de protección e de manobra, luminarias, etc.):</p>
<p>-Tipos, características e técnicas de montaxe dos aparellos de protección: fusibles, interruptor de control de potencia, interruptor diferencial, interruptores magnetotérmicos, etc.</p>
<p>-Técnicas de instalación e fixación sobre raíl. Conexión.</p>
<p>-Tipos e características dos aparellos de manobra: interruptores, conmutadores, premedores, etc.</p>
<p>-Instalación e fixación. Conexión.</p>
<p>-Tomas de corrente: tipos, instalación, fixación e conexión.</p>
<p>-Instalación, fixación e conexión de receptores eléctricos: luminarias, motores, timbres, etc.</p>
<p>-Fixación de sensores.</p>
<p>-Montaxe e instalación de actuadores.</p>
<p>-Instalación e fixación de equipamentos de control domóticos.</p>
<p>Reparación de instalacións eléctricas en edificios:</p>
<p>-Magnitudes eléctricas en tensión, intensidade, resistencia e continuidade, potencia e illamentos, etc.</p>
<p>-Relacións fundamentais entre as magnitudes eléctricas.</p>
<p>-Avarías tipo en edificios de vivendas. Síntomas e efectos.</p>
<p>-Reparación de avarías. Substitución de elementos.</p>
<p>-Técnicas rutineiras de mantemento.</p>
<p>-Medidas de seguridade e protección.</p>
<p>1.3. Orientacións pedagóxicas.</p>
<p>Este módulo específico contén a formación necesaria para desempeñar a función de realización de operacións de montaxe de instalacións eléctricas de baixa tensión e domóticas en edificios.</p>
<p>A definición desta función inclúe aspectos como:</p>
<p>-Identificación de equipamentos, elementos, ferramentas e medios auxiliares.</p>
<p>-Montaxe de equipamentos, canalizacións e soportes.</p>
<p>-Tendido de cables.</p>
<p>-Mantemento de usuario ou de primeiro nivel.</p>
<p>As liñas de actuación no proceso de ensino e aprendizaxe que permiten alcanzar os obxectivos do módulo han versar sobre:</p>
<p>-Identificación dos equipamentos, medios auxiliares, equipamentos e ferramentas para a realización da montaxe e o mantemento das instalacións.</p>
<p>-Aplicación de técnicas de montaxe de equipamentos e elementos das instalacións.</p>
<p>-Realización de medidas das magnitudes típicas das instalacións.</p>
<p>2. Módulo específico: instalacións de telecomunicacións.</p>
<p>-Código: ME0006.</p>
<p>-Duración: 233 horas.</p>
<p>2.1. Resultados de aprendizaxe e criterios de avaliación.</p>
<p>-RA1. Identifica os elementos que configuran as instalacións de infraestruturas de telecomunicacións, atendendo ás súas principais características e á súa funcionalidade.</p>
<p>-CA1.1. Identificáronse os elementos (canalizacións, cables, antenas, armarios -racks-, caixas, etc.) dunha instalación de infraestrutura de telecomunicacións dun edifico, a partir de catálogos e/ou elementos reais.</p>
<p>-CA1.2. Clasificáronse as canalizacións (canles, bandexas, tubos, etc.) en función da súa aplicación típica, e describíronse as súas características principais.</p>
<p>-CA1.3. Clasificáronse os condutores (par de cobre, cable coaxial, fibra óptica, etc.) e indicouse a súa aplicación nas instalacións, de acordo coas súas características.</p>
<p>-CA1.4. Determinouse a tipoloxía das caixas (rexistros, armarios -racks-, caixas de superficie e de encaixar, etc.) en función da súa aplicación.</p>
<p>-CA1.5. Nun suposto práctico, debidamente caracterizado, dunha instalación de telecomunicacións real ou simulada a escala:</p>
<p>-Identificáronse as canalizacións empregadas e indicouse a súa idoneidade na instalación.</p>
<p>-Identificáronse os tipos de fixación (tacos, bridas, parafusos, roscas, grampas, etc.) das canalizacións e dos equipamentos en relación co elemento que cumpra suxeitar.</p>
<p>-Identificáronse os armarios (racks) que conteñen os equipamentos.</p>
<p>-Identificáronse os equipamentos e os elementos utilizados nas instalacións de telecomunicación (fontes de alimentación, amplificadores, centrais, monitores, cámaras, videoporteiros, etc.) e describiuse a súa función principal.</p>
<p>-Identificáronse as ferramentas necesarias para a montaxe dos elementos da instalación.</p>
<p>-Identificáronse as normas de seguridade.</p>
<p>-RA2. Monta canalizacións, soportes e armarios nunha instalación de telecomunicacións, seguindo as normas de seguridade persoal e dos materiais utilizados.</p>
<p>-CA2.1. Describíronse as técnicas empregadas na curvaxe de tubos de PVC, metálicos, etc., e indicáronse as ferramentas empregadas en cada caso, así como a súa aplicación.</p>
<p>-CA2.2. Describíronse as técnicas e os elementos empregados nas unións de tubos e canalizacións.</p>
<p>-CA2.3. Describíronse as técnicas de suxeición e fixación de tubos, canalizacións, equipamentos e elementos das instalacións mediante tacos e parafusos, abrazadeiras, grampas, fixacións químicas, etc.</p>
<p>-CA2.4. Describíronse as fases típicas de montaxe dun armario rack.</p>
<p>-CA2.5. Nun caso práctico, convenientemente caracterizado, de montaxe dunha instalación de telecomunicacións nun edificio, realizada a escala e con elementos reais:</p>
<p>-Seleccionáronse adecuadamente as ferramentas en función dos procedementos aplicados.</p>
<p>-Identificáronse e sinaláronse os lugares de colocación dos elementos da instalación nun esbozo do edificio ou de parte del.</p>
<p>-Marcouse a localización das canalizacións e das caixas.</p>
<p>-Preparáronse os ocos e os caixeados para a colocación de caixas e canalizacións.</p>
<p>-Preparáronse e/ou mecanizáronse as canalizacións e as caixas.</p>
<p>-Montáronse os armarios rack.</p>
<p>-Tradeáronse os ocos de fixación dos elementos coa técnica adecuada e cos accesorios indicados, cumprindo as normas de seguridade.</p>
<p>-Montáronse os elementos, as caixas, os tubos, etc., de maneira que se asegure a súa adecuada fixación mecánica.</p>
<p>-Aplicáronse as normas de seguridade.</p>
<p>-RA3. Tende os cables para a montaxe das instalacións de infraestruturas de telecomunicacións dun edificio, seguindo as normas de seguridade persoal e dos materiais utilizados.</p>
<p>-CA3.1. Describíronse os condutores empregados nas instalacións de telecomunicacións: cables de pares, cable coaxial, fibra óptica, etc.</p>
<p>-CA3.2. Enumeráronse os tipos de guías pasacables máis habituais, e indicouse o xeito óptimo de suxeitar os cables á guía.</p>
<p>-CA3.3. Nun caso práctico, convenientemente caracterizado, de tendido de cables a través de tubo:</p>
<p>-Identificouse o tubo e os seus extremos.</p>
<p>-Introduciuse a guía pasacables no tubo.</p>
<p>-Suxeitouse adecuadamente o cable á guía pasacables de xeito progresivo.</p>
<p>-Tirouse da guía pasacables evitando que o cable se solte ou se dane.</p>
<p>-Cortouse o cable deixando un cóbado en cada extremo.</p>
<p>-Etiquetouse o cable seguindo o procedemento establecido.</p>
<p>-Aplicáronse as normas de seguridade.</p>
<p>-RA4. Instala os elementos e os equipamentos das instalacións de infraestruturas de telecomunicacións en edificios, seguindo o procedemento establecido.</p>
<p>-CA4.1. Nun caso práctico, convenientemente caracterizado, de montaxe dunha instalación de recepción e distribución de radio e televisión nun edificio realizada a escala e con elementos reais:</p>
<p>-Ensambláronse os elementos que consten de varias pezas.</p>
<p>-Identificáronse os cables en función da súa etiquetaxe.</p>
<p>-Colocáronse no seu lugar e fixáronse os equipamentos e os elementos (antenas, amplificadores, etc.).</p>
<p>-Conectáronse os cables cos equipamentos e cos elementos.</p>
<p>-Colocáronse os embelecedores e as tapas, en caso necesario.</p>
<p>-Aplicáronse as normas de seguridade.</p>
<p>-CA4.2. Nun caso práctico, convenientemente caracterizado, de montaxe dunha instalación de telefonía nun edificio realizada a escala e con elementos reais:</p>
<p>-Ensambláronse os elementos que consten de varias pezas.</p>
<p>-Identificáronse os cables en función da súa etiquetaxe.</p>
<p>-Colocáronse no seu lugar e fixáronse os equipamentos e os elementos (centrais, tomas de usuario, etc.).</p>
<p>-Conectáronse os cables cos equipamentos e cos elementos.</p>
<p>-Colocáronse os embelecedores e as tapas, en caso necesario.</p>
<p>-Aplicáronse as normas de seguridade.</p>
<p>-CA4.3. Nun caso práctico, convenientemente caracterizado, de montaxe dunha instalación de portaría con vídeo nun edificio realizada a escala e con elementos reais:</p>
<p>-Ensambláronse os elementos que consten de varias pezas.</p>
<p>-Identificáronse os cables en función da súa etiquetaxe.</p>
<p>-Colocáronse no seu lugar e fixáronse os equipamentos e os elementos (porteiros, videoporteiros, interfonos, etc.).</p>
<p>-Conectáronse os cables cos equipamentos e cos elementos.</p>
<p>-Colocáronse os embelecedores e as tapas, en caso necesario.</p>
<p>-Aplicáronse as normas de seguridade.</p>
<p>2.2. Contidos básicos.</p>
<p>Instalacións de telecomunicación en edificios:</p>
<p>-Instalacións de telefonía e redes locais: características, medios de transmisión e equipamentos (central, hub, switch, router, etc.).</p>
<p>-Instalacións de infraestruturas de telecomunicación en edificios: características, medios de transmisión, equipamentos e elementos.</p>
<p>-Instalacións de megafonía e sonorización: tipos e características. Difusores de sinal. Cables e elementos de interconexión. Equipamentos: amplificadores, reprodutores, gravadores, etc.</p>
<p>-Instalacións de circuíto pechado de televisión: características. Cámaras. Monitores. Equipamentos de procesamento de sinal. Antenas.</p>
<p>Montaxe dos elementos das instalacións de telecomunicación en edificios (canalizacións e cables):</p>
<p>-Características e tipos das canalizacións: tubos ríxidos e flexibles, canles, bandexas e soportes, etc. Preparación e mecanizado de canalizacións. Técnicas de montaxe de canalizacións e tubos.</p>
<p>-Características e tipos das fixacións. Técnicas de montaxe.</p>
<p>-Características e tipos de condutores: cable coaxial, de pares, fibra óptica, etc.</p>
<p>-Técnicas de tendido dos condutores. Normas de seguridade.</p>
<p>-Identificación e etiquetaxe de condutores.</p>
<p>-Medios e equipamentos de seguridade.</p>
<p>Montaxe dos elementos das instalacións de telecomunicación en edificios (equipamentos e elementos):</p>
<p>-Instalación e fixación de equipamentos en instalacións de telecomunicación.</p>
<p>-Técnicas de fixación: en armarios e en superficie. Normas de seguridade.</p>
<p>-Técnicas de montaxe de antenas de radio e televisión.</p>
<p>-Técnicas de conexión dos condutores.</p>
<p>-Instalación e fixación de tomas de sinal.</p>
<p>-Riscos en altura. Medios e equipamentos de seguridade.</p>
<p>2.3. Orientacións pedagóxicas.</p>
<p>Este módulo específico contén a formación necesaria para desempeñar a función de realización de operacións de montaxe de instalacións de telecomunicacións en edificios.</p>
<p>A definición desta función inclúe aspectos como:</p>
<p>-Identificación de equipamentos, elementos, ferramentas e medios auxiliares.</p>
<p>-Montaxe de antenas.</p>
<p>-Montaxe de equipamentos, canalizacións e soportes.</p>
<p>-Tendido de cables.</p>
<p>-Mantemento de usuario ou de primeiro nivel.</p>
<p>As liñas de actuación no proceso de ensino e aprendizaxe que permiten alcanzar os obxectivos do módulo han versar sobre:</p>
<p>-Identificación de equipamentos, medios auxiliares e ferramentas para a realización da montaxe e do mantemento das instalacións.</p>
<p>-Aplicación de técnicas de montaxe de equipamentos e elementos das instalacións.</p>
<p>-Toma de medidas das magnitudes típicas das instalacións.</p>
<p>3. Módulo específico: formación en centros de traballo.</p>
<p>-Código: ME0007.</p>
<p>-Duración: 160 horas.</p>
<p>3.1. Resultados de aprendizaxe e criterios de avaliación.</p>
<p>-RA1. Recoñece a estrutura xerárquica da empresa e identifica as funcións asignadas a cada nivel en relación co desenvolvemento da actividade.</p>
<p>-CA1.1. Identificouse a estrutura organizativa da empresa e as funcións de cada área.</p>
<p>-CA1.2. Identificáronse os procedementos de traballo no desenvolvemento do proceso produtivo.</p>
<p>-CA1.3. Relacionáronse as competencias dos recursos humanos co desenvolvemento da actividade produtiva.</p>
<p>-CA1.4. Identificouse a importancia de cada elemento da rede no desenvolvemento da actividade da empresa.</p>
<p>-CA1.5. Relacionáronse as vantaxes e os inconvenientes da estrutura da empresa fronte a outro tipo de organizacións empresariais.</p>
<p>-CA1.6. Analizouse o tecido empresarial do sector en función da prestación que ofrece.</p>
<p>-CA1.7. Recoñecéronse as empresas tipo, e indicouse a súa estrutura organizativa e as funcións de cada departamento.</p>
<p>-RA2. Amosa hábitos éticos e laborais no desenvolvemento da súa actividade profesional, de acordo coas características da tarefa asignada e segundo os procedementos establecidos da empresa.</p>
<p>-CA2.1. Recoñeceuse e xustificouse:</p>
<p>-Disposición persoal e temporal que necesita o posto de traballo.</p>
<p>-Actitudes persoais (puntualidade, empatía, etc.) e profesionais (orde, limpeza e seguridade necesarias para o posto de traballo, responsabilidade, etc.).</p>
<p>-Requisitos actitudinais ante a prevención de riscos na actividade profesional e as medidas de protección persoal.</p>
<p>-Requisitos actitudinais referidos á calidade na actividade profesional.</p>
<p>-Actitudes relacionadas co propio equipo de traballo e coa estrutura xerárquica establecida na empresa.</p>
<p>-CA2.2. Identificáronse as normas de prevención de riscos laborais que cumpra aplicar na actividade profesional e os aspectos fundamentais da Lei de prevención de riscos laborais.</p>
<p>-CA2.3. Aplicáronse os equipamentos de protección individual segundo os riscos da actividade profesional e as normas da empresa.</p>
<p>-CA2.4. Mantívose unha actitude clara de respecto polo medio nas actividades desenvolvidas e aplicáronse as normas internas e externas vinculadas.</p>
<p>-CA2.5. Mantivéronse organizados, limpos e libres de obstáculos o posto de traballo e a área correspondente ao desenvolvemento da actividade.</p>
<p>-CA2.6. Interpretáronse e cumpríronse as instrucións recibidas, e responsabilizouse do traballo asignado.</p>
<p>-CA2.7. Estableceuse unha comunicación e unha relación eficaz coa persoa responsable en cada situación, e cos membros do seu equipo, e mantívose un trato fluído e correcto.</p>
<p>-CA2.8. Valorouse a importancia da actividade propia e a adaptación aos cambios de tarefas asignados no desenvolvemento dos procesos produtivos da empresa, integrándose nas novas funcións.</p>
<p>-CA2.10. Comprometeuse responsablemente na aplicación das normas e dos procedementos no desenvolvemento de calquera actividade ou tarefa.</p>
<p>-RA3. Realiza operacións auxiliares na montaxe de instalacións eléctricas e de telecomunicacións en edificios, seguindo os procesos do sistema de calidade establecido na empresa e os correspondentes protocolos de seguridade.</p>
<p>-CA3.1. Identificáronse os elementos das instalacións, a súa función e a súa disposición.</p>
<p>-CA3.2. Realizáronse operacións de mecanizado e construción de tubaxes.</p>
<p>-CA3.3. Colocáronse, fixáronse e interconectáronse os equipamentos e os accesorios utilizando técnicas correctas.</p>
<p>-CA3.4. Montáronse os cadros eléctricos e os sistemas automáticos consonte os esquemas das instalacións.</p>
<p>-CA3.5. Realizáronse e comprobáronse as conexións eléctricas aos elementos periféricos de mando e potencia.</p>
<p>-CA3.6. Operouse respectando os criterios de seguridade persoal e material, coa calidade requirida.</p>
<p>-CA3.7. Realizáronse as operacións con criterios de respecto polo medio.</p>
<p>-CA3.8. Participouse dentro do grupo de traballo amosando iniciativa e interese.</p>
<p>-RA4. Realiza operacións de mantemento preventivo nas instalacións a cargo da empresa, seguindo indicacións e segundo os plans de mantemento correspondentes.</p>
<p>-CA4.1. Realizáronse intervencións de mantemento preventivo sobre a instalación.</p>
<p>-CA4.2. Realizáronse revisións do estado dos equipamentos e dos elementos das instalacións.</p>
<p>-CA4.3. Seleccionáronse e utilizáronse as ferramentas e os instrumentos para as operacións de mantemento preventivo.</p>
<p>-CA4.4. Realizáronse as operacións con criterios de respecto polo medio.</p>
<p>-CA4.5. Colaborouse dentro do grupo de traballo amosando iniciativa e interese.</p>
<p>-CA4.6. Determináronse as medidas de corrección en función dos resultados obtidos.</p>
<p>-CA4.7. Realizáronse todas as operacións tendo en conta a normativa de seguridade laboral e de protección ambiental.</p>
<p>Ver referencia pdf "14900D002P013.PDF"</p>

