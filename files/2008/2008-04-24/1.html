---
date: '2008-04-24'
page: 7
number: 79
agency: CONSELLERÍA DE TRABALLO
section: II. AUTORIDADES E PERSOAL
title: >-
  Orde do 15 de abril de 2008 pola que se nomean os vogais do Consello Galego de
  Seguridade e Saúde Laboral.
range: Orde
---
<p>A Lei 14/2007, do 30 de outubro, pola que se crea e regula o Instituto Galego de Seguridade e Saúde Laboral, dedica o seu capítulo II ao Consello Galego de Seguridade e Saúde Laboral, e dispón nos seus artigos 14, 15, 16 e 17 a natureza e fins, funcións, composición e a creación dos grupos de traballo do Consello Galego de Seguridade e Saúde Laboral.</p>
<p>Concretamente, no artigo 16 establécese a composición e procedemento de nomeamento dos vogais do Consello Galego de Seguridade e Saúde Laboral.</p>
<p>Ao abeiro do previsto na devandita lei realizáronse as propostas de designación por parte das consellerías con competencia en sanidade, industria e presidencia, polas organizacións sindicais máis representativas da Comunidade Autónoma de Galicia e pola organización empresarial máis representativa de carácter intersectorial da Comunidade Autónoma de Galicia.</p>
<p>Co obxecto de procurar o funcionamento do Consello Galego de Seguridade e Saúde Laboral, como o órgano colexiado de participación e asesoramento da administración da Xunta de Galicia na planificación, programción, organización e control da xestión relacionada coa mellora das condicións de traballo e a protección da seguridade e saúde do persoal traballador, cómpre efectuar, de acordo coas propostas realizadas e facendo uso da autorización prevista no artigo 16 os seguintes nomeamentos.</p>
<p>DISPOÑO:</p>
<p>Artigo 1º</p>
<p>1. O consello estará formado por dezaoito vogais: seis en representación da administración, seis en representación dos axentes económicos e seis en representación dos axentes sociais.</p>
<p>1.a) Dos seis representantes da administración, tres son representantes por razón do cargo: a persoa titular da consellería e da dirección xeral con competencias na materia de relacións laborais, que ocuparán os cargos da presidencia e vicepresidencia respectivamente, e a persoa titular da dirección territorial da Inspección de Traballo e Seguridade Social.</p>
<p>1.b) Así mesmo, noméanse como vogais do Consello Galego de Seguridade e Saúde Laboral, por proposta das correspondentes consellerías, as persoas que se relacionan a seguir:</p>
<p>Pola Consellería de Sanidade:</p>
<p>Titular: subdirector/a xeral de Epidemioloxía e Sistemas de Información.</p>
<p>Suplente: subdirector/a xeral de Organización, Avaliación e Calidade.</p>
<p>Pola Consellería de Innovación e Industria:</p>
<p>Titular: subdirector/a xeral de Minas.</p>
<p>Suplente: xefe/a do Servizo de Xestión de Minas.</p>
<p>Pola Consellería de Presidencia, Administracións Públicas e Xustiza:</p>
<p>Titular: secretario/a xeral.</p>
<p>Suplente: subdirector xeral de Servizos Comúns.</p>
<p>2. Noméanse como vogais do Consello Galego de Seguridade e Saúde Laboral, por proposta das súas correspondentes organizacións sindicais, as persoas que se relacionan a seguir:</p>
<p>2.a) Pola Unión Xeral de Traballadores de Galicia:</p>
<p>Titular: Carlos Bellas Cebreiro.</p>
<p>Titular: Manuel Golpe Gómez.</p>
<p>Suplente: Víctor Fernández Prieto.</p>
<p>Suplente: Mª Félix Atanes Blanco.</p>
<p>2.b) Polo Sindicato Nacional de Comisións Obreiras de Galicia:</p>
<p>Titular: Hortensia Álvarez Folgar.</p>
<p>Titular: José Domato Lago.</p>
<p>Suplente: Manuela Caneda Cabrera.</p>
<p>Suplente: Francisco José Pérez Álvarez.</p>
<p>2.b) Pola Confederación Intersindical Galega:</p>
<p>Titular: Antolín Alcántara Álvarez.</p>
<p>Titular: Alfonso Tellado Sande.</p>
<p>Suplente: Fátima Ocampo Santiago.</p>
<p>Suplente: Francisco García Gómez.</p>
<p>3. Noméanse como vogais do Consello Galego de Seguridade e Saúde Laboral, por proposta da organización empresarial, as persoas que se relacionan a seguir:</p>
<p>Pola Confederación de Empresarios de Galicia:</p>
<p>Titular: Alfonso Alvarellos Galvé.</p>
<p>Titular: Jorge Dorribo Gude.</p>
<p>Titular: Juan José Molinos Casal.</p>
<p>Titular: Mario Cardama Barrientos.</p>
<p>Titular: Javier Martínez López.</p>
<p>Titular: Fausto Santamarina Fernández.</p>
<p>Suplente: María Botana Rocamonde.</p>
<p>Suplente: Ovidio Pérez Reñones.</p>
<p>Suplente: Julio César Rodríguez González.</p>
<p>Suplente: Gumersindo Alonso Gestoso.</p>
<p>Suplente: Verónica Val Vázquez.</p>
<p>Suplente: Jose Antonio Neira Cortés.</p>
<p>Artigo 2º</p>
<p>Realizará as funcións da secretaría do Consello Galego de Seguridade e Saúde Laboral, con voz e sen voto, a persoa titular da xefatura de Servizo de Seguridade e Saúde Laboral da dirección competente en materia de relacións laborais, actuando como suplente o titular da xefatura de Sección de Seguridade e Saúde Laboral do mesmo departamento.</p>
<p>Artigo 3º</p>
<p>O director ou a directora do Instituto Galego de Seguridade e Saúde Laboral asistirá con voz pero sen voto ás reunións do consello, co obxecto de facilitar canta información se lle demande e de garantir o exercicio das funcións de control polo consello.</p>
<p>Santiago de Compostela, 15 de abril de 2008.</p>
<p>Ricardo Jacinto Varela Sánchez</p>
<p>Conselleiro de Traballo</p>

