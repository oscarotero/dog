---
date: '2008-06-03'
page: 10
number: 106
agency: VICEPRESIDENCIA DA IGUALDADE E DO BENESTAR
section: III. OUTRAS DISPOSICIÓNS
title: >-
  Resolución do 21 de maio de 2008, da Delegación Provincial de Lugo, pola que
  se procede á publicación da relación definitiva de nenas/os admitidas/os para
  o curso 2008/2009 nas escolas infantís 0-3 dependentes da Vicepresidencia.
range: Resolución
---
<p>Con data 4 de marzo de 2008 publicouse a Orde do 27 de febreiro de 2008 pola que se regula o procedemento de adxudicación de prazas nas escolas infantís 0-3 dependentes da Vicepresidencia da Igualdade e do Benestar para o curso 2008/2009.</p>
<p>Estudadas pola comisión de baremación todas as reclamacións presentadas e resoltas pola delegada provincial, procédese á publicación da relación definitiva de admitidas/os e da lista de espera coa puntuación obtida en cada caso.</p>
<p>Estas reclamacións entenderanse resoltas coa publicación da lista definitiva, que se poderá consultar nas delegacións provinciais da Vicepresidencia da Igualdade e do Benestar, nas páxinas web (<a href="http://vicepresidencia.xunta.es">http://vicepresidencia.xunta.es</a>) e (http://www.galescolas.net) e nos respectivos centros.</p>
<p>As/os solicitantes admitidas/os dispoñen dun prazo de dez días naturais, desde o 1 ata o 10 de xuño, ambos os dous incluídos, para matricularse presentando no centro onde obtivesen praza o impreso de matrícula debidamente cuberto acompañado de certificado médico da/do nena/o. O impreso de matrícula facilitarase nos propios centros, así como nas páxinas web (<a href="http://vicepresidencia.xunta.es">http://vicepresidencia.xunta.es</a>) e (http://www.galescolas.net).</p>
<p>Se non se formaliza a matrícula da/do nena/o no prazo sinalado, considérase decaída/o na súa solicitude.</p>
<p>Contra esta resolución que non esgota a vía administrativa poderá interpoñerse recurso de alzada ante o vicepresidente da Igualdade e do Benestar, no prazo dun mes que comezará a contar o día seguinte ao da publicación desta resolución no Diario Oficial de Galicia.</p>
<p>Lugo, 21 de maio de 2008.</p>
<p>P.S. (Artigo 7.2º.1 do Decreto 517/2005;</p>
<p>DOG do 10 de outubro)</p>
<p>Antonio Sampayo Flores</p>
<p>Secretario provincial de Lugo</p>

