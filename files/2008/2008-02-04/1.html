---
date: '2008-02-04'
page: 1
number: 24
agency: CONSELLERÍA DE SANIDADE
section: II. AUTORIDADES E PERSOAL
title: >-
  Orde do 23 de xaneiro de 2008 pola que se modifica a do 12 de decembro de
  2005, pola que se nomean membros do Consello Galego de Saúde.
range: Orde
---
<p>A Lei 7/2003, do 9 de decembro, de ordenación sanitaria de Galicia, dedica o seu título VII á participación comunitaria, como expresión do dereito dos cidadáns a participar na actividade dos organismos públicos que afecte a calidade de vida ou o benestar xeral, e na formulación e control da política sanitaria, recollido nos artigos 9.2º e 129.1º da Constitución española, e nos artigos 5 e 53 da Lei 14/1986, do 25 de abril, xeral de sanidade. Esta participación instruméntase como un valor social e elemento de cooperación e información do sistema sanitario de Galicia para a mellora da saúde e do benestar dos cidadáns e a súa promoción.</p>
<p>Co obxecto de posibilitar a devandita participación, a Lei 7/2003, do 9 de decembro, de ordenación sanitaria de Galicia, creou o Consello Galego de Saúde, como principal órgano colexiado de participación comunitaria no sistema sanitario de Galicia, ao que lle corresponde o asesoramento á Consellería de Sanidade na formulación da política sanitaria e no control da súa execución, segundo determina o artigo 120 da lei antes citada.</p>
<p>Tal e como se establece no artigo 2 do Decreto 74/2005, do 14 de abril, o Consello Galego de Saúde terá seis vogais en representación das organizacións de consumidores e usuarios. En calquera caso, para cada un dos vogais, os organismos ou entidades que interveñan na súa designación proporán un titular e un suplente. A representación dos vogais estará vinculada á posesión da calidade en razón da que foron propostos polas respectivas organizacións. Os seis vogais representantes das organizacións de consumidores e usuarios, e os seus suplentes, serán designados polo Consello Galego de Consumidores e Usuarios.</p>
<p>O citado artigo tamén prevé a existencia de 12 vogais en representación dos cidadáns, dos que catro corresponden ás deputacións provinciais.</p>
<p>Así, na Orde do 12 de decembro de 2005 procedeuse ao nomeamento dos (6) vogais representantes das organizacións de consumidores e usuarios, por proposta do Consello Galego de Consumidores e Usuarios, e os catro (4) vogais polas deputacións provinciais.</p>
<p>Con data do 29 de marzo de 2007 o Consello Galego de Consumidores e Usuarios comunicoulle ao Instituto Galego de Consumo a designación de dous novos vogais, e dous suplentes, en substitución doutros nomeados pola devandita orde.</p>
<p>Así mesmo, a Deputación Provincial de Pontevedra comunicou con data do 1 de agosto de 2007 un cambio do seu representante (e o seu suplente); e a Deputación Provincial da Coruña fixo o propio con data do 20 de agosto de 2007.</p>
<p>Por tal motivo, cómpre proceder ao nomeamento dos novos membros, de conformidade coa proposta formulada polas organizacións ás que lles corresponde a súa designación.</p>
<p>En consecuencia, en virtude das facultades que me confire o artigo 38 da Lei 1/1983, do 22 de febreiro, reguladora da Xunta e da súa Presidencia, reformada pola Lei 11/1988, do 20 de outubro, e os artigos 2, 3 e 4 do Decreto 74/2005, do 14 de abril,</p>
<p>DISPOÑO:</p>
<p>Artigo 1º.-Noméase a José Enrique Sotelo Villar como representante dos cidadáns, pola Deputación Provincial de Pontevedra, con efectos desde o 1 de agosto de 2007.</p>
<p>Artigo 2º.-Noméase a Xoán Manuel Sande Muñiz, como representante dos cidadáns, pola Deputación Provincial da Coruña, con efectos desde o 24 de agosto de 2007.</p>
<p>Artigo 3º.-Modifícanse as letras c.2.1) e c.2.4) do anexo da Orde do 12 de decembro de 2005, que terán a redación dada no anexo á presente orde.</p>
<p>Artigo 4º.-Noméase a Miguel López Crespo e a Rosa Celia Otero Raña, como representantes das organizacións de consumidores e usuarios no Consello Galego de Saúde, con efectos desde o 29 de marzo de 2007.</p>
<p>Artigo 5º.-Modifícase a letra f) do anexo da Orde do 12 de decembro de 2005 que terá a redación dada no anexo á presente orde.</p>
<p>Disposición derradeira</p>
<p>A presente orde entrará en vigor o día seguinte ao da súa publicación no Diario Oficial de Galicia.</p>
<p>Santiago de Compostela, 23 de xaneiro de 2008.</p>
<p>María José Rubio Vidal</p>
<p>Conselleira de Sanidade</p>
<p>ANEXO</p>
<p>«c.2.1) A Coruña:</p>
<p>- Xoán Manuel Sande Muñiz ()».</p>
<p>«c.2.4) Pontevedra:</p>
<p>-José Enrique Sotelo Villar ()».</p>
<p>«f) En representación das organizacións de consumidores e usuarios, por proposta do Consello Galego de Consumidores e Usuarios:</p>
<p>-Aurora Lamas López.</p>
<p>-Mª Isabel Garrido Blanco.</p>
<p>-Miguel López Crespo.</p>
<p>-Otilia Novegil Villanueva.</p>
<p>-Mª Josefa Neira González.</p>
<p>-Rosa Celia Otero Raña».</p>

