---
date: '2008-07-15'
page: 13
number: 136
agency: CONSELLERÍA DE VIVENDA E SOLO
section: I. DISPOSICIÓNS XERAIS
title: >-
  Orde do 27 de xuño de 2008 pola que se modifica a do 7 de abril de 2008 pola
  que se regula a composición e funcionamento do Comité Asesor de
  Habitabilidade.
range: Orde
---
<p>Publicada no Diario Oficial de Galicia nº 71, do 14 de abril de 2008, a Orde do 7 de abril de 2008 pola que se regula a composición e funcionamento do Comité Asesor de Habitabilidade, estímase a conveniencia de integrar nel un representante dos construtores de Galicia, polo que procede modificar o artigo 7 da devandita orde.</p>
<p>Tendo en conta que o artigo 5 e a disposición derradeira primeira do Decreto 262/2007, do 20 de decembro, polo que se aproban as normas do hábitat galego dispoñen que compete ao titular da Consellería de Vivenda e Solo a determinación da composición do Comité Asesor de Habitabilidade, e en virtude das atribucións que me outorga o artigo 34 da Lei 1/1983, do 22 de febreiro, da Xunta e da súa Presidencia,</p>
<p>DISPOÑO:</p>
<p>Artigo único.-Modifícase o artigo 7.1º da Orde do 7 de abril de 2008 pola que se regula a composición e funcionamento do Comité Asesor de Habitabilidade e engádese unha nova letra h) do seguinte teor:</p>
<p>«h) Un representante da Federación Galega da Construción».</p>
<p>Disposición derradeira</p>
<p>Esta orde entrará en vigor ao día seguinte da súa publicación no Diario Oficial de Galicia.</p>
<p>Santiago de Compostela, 27 de xuño de 2008.</p>
<p>Teresa Táboas Veleiro</p>
<p>Conselleira de Vivenda e Solo</p>

