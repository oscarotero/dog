---
date: '2008-12-24'
page: 23
number: 249
agency: VICEPRESIDENCIA DA IGUALDADE E DO BENESTAR
section: III. OUTRAS DISPOSICIÓNS
title: >-
  Decreto 281/2008, do 11 de decembro, polo que se crea a vivenda tutelada para
  a atencións ás persoas con discapacidade intelectual Casa da Quintán, no
  concello de Ponte Caldelas (Pontevedra).
range: Decreto
---
<p>O artigo 27.23º do Estatuto de autonomía para Galicia, en concordancia co artigo 148.1º.20 da Constitución española, establece a competencia exclusiva da comunidade autónoma no ámbito da asistencia social.</p>
<p>En virtude desa atribución competencial, o Parlamento de Galicia aprobou a Lei 4/1993, do 14 de abril, de servizos sociais, pola que se ordenan e regulan os aspectos básicos dun sistema integrado de servizos sociais como servizo público da Comunidade Autónoma de Galicia, estruturado en dous niveis de atención: primaria e especializada.</p>
<p>A dita norma veu regular os servizos sociais de atención especializada dirixidos ao colectivo das persoas con discapacidade, e establece determinados programas e equipamentos, entre os cales figuran as vivendas tuteladas, encamiñadas a acadar a autonomía persoal e a integración social deste sector poboacional.</p>
<p>En desenvolvemento da lei, e co fin de garantir a axeitada prestación dos servizos, controlar a calidade da atención e recoñecer os dereitos e deberes dos usuarios, aprobouse o Decreto 143/2007, do 12 de xullo, polo que se regula o réxime de autorización e acreditación dos programas e centros de servizos sociais, que establece a obrigatoriedade de obter autorización administrativa previa para a creación ou construción dos centros de servizos sociais, especificando os requisitos xerais que deben cumprir.</p>
<p>Neste senso, segundo o disposto no artigo 29 da Lei 4/1993, de servizos sociais, e o artigo 6 do Decreto 143/2007, para a creación de centros de servizos sociais propios da Administración autonómica, será necesario un acto con rango de decreto.</p>
<p>En consecuencia, e por proposta do Vicepresidente da Igualdade e do Benestar, logo da deliberación no Consello da Xunta de Galicia, na súa reunión do día once de decembro de dous mil oito.</p>
<p>DISPOÑO:</p>
<p>Artigo único.-Créase, ao abeiro do previsto no artigo 6.c) do Decreto 143/2007, do 12 de xullo, o centro Casa da Quintán, vivenda tutelada para a atención de persoas con discapacidade intelectual, no concello de Ponte Caldelas (Pontevedra).</p>
<p>Disposición derradeira</p>
<p>Unica.-Esta disposición producirá efectos desde o día seguinte ao da súa publicación no Diario Oficial de Galicia.</p>
<p>Santiago de Compostela, once de decembro de dous mil oito.</p>
<p>Emilio Perez Touriño</p>
<p>Presidente</p>
<p>Anxo Manuel Quintana González</p>
<p>Vicepresidente da Igualdade e do Benestar</p>

