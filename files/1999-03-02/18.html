---
date: '1999-03-02'
id: 496A
page: 2
number: 42
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 25 de xaneiro de 1999, da Dirección Xeral de Industria, pola que
  se lle concede á Fundación para a Orientación Profesional, Emprego e Formación
  en Galicia (Forga) a cualificación de entidade recoñecida para impartir cursos
  teórico-prácticos para a obtención de carnés profesionais de instalador
  autorizado de gas, para categorías IG-I a IG-IV.
range: Resolución
url: 'https://www.xunta.gal/dog/Publicados/1999/19990302/Anuncio496A_gl.html'
---
<p>Vista a solicitude presentada pola Fundación para a Orientación Profesional, Emprego e Formación en Galicia (Forga) e a documentación anexa, na que solicita que lle sexa concedida a cualificación de entidade para impartir cursos de instaladores de gas grupo IG-I ó IG-IV.</p>
<p>Vista a Orde do 17 de decembro de 1985 pola que se aproban a instrucción sobre documentación e posta en servicio das instalacións receptoras de gas combustible e a instrucción sobre instaladores autorizados de gas e empresas instaladoras (BOE do 9-1-1986).</p>
<p>Considerando que se cumpriron os requisitos regulamentarios establecidos. A Dirección Xeral de Industria</p>
<p>RESOLVE:</p>
<p>Outorgarlle a Forga a cualificación de entidade recoñecida para imparti-los cursos de formación de</p>
<p>instaladores de gas, de conformidade co establecido no capítulo III da Orde do 17 de decembro de 1985, en todo o territorio da provincia de Pontevedra.</p>
<p>Para imparti-los cursos, presentará perante a Delegación Provincial de Industria e Comercio da provincia correspondente, fotocopia da presente resolución, táboa de tarefas e programación de cursos previstos.</p>
<p>Para efectos estatísticos e de control, presentará nas delegacións provinciais de Industria e Comercio onde exerza a súa actividade, unha memoria anual de actuacións e nesta dirección xeral un resumo delas na Comunidade Autónoma.</p>
<p>Esta autorización deberase renovar ós dous anos, para o que acreditará perante esta Dirección Xeral de Industria e Comercio, o cumprimento dos requisitos esixidos na autorización inicial.</p>
<p>Santiago de Compostela, 25 de xaneiro de 1999.</p>
<p>Joaquín del Moral Crespo</p>
<p>Director xeral de Industria</p>

