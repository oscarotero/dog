---
date: '1999-03-02'
id: 494A
page: 2
number: 42
agency: CONSELLO CONSULTIVO DE GALICIA
section: IV. OPOSICIÓNS E CONCURSOS
title: >-
  Resolución do 12 de febreiro de 1999 pola que se ordena a publicación do
  acordo do Pleno do Consello Consultivo de Galicia, do 26 de xaneiro de 1999,
  polo que se aproban as bases e a convocatoria de oposicións para o acceso ó
  corpo de letrados do dito organismo e a provisión de dúas prazas vacantes nel.
range: Resolución
url: 'https://www.xunta.gal/dog/Publicados/1999/19990302/Anuncio494A_gl.html'
---
<p>En virtude das competencias que lle corresponden conforme o artigo 22 do Decreto 287/1996, do 12 de xullo, polo que se aproba o Regulamento de organización e funcionamento do Consello Consultivo de Galicia, esta presidencia</p>
<p>RESOLVE:</p>
<p>Facer público o acordo plenario do 26 de xaneiro polo que se aproban as bases e a convocatoria de oposicións para o acceso ó corpo de letrados do dito organismo, e ordena-la súa publicación no Diario Oficial de Galicia.</p>
<p>Santiago de Compostela, 12 de febreiro de 1999.</p>
<p>José Antonio García Caridad</p>
<p>Presidente do Consello Consultivo de Galicia</p>
<p>Acordo do Pleno do Consello Consultivo de Galicia do 26 de xaneiro de 1999 polo que se aproban as bases e a convocatoria de oposicións para ó acceso ó corpo de letrados do dito organismo e a provisión de dúas prazas vacantes nel.</p>
<p>De conformidade co disposto nos artigos 22.a da Lei do Consello Consultivo de Galicia, do 10 de novembro de 1995, e 15.2º.i do seu Regulamento de organización e funcionamento, despois dos trámites regulamentarios, acórdase aproba-las bases e convocar oposición para cubrir dúas prazas vacantes no corpo de letrados do Consello Consultivo de Galicia.</p>
<p>Segundo a disposición adicional sétima da Lei 4/1988, do 26 de maio, da función pública de Galicia, por non acadarse as porcentaxes mínimas esixidas, non se reserva ningunha praza para ser cuberta por persoa con minusvalidez con grao de discapacidade igual ou superior ó 33%.</p>
<p>Bases</p>
<p>1. Requisitos para participar na oposición.</p>
<p>1.1. Poderá opositar quen reúna os seguintes requisitos no momento de cumprirse o último día do prazo para a presentación de solicitudes:</p>
<p>-Ser español.</p>
<p>-Ter cumpridos 18 anos.</p>
<p>-Ser licenciado en dereito ou estar en condicións de obte-lo título antes de remata-lo prazo da presentación de solicitudes.</p>
<p>-Non padecer enfermidade ou defecto físico ou psíquico que sexa incompatible co desempeño de funcións públicas.</p>
<p>-Que non fose separado do servicio, nin inhabilitado para funcións públicas en virtude de procesos xudiciais ou expediente disciplinario.</p>
<p>1.2. As minusvalideces deberán ser alegadas na solicitude, achegando a documentación oportuna e precisando as adaptacións e medios para realiza-las probas.</p>
<p>1.3. En todo o non previsto expresamente nesta convocatoria, nin na Lei 9/1995, do Consello Consultivo de Galicia, de conformidade co artigo 3 e 62 do Decreto 287/1996, aplicaranse subsidiariamente as normas establecidas con carácter xeral.</p>
<p>2. Solicitudes.</p>
<p>2.1. Quen desexe participar na oposición deberá presenta-la súa solicitude no Consello Consultivo de Galicia, rúa Algalia de Abaixo, núm. 24, en Santiago de Compostela.</p>
<p>2.2. O modelo de solicitude será o que figura no anexo II da presente convocatoria e dirixirase ó presidente do Consello Consultivo de Galicia.</p>
<p>2.3. Tamén poderán presentarse as solicitudes por calquera das formas previstas no artigo 38.4º da Lei 30/1992, de réxime xurídico das administracións públicas e do procedemento administrativo común.</p>
<p>2.4. En todo caso, deberá xuntarse á solicitude xustificante do aboamento de nove mil catrocentas sesenta pesetas, de conformidade co disposto no artigo 18 da Lei de taxas e prezos da Comunidade Autónoma de Galicia, de acordo co anexo III da presente convocatoria.</p>
<p>2.5. O prazo de presentación de solicitudes será de 20 días, que haberá que contar desde o día seguinte ó da data de publicación no DOG.</p>
<p>2.6. No caso de resultar excluído, poderase proceder a solicita-la devolución das taxas no prazo dun mes a partir da data de publicación da exclusión definitiva.</p>
<p>3. Admisión de aspirantes.</p>
<p>3.1. Expirado o prazo de presentación de instancias, publicarase no Diario Oficial de Galicia a lista provisional de solicitantes admitidos e excluídos, abríndose un prazo de dez días para reclamacións e emendas de defectos formais.</p>
<p>3.2. A continuación, publicarase no Diario Oficial de Galicia a lista definitiva. Simultaneamente designarase o tribunal. Haberá un prazo de dez días para alegar causas de recusación ou abstención.</p>
<p>4. Exercicios.</p>
<p>4.1 A oposición constará de 5 exercicios, sendo todos eles eliminatorios.</p>
<p>4.2. No caso de non acadarse o nivel considerado mínimo polo tribunal, a cualificación será de non apto. Caso de que o tribunal considere que se superou o exame, e sexa declarado apto, procederase á súa puntuación.</p>
<p>4.3. Para os efectos de determina-las puntuacións, cando resulte superado o exame, pese a que algún</p>
<p>dos membros do tribunal optara por cualificalo como non apto, entenderase que cualifica con efectos de apto.</p>
<p>5. Programa.</p>
<p>5.1. O programa da oposición é o que figura exposto no anexo I da presente convocatoria.</p>
<p>6. Tribunal.</p>
<p>6.1. Para a cualificación do proceso selectivo constituirase un tribunal único presidido polo presidente do Consello Consultivo de Galicia ou conselleiro en quen delegue, e composto por cinco membros nomeados por aquel. Sen prexuízo do sinalado, será nomeado un tribunal suplente composto de xeito similar.</p>
<p>6.2. Para que o tribunal poida actuar será necesaria a asistencia da maioría dos seus membros.</p>
<p>O tribunal adoptará as súas decisións por maioría, mediante votación nominal e, en caso de empate, repetirase a votación ata que se obteña unha maioría e, se na terceira votación seguira o empate, dirimirao o presidente co seu voto.</p>
<p>En cada avaliación suprimirase a puntuación máxima e mínima e, se coincidise máis dunha, tanto no suposto de máxima como de mínima, suprimiríase en calquera dos supostos unha destas.</p>
<p>6.3. De conformidade co disposto no artigo 7.1º do Decreto 95/91, do 20 de marzo, o tribunal estará constituído por un número impar de membros, nunca inferior a cinco, un dos cales será proposto polas organizacións sindicais e outro proposto pola Escola Galega de Administración Pública.</p>
<p>6.4. Cando algún membro do tribunal estea imposibilitado para a súa asistencia ou continuidade por calquera causa, antes do comezo do primeiro exercicio, o presidente do Consello Consultivo de Galicia poderá nomear un novo membro que o substitúa.</p>
<p>6.5. O tribunal que actúe nestas probas selectivas terá a categoría primeira das recollidas no artigo 33.2º do Decreto 236/1988, do 4 de marzo.</p>
<p>7. Desenvolvemento dos exercicios.</p>
<p>7.1. Primeiro exercicio: desenvolvemento escrito que demostre a cultura xurídica e capacidade de relación conceptual do opositor sobre un tema dos dous propostos polo tribunal e que se referirá a unha ou varias rúbricas do programa que se xunta.</p>
<p>Deberá efectuarse no prazo máximo de catro horas sen o auxilio de texto doutrinal ou legal ningún.</p>
<p>O seu contido exporase en acto público ó tribunal, mediante lectura do escrito e, ó seu remate, o opositor de responde-las preguntas que poida dirixirlle o tribunal sobre o exposto.</p>
<p>A cualificación do exercicio será de non apto ou apto e, neste último caso, puntuarase entre cinco e dez puntos.</p>
<p>O tribunal poderá utiliza-los medios técnicos necesarios para garanti-la correspondencia entre o texto escrito e a exposición do opositor.</p>
<p>7.2. Segundo exercicio: consistirá en contestar oralmente no prazo máximo de 1 hora e 20 minutos 6 temas, extraídos ó chou do programa que figura no anexo I, referentes á primeira parte conforme o seguinte: 1 de teoría xeral do dereito ; 2 de dereito civil e hipotecario, 1 de dereito mercantil, 1 de dereito laboral e da seguridade social, 1 de facenda pública, lexislación orzamenaria e dereito financeiro. O opositor deberá contestar tódolos epígrafes.</p>
<p>O opositor, para a preparación da exposición oral, disporá, á súa escolla, dun período máximo de 15 minutos. Transcorridos 30 minutos da exposición, en calquera momento o tribunal, se apreciase unha manifesta insuficiencia de contido, poderá dar por concluído o desenvolvemento da proba. Cualificarase o exercicio como non apto ou apto e, neste último caso puntuarase entre cinco e dez puntos.</p>
<p>7.3. Terceiro exercicio: consistirá en contestar oralmente no prazo máximo de 1 hora e 20 minutos 6 temas, extraídos ó chou do programa que figura no anexo I, referentes á segunda parte conforme o seguinte: 2 de dereito constitucional, comunitario e autonómico, 2 de dereito administrativo (I) parte xeral, 2 de dereito administrativo (II) organización, emprego público e servicios. O opositor deberá contestar tódolos epígrafes.</p>
<p>O opositor, para a preparación da exposición oral disporá, á súa escolla, dun período máximo de 15 minutos. Transcorridos 30 minutos da exposición, en calquera momento o tribunal, se apreciase unha insuficiencia de contido, poderá dar por concluído o desenvolvemento da proba. Cualificarase o exercicio como non apto ou apto, e neste último caso puntuarase entre cinco e dez puntos.</p>
<p>7.4. Cuarto exercicio: consistirá no despacho dun expediente sometido ó consello, no prazo máximo de 6 horas, durante as cales os opositores permanecerán incomunicados, podendo consultar e servirse dos textos adecuados que o tribunal poña ó seu dispor, así como dos que poidan xuntar que non sexan textos legais comentados. Da proposta de dictame darase lectura pública ante o tribunal, debendo o opositor contesta-las preguntas que aquel lle poida formular. Cualificarase o exercicio como non apto ou apto e, neste último caso, puntuarase entre cinco e dez puntos.</p>
<p>7.5. Quinto exercicio: consistirá en demostrar de modo suficiente o coñecemento da lingua galega, mediante a práctica dunha traducción, directa e inversa, dos textos de carácter xurídico que sinale o tribunal. Este exercicio cualificarase como apto ou non apto.</p>
<p>7.6. A realización do primeiro exercicio non terá comezo antes do mes de novembro de 1999. Entre o remate da lectura deste e o inicio do segundo, transcorrerá un período mínimo dun mes.</p>
<p>A publicación dos sucesivos anuncios de realización dos exercicios será efectuada polo tribunal nos locais onde se leven a cabo as probas, e por</p>
<p>calquera outro medio, se se xulga conveniente, para faculta-la súa máxima divulgación, alomenos con vintecatro horas de antelación á sinalada para a iniciación destes.</p>
<p>8. Lista de aprobados.</p>
<p>8.1. Unha vez terminada a oposición, o tribunal publicará a relación de aprobados por orde de puntuación, non podendo en ningún caso superar estes o número de prazas convocadas, e formulará as conseguintes propostas de nomeamento.</p>
<p>8.2. No caso de que algunha ou tódalas prazas ofertadas non resultaran cubertas, poderá procederse a efectuar unha nova convocatoria no prazo de seis meses que se contarán desde o remate do proceso selectivo.</p>
<p>8.3. As propostas do tribunal serán unipersoais para cada praza, a favor de quen obteña para esas o maior número de votos.</p>
<p>9. Presentación de documentos.</p>
<p>9.1. Os opositores que sexan propostos polo tribunal para cubrir unha praza de letrado deberán entregar na Secretaría Xeral do Consello, dentro do prazo de vinte días hábiles a partir do día seguinte ó da proposta do seu nomeamento, os documentos seguintes:</p>
<p>a) Certificado de nacemento.</p>
<p>b) Título orixinal ou testemuño de licenciado en dereito.</p>
<p>c) Declaración xurada de que non foi separado de ningún corpo ó servicio da Administración pública.</p>
<p>d) Certificado médico acreditativo de non encontrarse imposibilitado para o servicio.</p>
<p>Os aspirantes que fagan vale-la súa condición de persoas con minusvalideces deberán presentar certificación dos órganos competentes do Ministerio de Traballo e Seguridade Social que acredite tal condición, e igualmente, deberán presentar certificado dos citados órganos ou da Administración sanitaria, acreditativo da compatibilidade co desempeño de tarefas e funcións correspondentes.</p>
<p>10. Nomeamentos.</p>
<p>Os nomeamentos serán feitos polo presidente do Consello Consultivo de Galicia e publicaranse no Diario Oficial de Galicia.</p>
<p>11. Recursos.</p>
<p>Contra o presente acordo e as resolucións dictadas polo Tribunal avaliador da oposición en actos definitivos ou que fagan imposible a continuación do procedemento para o afectado, poderá interpoñerse recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia, no prazo de dous meses computados a partir da publicación dos acordos ou, de se-lo caso, da notificación individual ó interesado.</p>
<p>ANEXO I</p>
<p>PROGRAMA QUE REXERÁ NAS PROBAS SELECTIVAS PARA O ACCESO Ó CORPO DE LETRADOS DO CONSELLO CONSULTIVO DE GALICIA</p>
<p>Primera parte</p>
<p>Teoría xeral do dereito</p>
<p>Tema 1. O concepto do dereito obxectivo. Iusnaturalismo e positivismo xurídico. Dereito e usos sociais. Dereito, ética normativa e ética de valores.</p>
<p>Tema 2. Dereito e sociedade. A sociedade como sistema. O dereito como subsistema social. O dereito como factor de control social. Dereito e cambio social. A función social do dereito.</p>
<p>Tema 3. Dereito e poder. O Estado de dereito como forma de limitación do poder político. A división de poderes como forma de racionalización do poder político.</p>
<p>Tema 4. Dereito e xustiza. Relacións entre dereito e xustiza. Teorías sobre a xustiza. Xustiza e equidade.</p>
<p>Tema 5. A norma xurídica. A súa natureza. Estructura e clases de normas xurídicas. Normas de conducta e normas de organización. O esquema formal das normas xurídicas.</p>
<p>Tema 6. A interpretación das normas xurídicas: concepto, clases e regras. Integración da norma. Os efectos das normas xurídicas: eficacia xeral, eficacia sancionadora. Inescusabilidade do seu cumprimento e erro de dereito. A nulidade como sanción xeral. A fraude de lei.</p>
<p>Tema 7. O ordenamento xurídico. A unidade do ordenamento xurídico e a xerarquía normativa. A plenitude e a coherencia do ordenamento xurídico: a problemática das lagoas e as antinomias do dereito.</p>
<p>Tema 8. As ramas do ordenamento xurídico. Dereito público e dereito privado. Enumeración. A problemática da diferenciación entre dereito constitucional e dereito administrativo. A supletoriedade do dereito privado.</p>
<p>Tema 9. Os principios xerais do ordenamento xurídico: significado e análise do título preliminar do Código Civil. Os valores superiores do ordenamento.</p>
<p>Dereito civil e hipotecario</p>
<p>Tema 1. O dereito civil: a súa significación no ordenamento xurídico e na ciencia do dereito. Dereito civil en España. Proceso codificador. O Código Civil español: estructura e contido. Principais modificacións do Código Civil. Lexislación posterior complementaria deste.</p>
<p>Tema 2. Os dereitos forais. Antecedentes e problemas da codificación foral. Os dereitos forais desde a perspectiva constitucional. Os apéndices forais. A compilación do dereito civil de Galicia e a Lei do dereito civil de Galicia: características e contido.</p>
<p>Tema 3. As fontes do dereito. A súa enumeración e xerarquía. A lei. O costume. Os principios xerais</p>
<p>do dereito. A xurisprudencia. Outras fontes do dereito. A Constitución como fonte do dereito.</p>
<p>Tema 4. Aplicación das leis no tempo. Retroactividade e irretroactividade das leis. Dereito transitorio. Inicio e termo da súa vixencia. Retroactividade e dereitos adquiridos. Aplicación das leis no espacio. Dereito internacional privado. Dereito interrexional. Regras do Código Civil.</p>
<p>Tema 5. A relación xurídica. As situacións xurídicas. O dereito subxectivo. A adquisición e transmisión dos dereitos subxectivos. Renuncia. O poder de disposición e as prohibicións de allear. O exercicio dos dereitos subxectivos: límites; a doutrina da boa fe e o abuso do dereito.</p>
<p>Tema 6. A persoa: adquisición e extinción da personalidade. Capacidade das persoas: as súas clases. As circunstancias modificativas da capacidade. A incapacitación. Os dereitos de personalidade: a súa protección. O domicilio. A ausencia.</p>
<p>Tema 7. A nacionalidade. Adquisición, perda, conservación e recuperación da nacionalidade española. Dobre nacionalidade. Condición política. A veciñanza civil e administrativa. A condición xurídica de estranxeiro. A cidadanía da Unión Europea.</p>
<p>Tema 8. A persoa xurídica: concepto e clases. Réxime xurídico. Asociacións e fundacións. Fundacións de interese galego.</p>
<p>Tema 9. As cousas: concepto e clases. O patrimonio: tipos. Bens de dominio público e de propiedade privada. Propiedades inmateriais.</p>
<p>Tema 10. O feito xurídico. O acto xurídico. O negocio xurídico. Os seus elementos esenciais. A vontade como elemento do negocio xurídico. Os vicios da vontade: normas do Código Civil. A causa: teoría xeral. Normas do Código Civil. Negocios indirectos e fiduciarios.</p>
<p>Tema 11. A representación: teoría xeral. As súas especies. Proba dos feitos e actos xurídicos. Medios de proba. Exame de cada un deles. Carga da proba.</p>
<p>Tema 12. Influencia do tempo nas relacións xurídicas. O seu cómputo. Teoría xeral da prescrición. Exame da prescrición extintiva. A caducidade.</p>
<p>Tema 13. O dereito real: natureza e caracteres. Diferencias co dereito de obriga. Dereitos reais recoñecidos pola lexislación española. Os chamados dereitos reais administrativos.</p>
<p>Tema 14. O dereito real de dominio. Concepto e natureza. O seu contido e límites. A propiedade privada e a función social do dominio na Constitución. Protección: a acción reivindicatoria. As chamadas propiedades especiais.</p>
<p>Tema 15. Modos de adquiri-lo dominio: enumeración, clasificación e exame particular. Supostos de adquisición gradual e sucesiva das facultades do dominio. Formas de cotitularidade do dominio. Os modos de perde-lo dominio.</p>
<p>Tema 16. A posesión: concepto e natureza xurídica. Clases de posesión. Protección posesoria. Efectos da posesión durante o seu exercicio e ó cesar nel. Adquisición, conservación e perda da posesión.</p>
<p>Tema 17. O dereito real de servidume: concepto, caracteres, fundamento e clases. As servidumes persoais. As servidumes legais. As servidumes no dereito civil de Galicia.</p>
<p>Tema 18. O usufructo. Natureza e caracteres. Contido. Usufructos especiais. O uso e a habitación. Os censos e o dereito de superficie.</p>
<p>Tema 19. Dereitos reais de garantía; formas de garantía real. O peñor. A hipoteca mobiliaria. A anticrese.</p>
<p>Tema 20. O dereito hipotecario: concepto e fins. O Rexistro da Propiedade. Asentos rexistrais. Concordancia entre o rexistro e a realidade xurídica: medios para obtela. A inmatriculación. A prosecución do tracto sucesivo. Rectificación dos erros dos asentos.</p>
<p>Tema 21. Os principios hipotecarios: inscrición; rogación; lexitimación; fe pública rexistral; tracto sucesivo; legalidade.</p>
<p>Tema 22. A inscrición. Os dereitos inscribibles. Os títulos inscribibles e os seus requisitos. Tradición e inscrición no rexistro da propiedade. A inscrición a prol das administracións públicas: referencia particular ás inscricións procedentes de expropiacións forzosas e procedementos de constrinximento fiscal.</p>
<p>Tema 23. A anotación preventiva: concepto e efectos xerais: exame dos supostos do artigo 42 da Lei hipotecaria. A nota marxinal. A cancelación: concepto, causas e efectos.</p>
<p>Tema 24. A hipoteca: concepto, caracteres e clases. Hipotecas voluntarias e legais. Bens hipotecables e non hipotecables.</p>
<p>Tema 25. Formas de constitución da hipoteca. Cesión do crédito hipotecario. Execución de hipotecas. Prelación dos créditos hipotecarios e relación con outros créditos de dereito público.</p>
<p>Tema 26. A obriga. Fontes das obrigas. Clases de obriga. O cumprimento da obriga. Modificacións das obrigas.</p>
<p>Tema 27. Incumprimento das obrigas: causas e efectos: O principio de responsabilidade patrimonial universal: teoría xeral. Causas de extinción das obrigas. Concorrencia e prelación de créditos.</p>
<p>Tema 28. O contrato: concepto; elementos; clases. Preparación e perfección do contrato. As condicións xerais de contratación. Interpretación dos contratos.</p>
<p>Tema 29. A ineficacia dos contratos. Inexistencia, nulidade e anulabilidade: causas e efectos. A rescisión. As accións revogatorias e subrogatorias.</p>
<p>Tema 30. O contrato de compravenda. Natureza. Elementos: prohibicións. Perfección. A transmisión do dominio. A condición resolutoria explícita: o pac</p>
<p>to de reserva de dominio. Retracto convencional e retractos legais. A venda de cousa allea.</p>
<p>Tema 31. Obrigas do vendedor. Conservación da cousa; teoría dos riscos. Entrega da cousa vendida. Saneamento. Obrigas do comprador. Pagamento do prezo e pagamento de xuros. A permuta.</p>
<p>Tema 32. A doazón: natureza. Elementos persoais, reais e formais. Efectos comúns e especiais. Revogación e reducción de doazóns. Doazóns especiais: especial mención ás indirectas e mortis causa.</p>
<p>Tema 33. O contrato de arrendamento. Clases e normas fundamentais do Código Civil en materia de arrendamentos. O contrato de arrendamento de obra ou empresa. O arrendamento de servicios.</p>
<p>Tema 34. O arrendamento de predios urbanos no dereito común e na lexislación especial.</p>
<p>Tema 35. O arrendamento de predios rústicos no dereito común e na lexislación especial. A parcería: o seu concepto e natureza. Especial referencia ás parcerías en Galicia.</p>
<p>Tema 36. O contrato de mandato: natureza e especies. Constitución, extinción e efectos. O contrato de mediación ou corretaxe.</p>
<p>Tema 37. O contrato de préstamo: as súas especies. O préstamo simple ou mutuo. Lexislación sobre préstamos usurarios. O comodato.</p>
<p>Tema 38. O precario. O contrato de depósito: a súa natureza e clases. O depósito ordinario. Depósito irregular e necesario. O secuestro.</p>
<p>Tema 39. O contrato de sociedade. Natureza e clases. Constitución e contido do contrato. Extinción da sociedade. A compañía familiar no dereito civil de Galicia.</p>
<p>Tema 40. O contrato de fianza: a súa regulación no Código Civil. O contrato de edición. Transaccións e compromisos. O convenio arbitral e os seus efectos. Os contratos aleatorios: renda vitalicia, xogo e aposta. O vitalicio no dereito civil de Galicia.</p>
<p>Tema 41. Os casecontratos. O seu concepto e especies. O cobro do indebido e a xestión de negocios alleos sen mandato. As obrigas que nacen da culpa e neglixencia: criterios de imputabilidade.</p>
<p>Tema 42. O matrimonio: réxime xurídico do matrimonio civil e do matrimonio canónico. Forma de celebración e inscrición. Efectos persoais e patrimoniais do matrimonio. Nulidade, separación, disolución do matrimonio e divorcio: as súas causas e efectos.</p>
<p>Tema 43. A filiación: concepto e clases. Referencia ás accións de filiación. A filiación adoptiva. A patria potestade. Representación legal dos fillos. Administración e disposición de bens. A débeda alimenticia entre parentes. A tutela. A curatela. Protección do menor no Código Civil e na lexislación especial: defensor xudicial, a garda de feito, o acollemento de menores.</p>
<p>Tema 44. A sucesión mortis causa. Condicións requiridas para suceder; capacidade e incapacidade; a indignidade. Adquisición da herdanza; a aceptación. O beneficio de inventario. A repudiación; a renuncia en prexuízo dos acredores.</p>
<p>Tema 45. A comunidade hereditaria. A partición. Regras xerais. Exame da partición feita polo testador, por contador-partidor e polos herdeiros. Operacións que comprende. Nulidade, rescisión e modificación. A colación. As partillas no dereito civil de Galicia.</p>
<p>Tema 46. A institución de herdeiro. Efectos da sucesión a título de herdeiro. Os dereitos de representación e de acrecer. O legado: tipos. Réxime de adquisición do legado. As reservas hereditarias: tipos.</p>
<p>Tema 47. A sucesión testamentaria. O testamento. Capacidade e incapacidade para testar. Testamentos abertos, pechados e hológrafos: regulamentación xeral. O testamento mancomunado no dereito civil de Galicia. A substitución hereditaria: concepto e clases.</p>
<p>Tema 48. A sucesión forzosa e a liberdade de testar: sistema español. A lexítima. A mellora. A sucesión intestada. Orde de chamamentos no Código Civil. Sucesión do Estado e sucesión da Comunidade Autónoma de Galicia. Institucións do dereito civil de Galicia: o pacto de mellora; o dereito de labrar e posuír; as apartacións; o usufructo universal de viuvez.</p>
<p>Dereito mercantil</p>
<p>Tema 1. Contido do dereito mercantil: sistemas. O acto de comercio na teoría e no dereito español. Os actos mixtos e os actos de comercio por analoxía. Fontes do dereito mercantil; o Código de Comercio. Lexislación complementaria e outras fontes</p>
<p>Tema 2. Dereito mercantil autonómico e da Unión Europea. Dereito dos consumidores. O mercado de valores: organización e funcionamento. Valores negociables. O mercado da débeda pública. A empresa mercantil: elementos.</p>
<p>Tema 3. Concepto doutrinal e legal de comerciante. O comerciante individual. Condicións de capacidade. Responsabilidade patrimonial polo exercicio do comercio por persona casada. A sociedade mercantil: os seus elementos; a súa constitución; a sociedade irregular.</p>
<p>Tema 4. A sociedade regular colectiva. A sociedade comanditaria simple e por accións. As sociedades cooperativas.</p>
<p>Tema 5. As sociedades de responsabilidade limitada. Constitución. Achegas dos socios na constitución da sociedade de responsabilidade limitada. Réxime das participacións sociais. Órganos sociais. Modificación dos estatutos. A sociedade de responsabilidade limitada unipersoal.</p>
<p>Tema 6. A sociedade anónima. Constitución. Achegas. Patrimonio e capital social. As modificacións estatutarias: aumento e reducción do capital social.</p>
<p>Tema 7. A acción: dereitos que confire ó seu titular. Negocios coas accións. Órganos sociais da sociedade anónima. As contas anuais. Impugnación dos acordos sociais. Emisión de obrigas.</p>
<p>Tema 8. Transformación, fusión e escisión das sociedades mercantís: principios xerais. A súa disolución: causas. Liquidación da sociedade: operacións que comprende.</p>
<p>Tema 9. Entidades mercantís especiais: caixas de aforro; réxime xurídico. Bancos; réxime xurídico. Sociedades anónimas laborais. Sociedades de capital-risco. Sociedades de garantía recíproca. Institucións de investimento colectivo.</p>
<p>Tema 10. A contabilidade mercantil. Valor probatorio. Balance e distribución de beneficios nas sociedades anónima e limitada. A auditoría de contas. O rexistro mercantil: principios. Organización. Obxecto de inscrición.</p>
<p>Tema 11. A propiedade industrial; patentes e marcas: réxime xeral. O dereito da competencia: defensa da competencia e competencia desleal. Especial referencia á súa incidencia sobre a actividade administrativa de fomento. A unión temporal de empresas.</p>
<p>Tema 12. Teoría xeral dos títulos valores. A letra de cambio: concepto, emisión, forma e trasmisión. Réxime das accións cambiarias. Os títulos ó portador e nominativos. O cheque: tipos</p>
<p>Tema 13. A obriga e o contrato mercantil: normas xerais do Código de Comercio. A compravenda mercantil. A comisión mercantil. Os contratos bancarios: a conta corrente; a apertura de crédito; o préstamo; o desconto; o depósito. As tarxetas de crédito.</p>
<p>Tema 14. Contratos bolsistas. O leasing. O contrato de asistencia técnica. O factoring. Contrato de axencia: exclusividade; a franquía.</p>
<p>Tema 15. O contrato de transporte. O contrato de contas en participación. O contrato de seguro: a súa regulación. Os seus elementos. Tipos de seguro: especial referencia ós seguros de persoas, de danos e de responsabilidade.</p>
<p>Tema 16. O dereito de creba. Fundamento. Aspectos substantivos. Clases de creba: fortuíta, culpable e fraudulenta. Inhabilitación e rehabilitación do crebado. A creba das sociedades mercantís.</p>
<p>Tema 17. A masa da creba: delimitación. Reintegración á masa, retroacción da creba, actos impugnables. Reducción da masa; reivindicacións e dereito de separación. Prelación de créditos.</p>
<p>Tema 18. O dereito marítimo: fontes. O armador: especialidades do seu réxime de responsabilidade. O contrato de fletamento e subfletamento. O dereito da navegación aérea: especial referencia ás normas sobre responsabilidade en caso de accidente.</p>
<p>Dereito laboral e da Seguridade Social</p>
<p>Tema 1. As notas configuradoras do traballo obxecto do dereito do traballo: liberdade, remuneración, dependencia e alleidade. Formación e desenvolvemento do dereito do traballo. Contido e concepto do dereito do traballo.</p>
<p>Tema 2. O sistema de fontes do dereito do traballo. Caracterización xeral. Tipoloxía das normas laborais. A potestade normativa das comunidades autónomas. As ordenanzas de traballo: vixencia. O convenio colectivo: concepto, partes, elaboración, depósito, publicación, eficacia e tipoloxía. A norma internacional laboral.</p>
<p>Tema 3. A aplicación das normas laborais. Principios de ordenación. A relación lei-convenio colectivo. Colisión e concorrencia entre normas estatais e normas convencionais. O principio de condición máis beneficiosa. Os principios de irrenunciabilidade de dereitos e territorialidade das normas laborais.</p>
<p>Tema 4. O contrato de traballo. O traballador: concepto xurídico e legal. O empresario: concepto e tipoloxía. Os entes públicos como empregadores. A interposición de empresarios. As contratas e subcontratas de obras e servicios.</p>
<p>Tema 5. Clases de contrato de traballo atendendo á súa duración. Os contratos temporais: tipoloxía e réxime xurídico. Os dereitos fundamentais do traballador. A categoría profesional. O cumprimento da prestación de traballo; deberes de obediencia, dilixencia e boa fe.</p>
<p>Tema 6. A xornada de traballo: xornada normal e xornadas especiais. O contrato a tempo parcial e contrato de substituión. As horas extraordinarias. O horario de traballo. Os descansos semanal e festivo. As vacacións anuais.</p>
<p>Tema 7. O salario; a súa protección legal e garantías. O salario mínimo interprofesional. Absorción e compensación de salarios. O Fondo de Garantía Salarial.</p>
<p>Tema 8. Os poderes do empresario: caracterización xeral. O poder de dirección. O poder de variación. O poder disciplinario. A responsabilidade empresarial. A sucesión na titularidade da empresa.</p>
<p>Tema 9. As modificacións do contrato de traballo. Tipoloxía. Mobilidade xeográfica. A suspensión do contrato de traballo.</p>
<p>Tema 10. A extinción do contrato de traballo: cadro xeral das causas extintivas. A terminación convencional do contrato. Extinción por morte e incapacidade do traballador. Morte, xubilación e incapacidade do empresario e extinción da personalidade contratante. A extinción por forza maior, por causas obxectivas e por causas económicas e tecnolóxicas. O despedimento.</p>
<p>Tema 11. Concepto e principios da Seguridade Social. O sistema de Seguridade Social: estructura e ámbito. Réxime xeral e réximes especiais da Seguridade Social. A xestión da Seguridade Social: entidades xestoras e servicios comúns.</p>
<p>Tema 12. A acción protectora. As continxencias protexidas: cadro xeral. Prestacións. As prestacións de xubilación e invalidez non contributivas da Seguridade Social.</p>
<p>Tema 13. A asistencia sanitaria. Persoas protexidas. Contido: asistencia médica, hospitalización, prestacións farmacéuticas, outras prestacións sanitarias, prestacións de maternidade.</p>
<p>Tema 14. Organización dos servicios sanitarios. As institucións sanitarias da Seguridade Social: clasificación e funcións.</p>
<p>Tema 15. Réxime xurídico do persoal de institucións sanitarias da Seguridade Social.</p>
<p>Facenda pública, lexislación orzamentaria e dereito financeiro</p>
<p>Tema 1. A facenda pública: concepto. Os dereitos e obrigas de contido económico. A xestión da facenda pública: privilexios. Prescrición de créditos.</p>
<p>Tema 2. O gasto público. Os ingresos públicos: concepto e clasificación; tributos, taxas e prezos públicos e privados. A débeda pública: concepto e clases; emisión e amortización de títulos.</p>
<p>Tema 3. O orzamento: concepto, natureza e clases. A Lei xeral presupostaria: estructura e contido. O orzamento do Estado: elaboración e aprobación; execución e liquidación. O ciclo orzamentario.</p>
<p>Tema 4. O orzamento da Comunidade Autónoma de Galicia. A Lei 11/1992, de réxime financeiro e orzamentario de Galicia: estructura e contido. Principais orientacións legais en materia orzamentaria. Orzamentos dos organismos autónomos, entidades públicas empresariais e empresas públicas. Coordinación dos orzamentos das deputacións provinciais.</p>
<p>Tema 5. O patrimonio da Xunta de Galicia. A Lei 3/1985, do patrimonio da Comunidade Autónoma galega: estructura e contido. Bens que o integran. Adquisición, alleamento e cesión. Cambios de cualificación e afectación. Protección e defensa. Prerrogativas.</p>
<p>Tema 6. Os tributos: concepto, natureza e clases. Os impostos: concepto e natureza; clasificación. Principios da imposición: especial referencia ós contidos na Constitución. As normas tributarias: aplicación e interpretación. Dereitos e garantías dos contribuíntes.</p>
<p>Tema 7. A relación xurídica tributaria: concepto, natureza e elementos. Feito impoñible. Suxeitos pasivos e responsables do tributo. Base impoñible. Base liquidable. Tipo de gravame. Cota tributaria. Extinción da débeda tributaria. Garantías do crédito tributario.</p>
<p>Tema 8. As infraccións tributarias: concepto, natureza e clases. Sancións. A xestión tributaria: procedemento; liquidacións e autoliquidacións; as actas da inspección tributaria. Recadación tributaria: idea xeral da recadación en período voluntario e pola vía de constrinximento.</p>
<p>Tema 9. Revisión de actos en vía tributaria. O recurso de reposición en vía tributaria. O procedemento económico-administrativo: natureza; órganos: competencias; interesados; actos impugnables.</p>
<p>Tramitación do procedemento en primeira ou única instancia. Recursos. Procedementos especiais.</p>
<p>Tema 10. O imposto sobre a renda das persoas físicas. O imposto sobre o patrimonio.</p>
<p>Tema 11. O imposto sobre sociedades. O imposto sobre sucesións e doazóns.</p>
<p>Tema 12. O imposto sobre transmisións patrimoniais e actos xurídicos documentados. O imposto sobre o valor engadido.</p>
<p>Tema 13. Financiamento das comunidades autónomas: regulación constitucional. A LOFCA: estructura; principios xerais da lei; recursos das comunidades autónomas. O Consello de Política Fiscal e Financeira. A chamada corresponsabilidade fiscal.</p>
<p>Tema 14. A potestade tributaria das comunidades autónomas: fundamento e límites. Tributos cedidos polo Estado á Xunta de Galicia. Participación en tributos estatais non cedidos. Outras fontes de ingresos públicos das comunidades autónomas: en particular o Fondo de Compensación Interterritorial e os fondos comunitarios estructurais.</p>
<p>Tema 15. Imposición tributaria autónoma da Xunta de Galicia. A imposición sobre o xogo. A imposición sobre actividades contaminantes. Normativa autonómica en materia de taxas e prezos públicos. A reclamación económico-administrativa en sede autonómica.</p>
<p>Tema 16. Facendas locais: os seus recursos. Impostos municipais de esixencia necesaria. Outros impostos municipais. Taxas e prezos públicos. O Fondo de Cooperación da Xunta de Galicia cos Entes Locais. A tutela financeira dos entes locais.</p>
<p>Tema 17. O Tribunal de Contas: natureza; réxime xurídico; composición e organización. Función fiscalizadora e función xurisdiccional.</p>
<p>Tema 18. O control orzamentario interno: a función interventora na Comunidade Autónoma de Galicia. O Consello de Contas de Galicia: natureza; composición; competencias e funcións.</p>
<p>Segunda parte</p>
<p>Dereito constitucional, comunitario e autonómico</p>
<p>Tema 1. Concepto do Estado: noción sociolóxica; noción organicista; noción xurídica; noción deontolóxica. Estado e dereito. Dereito, ética e poder. Elementos do Estado: territorio, poboación e poder; poder e soberanía. Estado e nación. A cuestión dos nacionalismos.</p>
<p>Tema 2. Sistemas políticos. Nacemento do Estado moderno. Estado liberal. Estado democrático. Estado social. Estado de dereito. Formas de estado e formas de goberno O Estado social e democrático de dereito na Constitución española de 1978. A monarquía parlamentaria.</p>
<p>Tema 3. Estructura do Estado. Estado unitario e unións de estados. Federalismo e rexionalismo. A descentralización e a desconcentración como alter</p>
<p>nativas nos estados unitarios. O Estado español como Estado unitario pero descentralizado na Constitución española de 1978. Unidade e autonomía.</p>
<p>Tema 4. A Constitución: concepto e natureza; clases. A Constitución en sentido formal e en sentido material. O poder constituínte. Contido esencial da Constitución. O control constitucional. A reforma constitucional.</p>
<p>Tema 5. A Constitución Española de 1978: antecedentes e proceso de elaboración; características e influencias; sistemática e estructura. Valores superiores e principios fundamentais da Constitución.</p>
<p>Tema 6. A Coroa: Monarquía, Coroa e Rei. A sucesión a Coroa. Tutela e rexencia. Posición constitucional de El-Rei: estatus; referendo dos actos de El-Rei. Funcións de El-Rei. A Casa Real.</p>
<p>Tema 7. As Cortes Xerais: natureza, composición e estructura. O estatus dos parlamentarios: inmunidade e inviolabilidade. Os regulamentos parlamentarios: a reforma do regulamento do Senado. Organización e goberno interior das Cámaras.</p>
<p>Tema 8. As Cortes Xerais (II). Bicameralismo imperfecto. Funcións das Cortes Xerais. A función lexislativa: iniciativa, tramitación, sanción e promulgación. A función de control: análise particular da cuestión de confianza e da moción de censura. As funcións económico-financeiras. As Cortes e as relacións exteriores do Estado.</p>
<p>Tema 9. O Goberno. O Goberno e a Administración. Composición, nomeamento e destitución dos membros do Goberno. Funcionamento: Consello de Ministros e comisións delegadas do Goberno. O presidente do Goberno.</p>
<p>Tema 10. O Goberno (II). Funcións do Goberno: función política, función lexislativa e función administrativa. Relacións coas Cortes Xerais. A Administración pública na Constitución española de 1978.</p>
<p>Tema 11. O Poder Xudicial: principios constitucionais básicos. O Consello Xeral do Poder Xudicial: natureza, composición, estructura e funcións. A organización xudicial española. O Ministerio Fiscal. Participación popular: o xurado.</p>
<p>Tema 12. A defensa da Constitución: sistemas de xustiza constitucional. O Tribunal Constitucional: natureza. Composición e organización. Funcionamento. Competencias. Efectos das sentencias.</p>
<p>Tema 13. O Tribunal Constitucional (II). Os procedementos de declaración de inconstitucionalidade. O recurso de amparo. O recurso de inconstitucionalidade. As cuestións de competencia. Os conflictos constitucionais: conflictos entre Estado e comunidades autónomas; conflictos entre órganos constitucionais do Estado. Impugnacións de disposicións e resolucións das comunidades autónomas.</p>
<p>Tema 14. Os dereitos fundamentais e as liberdades públicas: evolución histórica; natureza; clases. Os dereitos fundamentais na Constitución Española:</p>
<p>enumeración. Os principios rectores da política social e económica.</p>
<p>Tema 15. As garantías constitucionais dos dereitos fundamentais e liberdades públicas. Garantías xurisdiccionais. O Defensor do Pobo: natureza; designación; funcións. A suspensión dos dereitos e liberdades.</p>
<p>Tema 16. O modelo económico da Constitución española. Principios xerais informadores. A economía de mercado. A planificación da actividade económica. A planificación económica. A participación social na planificación e desenvolvemento da actividade económica.</p>
<p>Tema 17. A Constitución e a acción exterior do Estado. A organización da Administración exterior do Estado. Os tratados internacionais. Relacións exteriores e actividades con transcendencia no exterior: xurisprudencia constitucional.</p>
<p>Tema 18. As Comunidades europeas: natureza; obxectivos e fins. Nacemento e fases da súa evolución: o proceso de integración europea. Tratados constitutivos e complementarios. A Acta Única Europea. O Tratado da Unión. A unión económica e monetaria: Tratado de Amsterdam. A dimensión rexional de Europa.</p>
<p>Tema 19. O dereito comunitario europeo: caracteres. Fontes do dereito comunitario: dereito orixinario e dereito derivado; regulamentos, directivas e decisións; outras fontes. Aplicación e eficacia do dereito comunitario. A integración e transposición do dereito comunitario en España.</p>
<p>Tema 20. As institucións comunitarias: composición, organización e funcionamento. O Consello. A Comisión. O Parlamento. O Tribunal de Xustiza. O Consello Europeo. O Tribunal de Contas. O Comité das Rexións.</p>
<p>Tema 21. As competencias da comunidade. Competencias orixinarias. O desenvolvemento das competencias comunitarias: competencias implícitas e subsidiarias. As relacións entre a competencia comunitaria e a competencia nacional. Participación dos entes territoriais non estatais no proceso decisorio: fases ascendente e descendente.</p>
<p>Tema 22. As liberdades básicas do sistema comunitario. Libre circulación de mercadorías, de persoas, de servicios e de capitais. Regras particulares sobre a libre competencia. A cidadanía da Unión Europea</p>
<p>Tema 23. As políticas comunitarias. A política agraria común. A política común pesqueira. A política económica e social. A unión económica e monetaria. Outras políticas. O euro: o seu réxime xurídico. Outras políticas.</p>
<p>Tema 24. O Estado das autonomías. Precedentes histórico-constitucionais. A autonomía política na Constitución española de 1978: principios xerais; xurisprudencia constitucional. Vías de acceso á autonomía: exposición breve do proceso de implan</p>
<p>tación das autonomías. Os pactos autonómicos de 1992 e o seu desenvolvemento.</p>
<p>Tema 25. Os estatutos de autonomía: significado xurídico-constitucional. Natureza: o estatuto como norma autonómica e como norma estatal. Contido. Interpretación. Procedemento de elaboración dos estatutos de autonomía. Homoxeneidade e diversidade das comunidades autónomas: os chamados feitos diferenciais.</p>
<p>Tema 26. A autonomía galega. Antecedentes históricos. O proxecto de Estatuto de 1936. O Estatuto de autonomía de 1981: proceso de elaboración, estructura e contido. Desenvolvemento do Estatuto de autonomía de Galicia.</p>
<p>Tema 27. Bases fundamentais da autonomía galega. O territorio. A organización territorial de Galicia. Os símbolos de Galicia. A lingua e a cultura galegas: a normalización lingüística. O recoñecemento da galeguidade.</p>
<p>Tema 28. Bases fundamentais da autonomía galega (II). Os dereitos dos cidadáns galegos: garantías. Os dereitos lingüísticos dos cidadáns galegos: xurisprudencia do Tribunal Constitucional sobre as linguas oficiais. Os dereitos dos galegos no exterior: o dereito de participación na vida pública de Galicia.</p>
<p>Tema 29. A organización política das comunidades autónomas. As institucións de autogoberno de Galicia: descrición. Sede. Outros órganos estatutarios: o Valedor do Pobo; o Consello de Contas.</p>
<p>Tema 30. O Parlamento de Galicia: carácter; normas que o regulan. O estatus dos deputados autonómicos: privilexios; incompatibilidades. Duración do mandato. Composición. Sistema electoral galego.</p>
<p>Tema 31. O Parlamento de Galicia (II). Organización e funcionamento do Parlamento de Galicia. Réxime de sesións. Adopción de acordos. Funcións do Parlamento de Galicia: función normativa, función de control, función económico-administrativa.</p>
<p>Tema 32. O poder executivo de Galicia. O presidente da Xunta de Galicia: funcións; en particular, a función representativa. Elección do presidente: a súa tramitación; nomeamento. Delegación de funcións e substitución. Incompatibilidades. Cesamento: os privilexios e honras do presidente tralo seu cesamento.</p>
<p>Tema 33. A Xunta de Galicia: natureza e réxime legal. Composición, organización e funcionamento. O Consello como órgano colexiado de goberno: as súas atribucións e réxime de funcionamento e acordos. A preparación das sesións do Consello. Os conselleiros: nomeamento e cesamento; réxime de incompatibilidades; funcións. As comisións delegadas do Goberno: enumeración e funcións.</p>
<p>Tema 34. Relacións da Xunta co Parlamento. Información ó Parlamento polo presidente e polos conselleiros; preguntas, interpelacións e mocións; debate sobre a autonomía. Cuestión de confianza e moción de censura. Disolución do Parlamento.</p>
<p>Tema 35. As administracións públicas das comunidades autónomas: bases do réxime xurídico das administracións públicas. A Administración pública galega no Estatuto de autonomía: modelos posibles. Competencias autonómicas para o establecemento dun réxime xurídico: aplicación dos principios xerais do título IV da Constitución.</p>
<p>Tema 36. A Administración pública de Galicia (II). A Administración central. As consellerías: organización e estructura. A Administración periférica da Xunta de Galicia: estructura; perspectivas de futuro.</p>
<p>Tema 37. A Administración pública de Galicia (III). A Administración institucional: organismos autónomos; entidades empresariais de dereito público; empresas públicas. A Administración corporativa: colexios, cámaras, confrarías. As fundacións de interese galego.</p>
<p>Tema 38. A Administración de Xustiza na Comunidade Autónoma de Galicia. O Tribunal Superior de Xustiza de Galicia: antecedentes; organización; competencias. Competencias da Comunidade autónoma en relación coa Administración de xustiza; os rexistros e o notariado.</p>
<p>Tema 39. As competencias das comunidades autónomas: natureza; clases: exclusivas, compartidas, concorrentes. A reserva de competencias ó Estado do artigo 149: normativa básica; a atribución estatutaria de competencias e a cláusula de cerramento do artigo 149.3º.</p>
<p>Tema 40. As competencias da Xunta de Galicia no Estatuto de autonomía. As transferencias de competencias, funcións e servicios do Estado ás comunidades autónomas: as comisións mixtas e os reais decretos de traspasos: natureza; contido. A valoración dos servicios transferidos.</p>
<p>Tema 41. A modificación extraestatutaria das competencias autonómicas: leis marco; en especial: as leis de transferencia e delegación; as leis de harmonización. Previsións constitucionais da supletoriedade do dereito estatal; a cuestión na doutrina e na xurisprudencia constitucional.</p>
<p>Tema 42. As competencias normativas das comunidades autónomas: o marco constitucional. O ordenamento xurídico de Galicia. Leis de Galicia: o seu rango e posición constitucional; o principio de competencia nas relacións entre o ordenamento estatal e autonómico. Decretos lexislativos.</p>
<p>Tema 43. Regulamentos autonómicos: tipos e procedemento de elaboración; intervención das comunidades autónomas na transposición do dereito comunitario. O réxime xurídico do exercicio das competencias autonómicas. Aplicación do dereito galego.</p>
<p>Tema 44. A execución autonómica da lexislación do Estado. As facultades estatais de vixilancia e inspección; a alta inspección. A eventualidade da ampliación das competencias executivas das comu</p>
<p>nidades autónomas: a súa eventual configuración como administración territorial primaria; fórmulas de colaboración interadministrativa para a xestión das competencias estatais.</p>
<p>Tema 45. As relacións entre administracións públicas. As relacións entre o Estado e as comunidades autónomas: os mecanismos de participación, colaboración e coordinación. O control da actividade das comunidades autónomas: control ordinario e extraordinario.</p>
<p>Tema 46. As relacións entre administracións públicas (II). As relacións de comunidades autónomas entre si: os convenios e acordos de colaboración e cooperación; prohibición de pactos de federación. As relacións entre as comunidades autónomas e as entidades locais: relacións de colaboración, de coordinación e de control.</p>
<p>Tema 47. A reforma dos estatutos de autonomía. Os procedementos de reforma do Estatuto de autonomía de Galicia: procedemento xeral; procedemento especial.</p>
<p>Dereito administrativo (I):</p>
<p>Parte xeral</p>
<p>Tema 1. A Administración pública: concepto; acepcións. Administración e política: actividade administrativa e actividade política. Administración pública e Constitución.</p>
<p>Tema 2. Administración pública e dereito. O dereito administrativo. Sistemas de dereito administrativo: cualificación do sistema español. A expansión do dereito administrativo. A fuxida do dereito administrativo.</p>
<p>Tema 3. O ordenamento xurídico-administrativo. Fontes do dereito administrativo: caracteres e enumeración. Os principios de reserva de lei e de xerarquía normativa. A autointegración do ordenamento xurídico-administrativo. A codificación do dereito administrativo.</p>
<p>Tema 4. A lei: concepto, natureza e carácter. Lei formal e lei material. Leis orgánicas e leis ordinarias. O procedemento lexislativo. Leis das comunidades autónomas.</p>
<p>Tema 5. Disposicións do Goberno con forza ou valor de lei: natureza da lexislación delegada. O decreto-lei. O decreto lexislativo. O control da lexislación delegada. Figuras semellantes: en particular, a deslegalización.</p>
<p>Tema 6. O regulamento: concepto e natureza. Fundamento da potestade regulamentaria. Clases de regulamento. Órganos con potestade regulamentaria. Os regulamentos dos órganos constitucionais. Requisitos formais e materiais de validez dos regulamentos executivos. Os regulamentos autónomos.</p>
<p>Tema 7. O regulamento (II). Regulamentos autonómicos que desenvolven leis estatais: carácter e natureza. Eficacia normativa do regulamento: a inderrogabilidade singular dos regulamentos. A</p>
<p>impugnación dos regulamentos ilegais. A cuestión de ilegalidade. A revisión de oficio dos regulamentos. Os actos administrativos xerais, as instruccións e as ordes de servicio.</p>
<p>Tema 8. O costume como fonte do dereito administrativo: a doutrina do precedente administrativo; o desuso. Os principios xerais do dereito. A xurisprudencia e a doutrina científica. A aplicación do ordenamento xurídico-administrativo.</p>
<p>Tema 9. O principio de legalidade e as súas manifestacións. As potestades administrativas: concepto e clases. A atribución da potestade. A discrecionalidade administrativa e os seus límites. A desviación de poder e o control da discrecionalidade administrativa. Os conceptos xurídicos indeterminados.</p>
<p>Tema 10. A Administración e os tribunais de xustiza. O principio de autotutela. Conflictos de xurisdicción entre os tribunais e a Administración. O Tribunal de Conflictos.</p>
<p>Tema 11. A relación xurídico-administrativa: concepto e caracteres; clases. Elementos e contido. As administracións públicas como suxeitos das relacións xurídico-administrativas: tipoloxía dos entes públicos. A personalidade xurídica das administracións públicas.</p>
<p>Tema 12. O administrado: concepto e clases. O estatus xurídico do administrado: capacidade e representación; postulación. Dereitos públicos subxectivos e intereses lexítimos: diferencias. Situacións xurídicas pasivas: deberes, obrigas e cargas. As prestacións forzosas.</p>
<p>Tema 13. Os dereitos dos cidadáns na lexislación estatal sobre réxime xurídico e procedemento administrativo común. O dereito ó uso da lingua. O dereito de acceso ós arquivos e rexistros. A colaboración dos cidadáns coa Administración.</p>
<p>Tema 14. Teoría da organización. Entes públicos: entes e órganos. Relacións entre administracións públicas: requisitos. Convenios. Consorcios. Conferencias sectoriais.</p>
<p>Tema 15. O órgano administrativo. Clases de órganos. Creación de órganos administrativos. A competencia: competencia e atribucións. Tipos de competencia. Abstención e recusación.</p>
<p>Tema 16. Relacións interorgánicas. Xerarquía, delegación, avocación, encomenda de xestión, delegación de sinatura, suplencia e substitución, coordinación e comunicación entre órganos. Desconcentración. Conflictos de atribucións. Conferencias sectoriais.</p>
<p>Tema 17. Os actos xurídicos da Administración. O acto administrativo: concepto e caracteres. Clases. Actos presuntos e actos tácitos: o silencio administrativo. Elementos do acto administrativo. En particular, a forma dos actos administrativos: a motivación, a notificación e a publicación. Os chamados actos políticos: natureza e réxime de impugnación.</p>
<p>Tema 18. Validez e eficacia do acto administrativo. Eficacia temporal: suspensión de efectos. Eficacia retroactiva. Cesación da eficacia. O privilexio da executividade dos actos administrativos: fundamento e natureza; executividade e autotutela.</p>
<p>Tema 19. A execución forzosa pola Administración dos actos administrativos: presupostos. Medios de execución forzosa. A teoría da vía de feito: estudio xurisprudencial.</p>
<p>Tema 20. A invalidez do acto administrativo. Nulidade de pleno dereito: causas; efectos. Anulabilidade: causas; efectos. Transmisibilidade, conversión, conservación e validación. Irregularidades non invalidantes: erros materiais ou de feito. A invalidez das disposicións administrativas.</p>
<p>Tema 21. Revisión de oficio da validez dos actos administrativos e os regulamentos pola propia Administración. Supostos en que procede. Tramitación: requisitos formais. A declaración de lesividade. A revogación dos actos non declarativos de dereitos.</p>
<p>Tema 22. Os contratos das administracións públicas: actos e contratos; contratos administrativos e contratos privados; contratos e convenios. Natureza e caracteres. Clases. Principios rectores da contratación administrativa: a doutrina dos actos separables. Réxime xurídico vixente. Competencias das comunidades autónomas na materia.</p>
<p>Tema 23. Ámbito de aplicación subxectiva e material da Lei 13/1995, de contratos das administracións públicas: negocios xurídicos excluídos. Elementos do contrato. Órganos que interveñen na contratación administrativa. Requisitos para contratar coa Administración: incapacidades e prohibicións legais.</p>
<p>Tema 24. Actuacións preparatorias da contratación administrativa. O expediente de contratación. Procedementos e formas de adxudicación. Perfección e formalización. Garantías. Invalidez.</p>
<p>Tema 25. Execución dos contratos administrativos: principios; os privilexios da Administración e os seus límites. Cumprimento do contrato: efectos; risco e ventura e forza maior. Modificación e suspensión. Revisión e actualización de prezos. Cesión e subcontratación.</p>
<p>Tema 26. Extinción: exame particular da resolución por incumprimento. O contrato de obras. A concesión de obras públicas.</p>
<p>Tema 27. O contrato de xestión de servicios públicos. O contrato de subministracións.</p>
<p>Tema 28. Os contratos de consultoría, de asistencia e para traballos específicos e concretos non habituais. Os contratos administrativos de réxime especial. Os contratos atípicos.</p>
<p>Tema 29. O procedemento administrativo: concepto, natureza e fins. Clases. Réxime legal: ámbito de aplicación subxectivo e material da Lei 30/1992, de réxime xurídico das administracións públicas e do procedemento administrativo común. Principios</p>
<p>xerais do procedemento administrativo. Competencias das comunidades autónomas na materia.</p>
<p>Tema 30. Os interesados no procedemento: concepto legal. Capacidade, lexitimación e representación. A participación dos interesados no procedemento. Os actos de ordenación do procedemento: actos de impulso, de dirección e de constancia. Termos e prazos.</p>
<p>Tema 31. Fases de desenvolvemento do procedemento administrativo. Iniciación: formas; emenda e mellora da solicitude; acumulación de expedientes; tramitación de urxencia; adopción de medidas provisionais. Instrucción: alegacións; información pública; probas; audiencia do interesado; proposta de resolución. Exame particular dos informes no procedemento administrativo.</p>
<p>Tema 32. Fases de desenvolvemento do procedemento administrativo (II). Terminación do procedemento: resolución, desistencia, renuncia e caducidade. A terminación convencional. A terminación presunta por silencio. Efectos da terminación do procedemento.</p>
<p>Tema 33. Os procedementos especiais. Exame particular dos procedementos para a elaboración de disposicións de carácter xeral. Procedementos excluídos. Procedementos ós que se aplica supletoriamente a Lei 30/1992.</p>
<p>Tema 34. Os recursos administrativos: concepto e natureza; clases. Réxime legal. Principios xerais: en particular, a reformatio in peius. Requisitos. O procedemento administrativo en vía de recurso. Efectos.</p>
<p>Tema 35. Os recursos administrativos (II). O recurso de alzada. O recurso de reposición. O recurso de revisión: exame particular das causas de interposición; xurisprudencia. Recursos fronte a actos de xestión tributaria: recurso de reposición; en particular, a reclamación económico-administrativa.</p>
<p>Tema 36. A xurisdicción contencioso-administrativa. Sistemas. Sistema español vixente. Natureza, extensión e límites da orde xurisdiccional contencioso-administrativa. Órganos. O recurso contencioso-administrativo. As partes: capacidade, representación e postulación. Representación e defensa das administracións públicas. O obxecto do recurso: actos impugnables.</p>
<p>Tema 37. A xurisdicción contencioso-administrativa (II). O procedemento contencioso-administrativo. O procedemento abreviado. A sentencia: os seus efectos; outros modos de terminación.</p>
<p>Tema 38. A xurisdicción contencioso-administrativa (III). Recursos contra providencias, autos e sentencias. O recurso de casación. A casación para a unificación da doutrina. A casación en interese da lei. O recurso de revisión. Execución de sentencias. Suspensión do acto ou disposición impugnada. Outras medidas cautelares.</p>
<p>Tema 39. Os procesos especiais en materia electoral e de protección dos dereitos fundamentais. O procedemento para as reclamacións previas ás vías xudiciais civil e laboral. A Administración ante a xustiza ordinaria. Os interdictos e a Administración.</p>
<p>Tema 40. A expropiación forzosa: natureza e fundamento. Lexislación vixente. Competencias das comunidades autónomas na materia. Elementos: suxeitos, obxecto e causa. Efectos en relación coa propiedade. Procedemento xeral. Procedementos especiais. Estudio especial da declaración de urxente ocupación.</p>
<p>Tema 41. A expropiación forzosa (II). A garantía patrimonial na expropiación: o prezo xusto e a súa impugnación. Garantías xurisdiccionais fronte á vía de feito, por vicios do procedemento e por lesión. O dereito de reversión: causas; exercicio; efectos.</p>
<p>Tema 42. A responsabilidade patrimonial das administracións públicas: concepto, natureza e fundamento. Evolución lexislativa. A súa regulación na Constitución de 1978: responsablidade da Administración, do Estado lexislador e do Estado xuíz. Innovacións da Lei 30/1992 e da Lei 4/1999. Competencias das comunidades autónomas na materia. Presupostos da responsabilidade patrimonial. Extensión da reparación.</p>
<p>Tema 43. A responsabilidade patrimonial das administracións públicas (II). Exercicio da acción de responsabilidade. Procedemento xeral. Procedemento abreviado. Responsabilidade de dereito privado. Responsabilidade de autoridades e persoal. Responsabilidade da Administración por actos dos seus concesionarios e contratistas. Estudio especial en materia de responsabilidade da Administración sanitaria.</p>
<p>Tema 44. A actividade da Administración: formas de acción administrativa; clasificación tradicional e novas orientacións. A actividade de fomento: concepto; manifestacións. As subvencións públicas: concepto, natureza e clases; réxime legal e regulamentario.</p>
<p>Tema 45. A actividade administrativa de policía: concepto, fundamento e límites. Clases de policía. Presupostos lexitimadores da actividade de policía. Os poderes de policía: criterios de aplicación. Medios de policía: regulamentacións administrativas de policía; autorizacións, ordes e mandados; prohibicións.</p>
<p>Tema 46. A potestade sancionadora da Administración: concepto, fundamento e natureza; réxime legal. Principios informadores da potestade sancionadora das administracións públicas. Procedemento sancionador: normativa regulamentaria. Sancións administrativas: análise particular das multas.</p>
<p>Tema 47. A actividade administrativa de servicio público: concepto; evolución; a crise do servicio público clásico e a privatización dos servicios públicos. Formas de xestión: xestión directa, xestión indi</p>
<p>recta e xestión mixta. Os servicios públicos impropios.</p>
<p>Tema 48. A actividade administrativa de servicio público (II). As concesións administrativas: concepto e natureza xurídica; límites. Réxime xurídico. Adxudicación. Contido. Modificación e extinción; rescate e reversión. Efectos. Os servicios de interese xeral; as chamadas obrigas de servicio público: clases. Títulos habilitantes para os servicios de interese xeral</p>
<p>Tema 49. As propiedades administrativas en xeral. Clases. Os bens patrimoniais da Administración: concepto e natureza; réxime xurídico. Os bens do patrimonio nacional e do patrimonio cultural.</p>
<p>Tema 50. O dominio público: concepto e natureza; elementos. Réxime xurídico do dominio público: caracteres; prerrogativas da Administración; adquisición, uso e aproveitamento; disposición; desafectación. As concesións do dominio público. Os bens comunais.</p>
<p>Dereito administrativo (II):</p>
<p>Organización, emprego público e servicios</p>
<p>Tema 1. A Administración xeral do Estado. Órganos centrais: o Consello de Ministros; as Comisións Delegadas do Goberno; a Comisión de Secretarios de Estado e Subsecretarios. O presidente do Goberno; os vicepresidentes do Goberno. Os ministros, os secretarios de Estado, subsecretarios, directores xerais e secretarios xerais técnicos. Órganos periféricos: delegados do Goberno; subdelegados do Goberno; outros órganos.</p>
<p>Tema 2. A Administración institucional. Organismos autónomos; entidades públicas empresariais; sociedades públicas. Corporacións públicas non territoriais. Fundacións públicas.</p>
<p>Tema 3. A Administración consultiva: natureza xurídica dos órganos da Administración consultiva. A Administración consultiva na Constitución española de 1978: o artigo 107. Consello de Estado e órganos consultivos das comunidades autónomas: doutrina xurisprudencial.</p>
<p>Tema 4. O Consello de Estado: evolución histórica. Réxime vixente. Composición. Organización. Funcionamento.</p>
<p>Tema 5. O Consello de Estado (II). Competencias: competencias do Pleno; competencias da Comisión Permanente. O artigo 23 da LOCE. Dictames preceptivos e dictames facultativos.</p>
<p>Tema 6. O Consello Consultivo de Galicia: natureza. Réxime vixente. A autonomía funcional do Consello Consultivo de Galicia. Composición. Presidente. Conselleiros. Secretario.</p>
<p>Tema 7. O Consello Consultivo de Galicia (II). Competencias. Carácter dos dictames. Consultas. Dictames preceptivos. Dictames facultativos. Fórmula de incorporación de dictames. Dictames e informes: os informes doutros órganos de consulta</p>
<p>e asistencia xurídica; as súas diferencias cos dictames. Interpretación do regulamento. Memorias.</p>
<p>Tema 8. O Consello Consultivo de Galicia (III). Persoal do Consello. Letrados. Outro persoal do Consello. Réxime estatutario; réxime disciplinario: normativa de aplicación. O orzamento do Consello.</p>
<p>Tema 9. O Consello Económico e Social de Galicia: natureza; réxime vixente. Composición. Competencias. Organización e funcionamento. Outros órganos consultivos colexiados da Comunidade Autónoma de Galicia.</p>
<p>Tema 10. A Administración local: evolución histórica; réxime legal vixente. Posición constitucional de municipios e provincias. Distribución de competencias entre o Estado e as comunidades autónomas sobre Administración local: doutrina xurisprudencial. A Administración local en Galicia; especial referencia á comarca e á parroquia rural.</p>
<p>Tema 11. O municipio: concepto; o seu réxime legal. Elementos: poboación e territorio; estudio especial da alteración de termos municipais. Organización. Competencias. Eleccións locais.</p>
<p>Tema 12. A provincia: concepto; o seu réxime legal. Elementos. Organización. Competencias. Réximes especiais municipais e provinciais.</p>
<p>Tema 13. Réxime xurídico das corporacións locais: impugnación de acordos. Potestade regulamentaria das corporacións locais. Bens e servicios das corporacións locais. Contratación das corporacións locais.</p>
<p>Tema 14. Función pública e burocracia. A función pública española: antecedentes e evolución. A reforma da función pública de 1984; modificacións posteriores. Estructura da función pública española: función pública estatal, autonómica e local. Órganos superiores da función pública.</p>
<p>Tema 15. Réxime funcionarial e réxime estatutario: a aplicación subxectiva da Lei 30/1984. Selección de funcionarios públicos. Adquisición da condición de funcionario; formación e perfeccionamento. Funcionarios interinos. Selección de persoal laboral. O acceso á función pública dos nacionais de estados membros da Comunidade Europea.</p>
<p>Tema 16. Provisión de postos de traballo e promoción profesional. A carreira administrativa: grao persoal; promoción interna. Plans de emprego. Situacións administrativas.</p>
<p>Tema 17. Dereitos dos funcionarios públicos: esquema xeral. Deberes. Réxime de incompatibilidades. Responsabilidade e réxime disciplinario. Extinción da relación funcionarial.</p>
<p>Tema 18. A función pública en Galicia: bases do seu réxime xurídico. Normativa legal e regulamentaria en materia de función pública galega: peculiaridades. Persoal funcionario: persoal laboral. O</p>
<p>convenio colectivo único do persoal laboral da Xunta de Galicia.</p>
<p>Tema 19. Administración territorial. Planificación do territorio: a comarcalización de Galicia. Administración xudicial. Administración interior. Policía autonómica. Coordinación de policías locais. Protección civil. Xogos e apostas.</p>
<p>Tema 20. Ordenación do territorio. Solo e ordenación urbana. Vivenda.</p>
<p>Tema 21. Obras públicas. Estradas. Transportes. Obras hidráulicas.</p>
<p>Tema 22. Costas e portos. Réxime xurídico das augas terrestres.</p>
<p>Tema 23. Agricultura. Estructuras agrarias. Arrendamentos rústicos. Concentración parcelaria. Gandería. Vías pecuarias. Producción e comercialización agropecuaria.</p>
<p>Tema 24. Medio ambiente. Actividades molestas, insalubres, nocivas e perigosas. Montes: producción forestal; aproveitamentos forestais. Os montes veciñais en man común. Espacios naturais protexidos. Caza e pesca fluvial.</p>
<p>Tema 25. Pesca, marisqueo e acuicultura. Réxime xeral de aproveitamentos. Réxime sancionador.</p>
<p>Tema 26. Actuación administrativa na industria. Regulación e intervención no sector enerxético. As minas. Hidrocarburos. Protección de pedras ornamentais.</p>
<p>Tema 27. Administración económica. A actividade administrativa de fomento das actividades económicas: o Instituto Galego de Promoción Económica (Igape). A planificación da actividade económica. O sector público da economía galega. Os avais públicos.</p>
<p>Tema 28. Comercio interior. Comercio exterior. Defensa da competencia. Disciplina do mercado. Consumo. O Estatuto Galego do Consumidor e Usuario.</p>
<p>Tema 29. Educación non universitaria. Universidades e investigación.</p>
<p>Tema 30. Saúde pública. Sanidade interior. O Servicio Galego de Saúde (Sergas): organización e competencias. Formas de Xestión da Sanidade Pública. Ordenación farmacéutica.</p>
<p>Tema 31. Servicios sociais e asistencia social. Protección de menores. Promoción xuvenil. Cultura. Patrimonio cultural. Turismo. Tempo libre. Medios de comunicación social. Deportes.</p>
<p>Tema 32. Relacións laborais: competencias autonómicas. Emprego: promoción do emprego. Os servicios de colocación. Formación profesional e ocupacional.</p>
<p>Tema 33. Dereito das telecomunicacións. Prensa, radio e televisión. A Compañía de Radio Televisión de Galicia.</p>

