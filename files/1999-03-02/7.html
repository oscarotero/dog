---
date: '1999-03-02'
id: '4932'
page: 2
number: 42
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 3 de febreiro de 1999 pola que se autoriza definitivamente a apertura
  e funcionamento dos centros privados Peñarredonda da Coruña e Lar de Mos
  (Pontevedra).
range: Orde
url: 'https://www.xunta.gal/dog/Publicados/1999/19990302/Anuncio4932_gl.html'
---
<p>Examinados os expedientes instruídos por instancia dos titulares dos centros privados Peñarredonda da Coruña e Lar de Mos, no que se solicita autorización definitiva para a súa apertura e funcionamento.</p>
<p>Tendo en conta que os expedientes foron tramitados polas delegacións provinciais da Consellería de Educación e Ordenación Universitaria correspondentes, que se remiten cos respectivos informes.</p>
<p>Vistos a Lei 1/1990, do 3 de outubro (BOE do 4), de ordenación xeral do sistema educativo, Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias, Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (DOG do 15 de decembro) que o desenvolve.</p>
<p>Considerando que concorren nos expedientes os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa</p>
<p>DISPÓN:</p>
<p>Primeiro.-Autoriza-la apertura e funcionamento dos centros de educación secundaria, e como consecuencia disto, establece-la configuración definitiva dos centros existentes no mesmo edificio ou recinto escolar, segundo se especifica no anexo.</p>
<p>Segundo.-A presente autorización producirá efectos progresivamente, a medida que se implanten as ensinanzas autorizadas de acordo co calendario de aplicación da nova ordenación do sistema educativo.</p>
<p>Terceiro.-Antes do inicio das ensinanzas de educación secundaria obrigatoria que se autorizan, a Delegación Provincial da Consellería de Educación e Ordenación Universitaria, logo do informe da Inspección Educativa, aprobará expresamente a relación de persoal que impartirá docencia nos ditos centros.</p>
<p>Cuarto.-Os centros de educación secundaria que pola presente orde se autorizan, deberán cumpri-la norma básica da edificación NBE-CPI/1996, de condicións de protección contra incendios nos edificios, aprobada por Real decreto 2177/1996, do 4 de outubro (BOE do 29). Todo isto sen prexuízo de que teñan que cumprirse outros requisitos esixidos pola normativa municipal ou autonómica.</p>
<p>Quinto.-Quedan os centros obrigados ó cumprimento da lexislación vixente e a solicita-la oportuna revisión cando teña que modificarse calquera dos datos que sinala a presente orde.</p>
<p>Santiago de Compostela, 3 de febreiro de 1999.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: A Coruña.</p>
<p>Concello: A Coruña.</p>
<p>Localidade: A Coruña.</p>
<p>Enderezo: Peñarredonda, 3.</p>
<p>Código do centro: 15004460.</p>
<p>Denominación específica: Peñarredonda.</p>
<p>Titular: Fomento de Centros de Enseñanza.</p>
<p>Composición resultante:</p>
<p>a) Centro de educación primaria: 7 unidades.</p>
<p>b) Centro de educación secundaria: 8 unidades de educación secundaria obrigatoria.</p>
<p>c) Centro de bacharelato: 4 unidades coas modalidades de ciencias da natureza e da saúde e humanidades e ciencias sociais.</p>
<p>Provincia: Pontevedra.</p>
<p>Concello: Mos.</p>
<p>Localidade: Puxeiros.</p>
<p>Enderezo: Avda. do Rebullón, 21.</p>
<p>Código do centro: 36005427.</p>
<p>Denominación específica: Lar.</p>
<p>Titular: María Sol Pombo Expósito.</p>
<p>Composición resultante:</p>
<p>a) Centro de educación infantil: 5 unidades.</p>
<p>b) Centro de educación primaria: 12 unidades.</p>
<p>c) Centro de educación secundaria: 8 unidades de educación secundaria obrigatoria.</p>
<p>d) Centro de bacharelato: 6 unidades coas modalidades de ciencias da natureza e da saúde, humanidades e ciencias sociais e tecnoloxía.</p>
<p>e) Centro de educación especial: 2 unidades (Psíquicos).</p>

