---
date: '2018-10-16'
id: O92-051018-0001
page: 45901
number: 197
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 4 de outubro de 2018 pola que se dá publicidade á adhesión de
  varias entidades financeiras ao convenio de colaboración para a habilitación
  dun programa de apoio ao acceso ao financiamento operativo (activo corrente)
  das pequenas e medianas empresas, subscrito entre este instituto, as
  sociedades de garantía recíproca e as entidades financeiras adheridas
  (Re-solve 2018).
range: Resolución
url: >-
  https://www.xunta.gal/dog/Publicados/2018/20181016/AnuncioO92-051018-0001_gl.html
---
<p>O Consello de Dirección do Igape, na súa xuntanza do 27 de xuño de 2018, acordou por unanimidade dos seus membros asistentes a aprobación das bases reguladoras do programa de apoio ao acceso ao financiamento operativo (activo corrente) das pequenas e medianas empresas, instrumentadas mediante convenio de colaboración entre o Instituto Galego de Promoción Económica (Igape), as sociedades de garantía recíproca e as entidades financeiras adheridas (Re-solve 2018). Sendo as ditas bases publicadas mediante Resolución do 26 de xullo de 2018 (DOG núm. 153, do 10 de agosto).</p>
    <p>Xunto co texto das devanditas bases publicouse a relación das entidades financeiras que se adheriron ao convenio.</p>
    <p>Posteriormente, adheríronse as entidades financeiras Banco de Sabadell, S.A., Banco Bilbao Vizcaya Argentaria, S.A., Banco Caixa Geral, S.A. e Abanca Corporación Bancaria, S.A., polo que cómpre facelo público.</p>
    <p>Polo que antecede, en virtude das facultades que teño conferidas,</p>
    <h2>RESOLVO:</h2>
    <p>Único. Engadir as entidades financeiras Banco de Sabadell, S.A., Banco Bilbao Vizcaya Argentaria, S.A., Banco Caixa Geral, S.A. e Abanca Corporación Bancaria, S.A. á relación de entidades financeiras adheridas ao convenio de colaboración para a habilitación dun programa de apoio ao acceso ao financiamento operativo (activo corrente) das pequenas e medianas empresas, subscrito entre o Instituto Galego de Promoción Económica (Igape), as sociedades de garantía recíproca e as entidades financeiras adheridas (Re-solve 2018).</p>
    <p>Santiago de Compostela, 4 de outubro de 2018</p>
    <footer><p>Juan Manuel Cividanes Roger<br>Director xeral do Instituto Galego de Promoción Económica</p></footer>

