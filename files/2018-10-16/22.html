---
date: '2018-10-16'
id: G2410-240918-0005
page: 45972
number: 197
agency: Xulgado do Social número 1 de Santiago de Compostela
section: V. Administración de xustiza.
title: EDICTO de notificación de sentenza (DOI 856/2017).
range: Edicto
url: >-
  https://www.xunta.gal/dog/Publicados/2018/20181016/AnuncioG2410-240918-0005_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento de despedimento obxectivo individual 856/2017 deste xulgado do social, seguido por instancia de María Lourdes González Tarrío contra Refojo y González, S.L., Hipescar, S.L. e Campiñas de Laíño, S.A., foi ditada a sentenza cuxa parte dispositiva di:</p>
    <p>«Estímase a demanda formulada por María Lourdes González contra Refojo y González, S.L., Campiñas de Laíño, S.A., Hipescar, S.L., Juan Manuel Capella Pérez, administrador concursal de Campiñas de Laíño, S.A., e María José Lorenzo Gómez, administradora concursal de Refojo y González, S.L., o Fogasa, e declaro a improcedencia do seu despedimento e extinguida a relación laboral con efectos da data desta sentenza, condenando as mercantís demandadas Refojo y González, S.L., Campiñas de Laíño, S.A., Hipescar, S.L. a aboaren solidariamente á demandante a suma de 35.477,34 euros en concepto de indemnización pola extinción da relación contractual ata a data da presente resolución; e a suma de 15.844 euros en concepto de salarios deixados de percibir desde a data de efectos do despedimento ata a data de extinción da relación laboral na presente resolución, sen prexuízo dos descontos que, se for o caso, procederen respecto da devandita suma en fase de execución de sentenza, en relación coas prestacións por desemprego ou pola colocación do demandante durante o devandito período de salarios de tramitación en función do salario que estea a percibir no seu novo emprego; e condenando, así mesmo, os administradores concursais demandados a pasaren polas devanditas declaracións e condenas na súa condición de tales administradores concursais.</p>
    <p>Todo iso sen prexuízo das responsabilidades legais do Fogasa.</p>
    <p>Notifíquese a presente resolución ás partes.</p>
    <p>Contra esta resolución cabe recurso de suplicación ante a Sala do Social do Tribunal Superior de Xustiza de Galicia, o cal se deberá anunciar neste xulgado no prazo dos cinco días seguintes á notificación desta resolución, sendo suficiente a manifestación da parte ou do seu avogado, graduado social colexiado ou representante dentro do indicado prazo».</p>
    <p>E para que sirva de notificación en legal forma a Hipescar, S.L., en ignorado paradoiro, expido este edicto para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto, decreto ou sentenza, ou cando se trate de emprazamento.</p>
    <p>Santiago de Compostela, 24 de setembro de 2018</p>
    <footer><p>A letrada da Administración de xustiza</p></footer>

