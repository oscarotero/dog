---
date: '2018-10-16'
id: G2348-250918-0001
page: 45968
number: 197
agency: Xulgado do Social número 5 da Coruña
section: V. Administración de xustiza.
title: EDICTO (DSP 424/2018).
range: Edicto
url: >-
  https://www.xunta.gal/dog/Publicados/2018/20181016/AnuncioG2348-250918-0001_gl.html
---
<p>Eu, María Mercedes Santos García, letrada da Administración de xustiza do Xulgado do Social número 5 da Coruña, fago saber que no procedemento de despedimento/cesamentos en xeral 424/2018 deste xulgado do social, seguido por instancia de Sebastián Silva Souto contra Hostelería Heroica, S.L., Fogasa sobre despedimento, se ditou sentenza cuxa parte dispositiva di:</p>
    <p>«Que debo estimar e estimo a demanda que en materia de resolución de contrato, foi interposta por Sebastián Silva Soto contra a entidade Hostelería Heroica, S.L. e, en consecuencia, debo declarar e declaro extinguida a relación laboral que vinculaba a Sebastián Silva Soto coa entidade Hostalaría Heroica, S.L., no día de hoxe (19 de setembro de 2018), condenando a entidade Hostalaría Heroica, S.L. ao aboamento dunha indemnización a razón de 3.984,51 €.</p>
    <p>Que debo estimar e estimo a demanda que en materia de cantidade foi interposta por Sebastián Silva Soto, contra a entidade Hostalaría Heroica, S.L. e, en consecuencia, debo condenar e condeno a entidade Hostalaría Heroica, S.L. a que aboe á demandante a cantidade de 7.653,14 € líquidos por salarios percibidos entre xaneiro e setembro de 2018 (ambos os dous inclusive) e a compensación económica polas vacacións non gozadas, así como o xuro do 10 % por mora e aplicable aos conceptos salariais.</p>
    <p>Coa intervención procesual do Fondo de Garantía Salarial.</p>
    <p>Notifíquese a presente resolución ás partes e fágaselles saber o seu dereito a interpoñer contra esta recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación».</p>
    <p>E, para que sirva de notificación en legal forma a Hostelería Heroica, S.L., en ignorado paradoiro, expido o presente edicto para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 25 de setembro de 2018</p>
    <footer><p>A letrada da Administración de xustiza</p></footer>

