---
date: '2017-11-27'
id: O92-221117-0001
page: 54190
number: 225
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 22 de novembro de 2017 pola que se amplía o crédito dispoñible
  para o exercicio 2017 das bases reguladoras para a concesión de axudas, en
  réxime de concorrencia non competitiva, a particulares para a adquisición de
  materiais e pezas de mobiliario de cociña e baño (Reforma17).
range: Resolución
url: >-
  https://www.xunta.gal/dog/Publicados/2017/20171127/AnuncioO92-221117-0001_gl.html
---
<p>Mediante Resolución do 18 de setembro de 2017 publicouse o acordo do Consello de Dirección que aprobou as bases reguladoras para a concesión de axudas, en réxime de concorrencia non competitiva, a particulares para a adquisición de materiais e pezas de mobiliario de cociña e baño (Reforma17), así como a selección de entidades colaboradoras que participan na súa xestión, e procedeuse á súa convocatoria (DOG nº 184, do 27 de setembro). </p>
    <p>Por Resolución do 8 de novembro de 2017 (DOG nº 217, do 15 de novembro), ampliouse o prazo de presentación de solicitudes co fin de acadar a integración efectiva dun número máis alto do previsto de entidades colaboradoras, que tiveron que adaptar os seus sistemas para traballar coa aplicación establecida polo Igape, e para incrementar no posible a oportunidade de acollerse ás axudas por parte dos beneficiarios.</p>
    <p>Inicialmente, o crédito ascendía a 1.800.000,00 €. O éxito que está tendo este programa, tanto na súa vertente de axuda ás familias como de apoio sectorial, aconsella ampliar o crédito dispoñible para o 2017.</p>
    <p>Na súa virtude e de conformidade coas facultades que teño conferidas,</p>
    <h2>RESOLVO:</h2>
    <p>Único. Amplíase para o exercicio 2017 o crédito establecido na partida orzamentaria 09.A1-741A-7802 en 1.000.000,00 € das bases reguladoras para a concesión de axudas, en réxime de concorrencia non competitiva, a particulares para a adquisición de materiais e pezas de mobiliario de cociña e baño (Reforma17), quedando establecido do seguinte xeito:</p>
    <table>
     <tbody>
      <tr>
       <td>Ano</td>
       <td>Importe</td>
      </tr>
      <tr>
       <td>2017</td>
       <td>2.800.000,00 €</td>
      </tr>
     </tbody>
    </table>
    <p>Santiago de Compostela, 22 de novembro de 2017</p>
    <footer><p>Juan Manuel Cividanes Roger<br>Director xeral do Instituto Galego de Promoción Económica</p></footer>

