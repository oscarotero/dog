---
date: '2017-11-27'
id: G0007-071117-0001
page: 54214
number: 225
agency: Xulgado do Social número 3 de Santiago de Compostela
section: V. Administración de xustiza.
title: EDICTO (SAN 500/2016 M)
range: Edicto
url: >-
  https://www.xunta.gal/dog/Publicados/2017/20171127/AnuncioG0007-071117-0001_gl.html
---
<p>Susana Varela Amboage, letrada da Administración de xustiza do Xulgado do Social número 3 de Santiago de Compostela, fago saber que no procedemento de sancións 500/2016 deste xulgado do social, seguido por instancia de Rocío Sánchez Tasende contra a ONG Médicos sin Fronteras sobre sancións, se ditou a seguinte resolución:</p>
    <p>«Cédula de requirimento:</p>
    <p>Órgano xudicial que require: Xulgado do Social número 3.</p>
    <p>Asunto en que se acorda: sancións 500/2016.</p>
    <p>Persoa á que se require: ONG Médicos sin Fronteras, Rúa do Vilar ,11-3º, 15705 Santiago.</p>
    <p>Obxecto do requirimento:</p>
    <p>Deberán remitir con cinco dias de antelación ao acto da vista:</p>
    <p>– Planning de todos os grupos de traballo de Santiago de Compostela no que conste indicación nominal dos traballadores e traballadoras de cada equipo, <em>face to face</em> e <em>door to door</em>, respecto dos anos 2014, 2015 e 2016 para os efectos de comprobar as diferentes condicións de traballo.</p>
    <p>– Relación nominal dos traballadores dos equipos de Santiago de Compostela, Vigo e A Coruña correspondente, con indicación do equipo ao que estaban asignados e con indicación da data de alta, data de baixa e motivos de baixa.</p>
    <p>– Resultados das avaliacións de cada un dos traballadores do centro de traballo dos anos 2014, 2015 e 2016 para os efectos de comprobar a evolución global dos resultados.</p>
    <p>– Extincións contractuais por desistimento da empresa en período de proba e os despedimentos efectuados nos anos 2014 e 2015, para os efectos de comprobar as posibilidades reais de captación en termos globais.</p>
    <p>Santiago de Compostela, 6 de novembro de 2017</p>
    <p>A letrada da Administración de xustiza».</p>
    <p>E para que sirva de requirimento en legal forma a ONG Médicos sin Fronteras, en ignorado paradoiro, expido o presente para a súa inserción no <em>Diario Oficial de Galicia</em> e no taboleiro de anuncios deste xulgado.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 6 de novembro de 2017</p>
    <footer><p>A letrada da Administración de xustiza</p></footer>

