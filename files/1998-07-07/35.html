---
date: '1998-07-07'
id: E6AE
page: 7
number: 129
agency: INSTITUTO LÁCTEO E GANDEIRO DE GALICIA
section: VI. ANUNCIOS
title: >-
  Resolución do 30 de xuño de 1998 pola que se indica que está confeccionada a
  lista coa clasificación provisional das solicitudes para asignacións de
  cantidades de referencia suplementarias de leite da Reserva Nacional.
range: Resolución
url: 'https://www.xunta.gal/dog/Publicados/1998/19980707/AnuncioE6AE_gl.html'
---
<p>Comprobadas as solicitudes presentadas ó abeiro da orde da Consellería de Agricultura, Gandería e Política Agroalimentaria, do 17 de marzo de 1998 (Diario Oficial de Galicia nº 65, do 6 de abril) pola que se establecen normas para a asignación de cantidades de referencia suplementarias de leite da Reserva Nacional, e efectuadas as propostas correspondentes, esta dirección, distribuídas as cantidades por orde de puntuación, conforme o baremo da dita orde, aprobou a lista coa clasificación provisional das solicitudes.</p>
<p>En cumprimento do disposto no artigo 8, parágrafos 2 e 3 da antedita orde, mediante a presente resolución indícase que está confeccionada a lista e que os interesados poderán comproba-los parámetros para a asignación na Axencia de Extensión Agraria da súa comarca.</p>
<p>Así mesmo, os interesados disporán dun prazo de quince días hábiles, desde a publicación da presente resolución, para formula-las alegacións e presenta-la documentación que consideren conveniente ó seu dereito.</p>
<p>Santiago de Compostela, 30 de xuño de 1998.</p>
<p>Antonio Crespo Iglesias</p>
<p>Director do Instituto Lácteo e Gandeiro de Galicia</p>
<p>5666</p>

