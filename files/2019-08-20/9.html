---
date: '2019-08-20'
id: C3Q2-080819-0001
page: 37044
number: 156
agency: Instituto Galego da Vivenda e Solo
section: III. Outras disposicións.
title: >-
  RESOLUCIÓN do 7 de agosto de 2019 pola que se amplía a dotación orzamentaria
  da convocatoria de subvencións do Programa de infravivenda do Plan RehaVIta,
  Plan galego de rehabilitación, aluguer e mellora de acceso á vivenda
  2015-2020, para o exercicio 2019.
range: Resolución
url: >-
  https://www.xunta.gal/dog/Publicados/2019/20190820/AnuncioC3Q2-080819-0001_gl.html
---
<p>O 5 de febreiro de 2019 publicouse no Diario Oficial de Galicia a Resolución do 28 de decembro de 2018 pola que se convocan subvencións do Programa de infravivenda do Plan RehaVIta: Plan galego de rehabilitación, aluguer e mellora de acceso á vivenda 2015-2020, para o exercicio 2019.</p>
    <p>O resolvo cuarto, punto primeiro desta resolución, establece que as subvencións previstas nesta convocatoria faranse efectivas con cargo á aplicación orzamentaria 07.83.451A.760.0, por importe de 200.000 euros, e con cargo á anualidade 2019 dos orzamentos xerais da Comunidade Autónoma de Galicia. Ademais, no punto terceiro deste resolvo cuarto, prevese que a contía desta convocatoria poderá ser obxecto de ampliación mediante resolución da persoa titular da Dirección Xeral do Instituto Galego da Vivenda e Solo (en diante, IGVS), que terá efecto logo da súa publicación no Diario Oficial de Galicia, de conformidade co establecido no artigo 30 do Regulamento da Lei 9/2007, do 13 de xuño, de subvencións de Galicia. </p>
    <p>Tendo en conta que o importe das subvencións correspondentes ás solicitudes presentadas supera o previsto inicialmente na convocatoria, é necesario a súa ampliación para poder atendelas, tendo en conta a existencia de crédito para poder realizar a citada ampliación.</p>
    <p>De conformidade co artigo 30.2 do Regulamento da Lei 9/2007, do 13 de xuño, de subvencións de Galicia, e co resolvo cuarto da Resolución do 28 de decembro de 2018 é competente para ditar esta resolución a persoa titular da Dirección Xeral do IGVS.</p>
    <p>Polo exposto, </p>
    <h2>RESOLVO:</h2>
    <p>Único. Ampliar a dotación orzamentaria para a convocatoria de subvencións do Programa de infravivenda do Plan RehaVIta: Plan galego de rehabilitación, aluguer e mellora de acceso á vivenda 2015-2020.</p>
    <p>O incremento da dotación será de 90.000 euros, para a anualidade de 2019, polo que a contía máxima das subvencións que se poderán conceder con cargo a esta anualidade será de 290.000 euros.</p>
    <p>Esta ampliación non implica a apertura do prazo para presentar novas solicitudes nin o inicio dun novo cómputo do prazo máximo para resolver.</p>
    <p>Esta resolución producirá efectos desde o día seguinte ao da súa publicación no Diario Oficial de Galicia.</p>
    <footer><p>O director xeral do Instituto Galego da Vivenda e Solo<br>P.A. (Artigo 13.3 do Decreto 97/2014)<br>Mª de los Ángeles Domínguez Franjo<br>Secretaria xeral do Instituto Galego da Vivenda e Solo</p></footer>

