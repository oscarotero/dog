---
date: '2019-08-20'
id: G0244-080819-0002
page: 36982
number: 156
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 5 de agosto de 2019, da Secretaría Xeral da Igualdade, pola que
  se fai público o esgotamento do crédito para a concesión, en réxime de
  concorrencia non competitiva, de subvencións destinadas ao fomento da
  contratación de mulleres que sofren violencia de xénero no ámbito de
  colaboración coas entidades locais galegas.
range: Resolución
url: >-
  https://www.xunta.gal/dog/Publicados/2019/20190820/AnuncioG0244-080819-0002_gl.html
---
<p>A Resolución do 16 de maio de 2019, da Secretaría Xeral da Igualdade, pola que se establecen as bases que rexerán a concesión, en réxime de concorrencia non competitiva, de subvencións destinadas ao fomento da contratación de mulleres que sofren violencia de xénero no ámbito de colaboración coas entidades locais galegas, e se procede á súa convocatoria para o ano 2019, establece que se concederán subvencións ata o esgotamento do crédito orzamentario, segundo o disposto no artigo 19.2 da Lei 9/2007, do 13 de xuño, de subvencións de Galicia.</p>
    <p>Na dita convocatoria, establécese que ás subvencións obxecto desta convocatoria destínase un crédito por un importe total de 800.000 euros, que se imputarán á aplicación orzamentaria 05.11.313D.460.1 (código do proxecto 2018 00112) dos orzamentos xerais da Comunidade Autónoma de Galicia para o exercicio 2019.</p>
    <p>A dita partida orzamentaria finánciase con fondos finalistas do Estado, que os orzamentos xerais do Estado destinan ao desenvolvemento ou ampliación das medidas recollidas no Pacto de Estado contra a violencia de xénero.</p>
    <p>Unha vez resoltas as solicitudes presentadas ao abeiro da devandita resolución, constátase que coa última das resolucións ditadas o 5 de xullo de 2019 esgotouse o crédito dispoñible para a concesión destas subvencións.</p>
    <p>En virtude do exposto anteriormente, e no uso das facultades que teño atribuídas, </p>
    <h2>DISPOÑO:</h2>
    <p>Artigo único</p>
    <p>Dáse a coñecer o esgotamento, o 5 de xullo de 2019, do crédito dispoñible para a concesión destas subvencións convocadas por Resolución do 16 de maio de 2019, da Secretaría Xeral da Igualdade, pola que se establecen as bases que rexerán a concesión, en réxime de concorrencia non competitiva, de subvencións destinadas ao fomento da contratación de mulleres que sofren violencia de xénero no ámbito de colaboración coas entidades locais galegas.</p>
    <p>Santiago de Compostela, 5 de agosto de 2019</p>
    <footer><p>Susana López Abella<br>Secretaria xeral da Igualdade</p></footer>

