---
date: '2022-11-18'
id: V0653-271022-0004
page: 60099
number: 220
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 25 de outubro de 2022, da Xefatura Territorial da Coruña, pola
  que se concede a autorización administrativa previa e de construción e a
  declaración de utilidade pública, en concreto, dunha instalación de
  distribución eléctrica no concello de Ames (expediente-e IN407A 2022/22-1).
range: Resolución
url: >-
  https://www.xunta.gal/dog/Publicados/2022/20221118/AnuncioV0653-271022-0004_gl.html
---
<p>Expediente-e: IN407A 2022/22-1.</p>
    <p>Solicitante: UFD Distribución Electricidad, S.A.</p>
    <p>Denominación: LMTS, CTC e RBTS lugar de Augapesada, s/n.</p>
    <p>Concello: Ames.</p>
    <p>Feitos:</p>
    <p>Primeiro. O 22.12.2020, UFD Distribución Electricidad, S.A. solicitou a esta xefatura territorial o outorgamento das autorizacións administrativas previa e de construción e a declaración de utilidade pública, en concreto, das instalacións do proxecto de execución denominado LMTS, CTC e RBTS lugar de Augapesada, s/n, coa finalidade de atender a petición de subministración de obra de 9,2 kW, no lugar de Augapesada, termo municipal de Ames. Para este fin, proxéctase a substitución do centro de transformación (CT) de intemperie Castiñeiro de Lobo de 160 kVA de potencia (expediente IN407A 2016/2752-1/ matrícula 15AJQ8) e instálanse un novo centro de transformación de 250 kVA de potencia, unha liña de media tensión soterrada que o alimentará desde a liña de distribución de media tensión LMT SNT-821 procedente da subestación de Santiago e novas saídas de baixa tensión desde o centro de transformación para enlazar coa rede de baixa tensión da zona e dar a subministración solicitada.</p>
    <p>Segundo. A promotora achega xunto coa antedita solicitude o proxecto de execución, que inclúe memoria, planos e orzamento, conforme establece o artigo 123 do Real decreto 1955/2000, do 1 de decembro, que comprende os seguintes documentos:</p>
    <p>– Proxecto de execución denominado LMTS, CTC e RBTS lugar de Augapesada, s/n, subscrito o 14.1.2022 por Alejandro Fernández Reza, enxeñeiro técnico industrial (colexiado nº 4.683 do COETI de Vigo), que inclúe a acreditación do cumprimento de toda a normativa que lle é de aplicación nos termos establecidos na alínea 1.b) do artigo 53 da Lei 24/2013, do 26 de decembro, do sector eléctrico (BOE núm. 310, do 27 de decembro), e na Resolución do 19 de febreiro de 2014, da Consellería de Economía e Industria, pola que aproba o procedemento de autorización administrativa de construción de acordo co previsto na Lei 24/2013, do 26 de decembro, do sector eléctrico (DOG núm. 54, do 19 de marzo de 2014).</p>
    <p>– Anexo subscrito o 25.5.2022 por Javier Fernández Mitre, enxeñeiro industrial (colexiado nº 15.670 do COII de Madrid).</p>
    <p>Terceiro. A solicitude de UFD Distribución Electricidad, S.A. inclúe unha relación concreta e individualizada dos bens e/ou dereitos que o solicitante considera de necesaria expropiación segundo o establecido no artigo 55 da Lei 24/2013, do 26 de decembro, do sector eléctrico.</p>
    <p>Cuarto. A solicitude de UFD Distribución Electricidad, S.A. someteuse ao trámite de información pública mediante o Acordo do 1 de xullo de 2022 desta xefatura territorial, que foi publicado nos seguintes medios:</p>
    <p>– DOG núm. 146, do 2.8.2022.</p>
    <p>– BOP núm. 134, do 15.7.2022.</p>
    <p>– Xornal <em>La Voz de Galicia</em>, do 25.7.2022.</p>
    <p>– Taboleiro de anuncios do Concello de Ames, segundo certificado municipal do 29.8.2022.</p>
    <p>Quinto. De acordo co establecido no artigo 127 do Real decreto 1955/2000, do 1 de decembro, solicitouselles ás distintas administracións, organismos, empresas de servizo público ou de servizos de interese xeral afectadas que emitiran informe ou, de ser o caso, estableceran o condicionado técnico que considerasen pertinente sobre a proposta técnica recollida no proxecto de referencia obxecto da solicitude feita por UFD Distribución Electricidad, S.A., para o que lles foi remitida unha separata do dito proxecto que contén as características da instalación e a documentación cartográfica na parte en que a instalación puidera afectar bens e dereitos ao seu cargo. UFD Distribución Electricidad, S.A. presentou separatas para os seguintes organismos: Concello de Ames.</p>
    <p>Sexto. Con data do 18.10.2022, os servizos técnicos da xefatura territorial emitiron informe sobre a solicitude feita por UFD Distribución Electricidad, S.A.</p>
    <p>Consideracións legais e técnicas:</p>
    <p>1. O xefe territorial da Coruña da Consellería de Economía, Industria e Innovación é competente para resolver este expediente, ao abeiro do disposto no Decreto 9/2017, do 12 de xaneiro, da Consellería de Economía, Emprego e Industria, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 22, do 1 de febreiro), e no Decreto 116/2022, do 23 de xuño, da Vicepresidencia Primeira e Consellería de Economía, Industria e Innovación, polo que se establece a estrutura orgánica da Vicepresidencia Primeira e Consellería de Economía, Industria e Innovación (DOG núm. 126, do 4 de xullo).</p>
    <p>2. A lexislación de aplicación a este expediente é:</p>
    <p>– Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>– Real decreto lei 23/2020, do 23 de xuño, polo que se aproban medidas en materia de enerxía e en outros ámbitos para a reactivación económica (BOE núm. 175, do 24 de xuño).</p>
    <p>– Resolución do 19 de febreiro de 2014, da Consellería de Economía e Industria, pola que aproba o procedemento de autorización administrativa de construción de acordo co previsto na Lei 24/2013, do 26 de decembro, do sector eléctrico (DOG núm. 54, do 19 de marzo de 2014).</p>
    <p>– Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09 (BOE núm. 68, do 18 de marzo).</p>
    <p>– Real decreto 337/2014, do 9 de maio, polo que e aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23 (BOE núm. 139, do 9 de xuño).</p>
    <p>– Lei do 16 de decembro de 1954, sobre expropiación forzosa (BOE núm. 351, do 17 de decembro). </p>
    <p>– Decreto do 26 de abril de 1957, polo que se aproba o Regulamento da Lei de expropiación forzosa (BOE núm. 160, do 20 de xuño).</p>
    <p>3. As características máis significativas das instalacións recollidas no proxecto LMTS, CTC e RBTS lugar de Augapesada, s/n, obxecto da solicitude de outorgamento das autorizacións administrativas previa e de construción, son:</p>
    <p>• LMTS a 20 kV, de 23 metros de lonxitude, en condutor tipo RHZ1-2OL 12/20 kV 3(1×240 mm2 Al), con orixe no apoio existente nº D-54-3-CT (matrícula A1WM2QN6) de formigón tipo HVH-1600/13, da LMT SNT-821 e remate no CTC proxectado.</p>
    <p>• Novo CT prefabricado de formigón, compacto de manobra exterior, de 250 kVA de potencia e relación de transformación 20.000/400-230 V, cunha configuración de celas 2L+1P, dotado de equipamento de telecontrol e telexestión e cadro de baixa tensión con catro (4) saídas.</p>
    <p>• Desmantelamento do CT de intemperie existente Castiñeiro do Lobo (expediente IN407A 2016/2752-1/matrícula 15AJQ8), instalado no apoio nº D-54-3-CT (matrícula A1WM2QN6) da LMT SNT-821, que será substituído polo novo CT indicado no punto anterior.</p>
    <p>• Emprazamento: lugar de Augapesada, termo municipal de Ames.</p>
    <p>4. Non consta no expediente que durante o trámite de información pública fosen presentadas alegacións en oposición á solicitude de outorgamento das autorizacións administrativas previa e de construción para o proxecto LMTS, CTC e RBTS lugar de Augapesada, s/n, feita por UFD Distribución Electricidad, S.A.</p>
    <p>5. Non consta no expediente contestación da Administración local ao informe que lle foi solicitado, de tal xeito que, de acordo co establecido nos números 3 e 4 do artigo 3, do Real decreto lei 23/2020, do 23 de xuño, enténdese a conformidade do Concello de Ames coas especificacións técnicas propostas no proxecto de execución.</p>
    <p>6. No expediente consta un informe favorable dos servizos técnicos desta xefatura territorial.</p>
    <p>De acordo con todo o indicado, </p>
    <h2>RESOLVO:</h2>
    <p>Conceder as autorizacións administrativas previa e de construción e a declaración de utilidade pública, en concreto, das instalacións recollidas no proxecto LMTS, CTC e RBTS lugar de Augapesada, s/n, de características anteriormente descritas, coas seguintes consideracións:</p>
    <p>– A declaración de utilidade pública leva implícita a necesidade de ocupación dos bens e de adquisición dos dereitos afectados, e implicará a urxente ocupación, para os efectos do artigo 52 da Lei de expropiación forzosa.</p>
    <p>– Esta autorización outórgase sen prexuízo daquelas concesións e autorizacións que sexan necesarias de acordo con outras disposicións que sexan de aplicación segundo a lexislación vixente e, en especial, as relativas á ordenación do territorio e o ambiente, tal e como se dispón no artigo 120.2 do título VII do Real decreto 1955/2000, do 1 de decembro.</p>
    <p>– Esta autorización circunscríbese ás instalacións de tensión maior de 1 kV, de conformidade co artigo 111 do Real decreto 1955/2000, do 1 de decembro.</p>
    <p>– As instalacións executaranse no prazo dun ano, contado a partir da data de ocupación dos terreos.</p>
    <p>– Para a posta en funcionamento das instalacións, UFD Distribución Electricidad, S.A. solicitará expresamente a esta xefatura territorial a autorización da súa explotación acompañada da seguinte documentación:</p>
    <p>a) As declaracións de conformidade relativas ao material ou equipamento, e as certificacións ou homologacións, se procede.</p>
    <p>b) Un certificado do/da director/a da montaxe en que se garantirá o cumprimento das especificacións do proxecto e prescricións complementarias, se as houber, así como das regulamentacións e normas oportunas na montaxe da instalación e posta a punto.</p>
    <p>c) Toda a documentación exixible segundo a ITC LAT-04 do Real decreto 223/2008, do 15 de febreiro, e a ITC RAT-22 do Real decreto 337/2014, do 9 de maio.</p>
    <p>Contra esta resolución, que non é definitiva en vía administrativa, poderase interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes contado a partir do día seguinte ao da notificación ou publicación, segundo o disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), sen prexuízo de que os interesados poidan promover calquera outra acción que consideren pertinente para a defensa dos seus intereses.</p>
    <p>Mediante este documento notifícaselle a UFD Distribución Electricidad, S.A. esta resolución, segundo o exixido no artigo 40.1 da Lei 39/2015, do 1 de outubro, do procedemento administrativo común das administracións públicas.</p>
    <p>A Coruña, 25 de outubro de 2022</p>
    <footer><p>Isidoro Martínez Arca<br>Xefe territorial da Coruña</p></footer>

