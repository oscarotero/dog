---
date: '2022-11-18'
id: G0597-151122-0003
page: 60001
number: 220
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 15 de novembro de 2022, da Dirección Xeral da Función Pública,
  pola que se exclúe un aspirante no proceso selectivo para o ingreso no corpo
  de xestión da Administración xeral da Comunidade Autónoma de Galicia, subgrupo
  A2, convocado pola Orde do 22 de novembro de 2019.
range: Resolución
url: >-
  https://www.xunta.gal/dog/Publicados/2022/20221118/AnuncioG0597-151122-0003_gl.html
---
<p>No DOG núm. 21, do 31 de xaneiro de 2020, publicouse a Orde do 7 de xaneiro de 2020 pola que se convoca o proceso selectivo para o ingreso, pola quenda de promoción interna, no corpo de xestión da Administración xeral da Comunidade Autónoma de Galicia, subgrupo A2.</p>
    <p>En virtude da Resolución do 8 de xullo de 2022 (DOG núm. 133, do 13 de xullo), o tribunal designado para xulgar o proceso selectivo para o ingreso, pola quenda de promoción interna, no corpo de xestión da Administración xeral da Comunidade Autónoma de Galicia, subgrupo A2, convocado pola Orde do 7 de xaneiro de 2020 (DOG núm. 21, do 31 de xaneiro), fixo pública a relación de aspirantes que superaron o proceso selectivo. O acordo primeiro desta resolución establece que, de conformidade coa base IV.2 da convocatoria, as persoas aspirantes disporán dun prazo de vinte (20) días hábiles, contados a partir do día seguinte ao da publicación desta resolución no DOG, para presentar a documentación prevista na citada base.</p>
    <p>A base I.4.2 da convocatoria dispón que cando da documentación que deben presentar tras superar o proceso selectivo se desprenda que non posúen algún dos requisitos, as persoas aspirantes decaerán en todos os dereitos que puideren derivar da súa participación. </p>
    <p>Unha vez rematado o prazo para a presentación da documentación prevista na base IV.2 e revisada a documentación que achegan todas as persoas aspirantes, compróbase que o aspirante José Miguel Iglesias Varela (con NIF ***1822**) non acredita a posesión de todos requisitos exixidos pola convocatoria. </p>
    <p>Tendo en conta o disposto no artigo 94 da Lei 39/2015, do 1 de outubro, do procedemento administrativo común das administracións públicas, esta dirección xeral </p>
    <h2>DISPÓN:</h2>
    <p>Primeiro. Excluír o aspirante José Miguel Iglesias Varela (con NIF ***1822**) do proceso selectivo para o ingreso, pola quenda de promoción interna, no corpo de xestión da Administración xeral da Comunidade Autónoma de Galicia, subgrupo A2, convocado pola Orde do 7 de xaneiro de 2020, por non acreditar a posesión de todos os requisitos exixidos na convocatoria.</p>
    <p>Segundo. Contra esta resolución poderase interpor recurso potestativo de reposición ante o conselleiro de Facenda e Administración Pública, no prazo dun mes, contado desde o día seguinte ao da súa publicación no <em>Diario Oficial de Galicia</em>, de conformidade co establecido na Lei 39/2015, do 1 de outubro, ou poderase interpor directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses, contados desde a mesma data, de conformidade co disposto no artigo 8.2 da Lei 29/1998, do 13 de xullo, en relación co artigo 10.1 do mesmo texto legal.</p>
    <p>Santiago de Compostela, 15 de novembro de 2022</p>
    <footer><p>José María Barreiro Díaz<br>Director xeral da Función Pública</p></footer>

