---
date: '1999-10-15'
id: 1062E
page: 12
number: 200
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 27 de setembro de 1999, da Dirección Xeral de Calidade e
  Avaliación Ambiental, pola que se somete a información pública o estudio de
  efectos ambientais do proxecto de unidade de coxeración por ciclo combinado,
  situada no concello da Coruña e promovida por Repsol Petróleo, S.A.
range: Resolución
url: 'https://www.xunta.gal/dog/Publicados/1999/19991015/Anuncio1062E_gl.html'
---
<p>En cumprimento do disposto no artigo 2, punto 4º, do Decreto 327/1991, do 4 de outubro, de avaliación dos efectos ambientais para Galica (DOG nº 199, do 15 de outubro), e durante o prazo de vinte días o órgano ambiental someterá o estudio de efectos ambientais ó trámite de información pública mediante anuncio no Diario Oficial de Galicia.</p>
<p>Na súa virtude,</p>
<p>RESOLVO:</p>
<p>1. Someter a información pública o estudio de efectos ambientais do proxecto de Unidade de Coxeración por Ciclo Combinado, situada no concello da Coruña (A Coruña) e promivida por Repsol Petróleo, S.A.</p>
<p>2. Para os devanditos efectos informativos, poranse á disposición dos administrados exemplares nas seguintes dependencias:</p>
<p>* Dirección Xeral de Calidade e Avaliación Ambiental.</p>
<p>* Delegación Provincial da Consellería de Medio Ambiente da provincia da Coruña.</p>
<p>* Concello da Coruña.</p>
<p>3. As alegacións formularanse durante o prazo de vinte días, contados a partir do seguinte día ó da publicación da presente resolución no Diario Oficial de Galicia.</p>
<p>Santiago de Compostela, 27 de setembro de 1999.</p>
<p>Francisco Pan-Montojo González</p>
<p>Director xeral de Calidade e Avaliación Ambiental</p>

