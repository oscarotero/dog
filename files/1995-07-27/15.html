---
date: '1995-07-27'
id: 2EBE
page: 5
number: 143
agency: CONSELLERÍA DE INDUSTRIA E COMERCIO
section: IV. OPOSICIÓNS E CONCURSOS
title: >-
  Orde do 12 de xullo de 1995 pola que se resolve a convocatoria pública para a
  provisión, polo sistema de libre designación, de un posto de traballo vacante
  na Consellería de Industria e Comercio.
range: Orde
url: 'https://www.xunta.gal/dog/Publicados/1995/19950727/Anuncio2EBE_gl.html'
---
<p>Convocada por Orde do 1 de xuño de 1995 (DOG número 117, do 20 de xuño) a provisión, polo sistema de libre designación, de un posto de traballo vacante nos servicios centrais da Consellería de Industria e Comercio, esta consellería, de conformidade co previsto no artigo 27.2º da Lei 4/1988, do 26 de maio, da función pública de Galicia, e nos artigos 16 e 17 do Decreto 93/1991, do 20 de marzo, e en uso das facultades que lle confire o artigo 15.4º da dita lei,</p>
<p>DISPÓN:</p>
<p>Primeiro.-Resolve-la convocatoria pública para a provisión, polo sistema de libre designación, de un posto de traballo vacante nos servicios centrais da Consellería de Industria e Comercio, anunciada pola Orde do 1 de xuño de 1995 (DOG nº 117, do 20 de xuño).</p>
<p>Segundo.-Adxudicar destino, no posto de traballo que se indica, ó funcionario que se relaciona no anexo á presente orde.</p>
<p>Terceiro.-O cesamento no actual destino do funcionario que obtivo a praza producirase no prazo de tres días contados a partir do seguinte ó da publicación desta orde no Diario Oficial de Galicia.</p>
<p>A toma de posesión da praza adxudicada deberá realizarse no prazo dos tres días seguintes ó do cesamento, se se trata da mesma localidade na que presta os seus servicios o funcionario, ou no prazo de un mes se se trata de distinta localidade, conrforme o establecido no artigo 14 do Decreto 93/1991, do 20 de marzo.</p>
<p>Cuarto.-O centro onde cause alta o funcionario realizará, dentro dos prazos recollidos no apartado anterior, a dilixencia de toma de posesión.</p>
<p>Quinto.-Contra esta orde poderase interpoñer recurso contencioso-administrativo perante o Tribunal Superior de Xustiza de Galicia no prazo de dous meses contados a partir do día seguinte ó da súa publicación no Diario Oficial de Galicia, comunicando previamente a esta consellería a vontade de interpoñelo.</p>
<p>Santiago de Compostela, 12 de xullo de 1995.</p>
<p>Antonio Couceiro Méndez</p>
<p>Conselleiro de Industria e Comercio</p>
<p>ANEXO</p>
<p>Nº rexistro persoal: 3277659113 A2064</p>
<p>Grupo: A.</p>
<p>Apelidos e nome: Ordas Badia, Ramón.</p>
<p>Posto de traballo: subdirector xeral de Enerxía e Minas.</p>
<p>Código posto: IC.C03.00.001.15770.001.</p>
<p>Nivel C.D.: 30.</p>
<p>Dependencia: Dirección Xeral de Industria.</p>
<p>Localidade: Santiago de Compostela.</p>
<p>9504613</p>

