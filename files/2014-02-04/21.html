---
date: '2014-02-04'
id: CA04-130114-0002
page: 4659
number: 23
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 8 de xaneiro de 2014, da Xefatura Territorial da Coruña, pola
  que se autoriza administrativamente e se aproba o proxecto de execución dunha
  instalación eléctrica no concello da Laracha (expediente IN407A 2013/97).
range: Resolución
url: >-
  https://www.xunta.gal/dog/Publicados/2014/20140204/AnuncioCA04-130114-0002_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Hidroeléctrica de Laracha, S.L.</p>
    <p>Domicilio social: avenida de Arteixo, nº 19, 1º D, 15004 A Coruña.</p>
    <p>Denominación: reforma de CT e RBT do Lorteiro.</p>
    <p>Situación: A Laracha.</p>
    <p>Características técnicas:</p>
    <p>– Reforma do centro de transformación existente de tipo caseta de obra civil, desmontando toda a aparellaxe de media e baixa tensión existente no interior da caseta e instalando no lugar un novo CT de 100 kVA e un cadro de BT de catro saídas con interruptor e adecuación da caseta actual.</p>
    <p>– Novo condutor de tipo RHZ1-2 OL-12/20 kV 3(1×95 Al). Realizarase o cambio de cable nu a alado no exterior da caseta para despois de entrar a través de pasamuros.</p>
    <p>– As tres saídas de baixa tensión existentes en condutores de tipo RZ-3×95/54,6 conectaranse ao novo cadro de tipo AC4-1.600 proxectado e instalaranse fusibles de 160 A en cada unha das saídas ocupadas.</p>
    <p>Cumpridos os trámites ordenados na Lei 54/1997, do 27 de novembro (BOE nº 285), do sector eléctrico, e no título VII, capítulo II, do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da dita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>A instalación executarase nun prazo non superior a un ano, contado a partir da data desta resolución.</p>
    <p>Contra esta resolución poderase interpor recurso de alzada, ante o conselleiro de Economía e Industria, no prazo dun mes contado a partir do día seguinte ao da notificación desta resolución. Tamén se poderá interpor calquera outro recurso que se considere pertinente.</p>
    <p>A Coruña, 8 de xaneiro de 2014</p>
    <footer><p>P.A.<br>Isidoro Martínez Arca<br>Xefe do Servizo de Administración Industrial</p></footer>

