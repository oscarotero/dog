---
date: '2003-03-14'
id: 8F06
page: 3071
number: 52
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 26 de febreiro de 2003 pola que se convoca un curso de
  actualización na Lei sobre axuizamento rápido para algúns delictos e faltas.
range: Resolución
url: 'https://www.xunta.gal/dog/Publicados/2003/20030314/Anuncio8F06_gl.html'
---
<p>Dentro das actividades programadas para o ano 2003 en colaboración coa Deputación Provincial de Ourense, en virtude do convenio de formación asinado entre a Consellería de Xustiza, Interior e Administración Local e a Deputación Provincial de Ourense, anúnciase a realización dun curso de actualización na Lei sobre axuizamento rápido para algúns delictos e faltas, que deberá desenvolverse conforme as seguintes bases:</p>
<p>Obxectivos.</p>
<p>O curso ten por obxectivo a preparación e actualización dos membros dos corpos de Policía Local da provincia de Ourense, en relación coa reforma parcial da LAC provocada pola Lei 38/2002, e tamén</p>
<p>pola Lei orgánica 8/2002, ámbalas dúas do 24 de outubro, sobre o procedemento para o axuizamento rápido e inmediato de determinados delictos e faltas e de modificación do procedemento abreviado.</p>
<p>Publicación.</p>
<p>Esta actividade formativa, e tamén todas aquelas que se desenvolvan en colaboración coa Deputación Provincial de Ourense, serán obxecto de publicación no Diario Oficial de Galicia e no BOP de Ourense.</p>
<p>Destinatarios.</p>
<p>O curso vai dirixido ós membros dos corpos de Policía Local dos concellos da provincia de Ourense.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Prazas.</p>
<p>30 prazas.</p>
<p>Solicitudes.</p>
<p>1. O persoal que desexe participar neste curso deberá presentar, cuberta á máquina ou con letra moi clara, a instancia que figura no anexo.</p>
<p>2. O prazo para a presentación de instancias rematará o día 1 de abril de 2003, ás 14 horas.</p>
<p>3. As instancias deberán enviarse á Deputación Provincial de Ourense: Departamento de Formación Continua; rúa Progreso, nº 30, 32003 Ourense e nº de fax 988 38 52 15; ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Datas.</p>
<p>O curso realizarase do 7 ó 11 de abril de 2003.</p>
<p>O horario será das 17 ás 21 horas.</p>
<p>Contido.</p>
<p>O curso desenvolverase en sesións de tarde, de luns a venres, e nel trataranse os seguintes módulos:</p>
<p>-Os procedementos de axuizamento criminal.</p>
<p>-A instrucción criminal.</p>
<p>-Funcións procesuais da Policía Xudicial.</p>
<p>-O procedemento para o axuizamento rápido e inmediato de determinados delictos e faltas.</p>
<p>-Organización e cometidos da Policía Local.</p>
<p>Relación de admitidos.</p>
<p>A relación de admitidos farase pública o día 3 de abril a partir das 14 horas, tanto por parte da Deputación Provincial de Ourense como por parte da Academia Galega de Seguridade. Os admitidos poden confirma-la súa asistencia chamando ós teléfonos 986 59 00 21 (AGS) ou 988 38 51 42 (Dpto. de Formación Continua da Deputación Provincial de Ourense).</p>
<p>Lugar.</p>
<p>O curso desenvolverase nas aulas do centro cultural da Deputación Provincial de Ourense sito na rúa Progreso nº 30.</p>
<p>Certificado de asistencia.</p>
<p>Ó remate do curso entregaráselles un certificado de asistencia a aquelas persoas que acrediten a súa participación continuada.</p>
<p>Modificacións.</p>
<p>Tanto a Academia Galega de Seguridade como a Deputación Provincial de Ourense, se é o caso, poderán modifica-lo desenvolvemento do curso para adaptalo ás necesidades da Administración e ás continxencias que poidan xurdir.</p>
<p>A Estrada, 26 de febreiro de 2003.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>

