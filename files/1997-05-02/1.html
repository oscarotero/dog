---
date: '1997-05-02'
id: C9DA
page: 4
number: 83
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 99/1997, do 10 de abril, polo que se desafecta unha parcela de terreo
  de 5.750 m, que forma parte do soar ocupado polo instituto de bacharelato de
  Santa Marta de Ortigueira (A Coruña).
range: Decreto
url: 'https://www.xunta.gal/dog/Publicados/1997/19970502/AnuncioC9DA_gl.html'
---
<p>O artigo 10.1º da Lei 3/1985, do 12 de abril, do patrimonio da Comunidade Autónoma de Galicia sinala que cando os bens e dereitos non fosen necesarios para o cumprimento dos fins determinantes da súa afectación, cesará a súa natureza demanial e adquirirán a condición de patrimoniais, sen prexuízo, se é o caso, do dereito de reversión nos termos da lexislación de expropiación forzosa respecto daqueles bens adquiridos por este título.</p>
<p>O apartado segundo do antedito artigo establece que a desafectación dos bens de dominio público da Comunidade Autónoma de Galicia deberá facerse mediante acordo do Consello da Xunta de Galicia, logo de instrucción do expediente pola Consellería de Economía e Facenda, por instancia da consellería interesada, e sempre que se acredite a desaparición das causas xustificativas da afectación.</p>
<p>No presente caso consta o informe favorable á desafectación da Consellería de Educación e Ordenación Universitaria, para que o uso da parcela desafectada poida ser cedido á asociación pro-minusválidos do Ortegal ASPROMOR, para os efectos de construír un centro ocupacional para discapacitados; o dito informe establece que na cesión deberá ser recollido o dereito de utilización, por parte do instituto de bacharelato de Santa Marta de Ortigueira, do taller de tecnoloxía do futuro centro ocupacional.</p>
<p>Por todo isto, de conformidade coa proposta do conselleiro de Economía e Facenda e logo de deliberación do Consello da Xunta de Galicia na súa reunión do día dez de abril de mil novecentos noventa e sete,</p>
<p>DISPOÑO:</p>
<p>Artigo 1º</p>
<p>Desaféctase do dominio público unha parcela de terreo de 5.750 m, que forma parte do soar ocupado polo instituto de bacharelato de Ortigueira (A Coruña).</p>
<p>Artigo 2º</p>
<p>A parcela de terreo anteriormente descrita adquire natureza patrimonial.</p>
<p>Santiago de Compostela, dez de abril de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>
<p>3135</p>

