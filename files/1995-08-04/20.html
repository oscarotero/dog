---
date: '1995-08-04'
id: 324E
page: 6
number: 149
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 31 de xullo de 1995 pola que se convoca concurso aberto para
  realizar traballos específicos e concretos non habituais da Administración en
  materia informática.
range: Resolución
url: 'https://www.xunta.gal/dog/Publicados/1995/19950804/Anuncio324E_gl.html'
---
<p>1. Obxecto.-Contratación de sete técnicos informáticos para a realización de traballos específicos e concretos non habituais da Administración mediante o sistema de concurso aberto, que detallamos a seguir:</p>
<p>a) Contratación dun técnico informático para o desenvolvemento e mantemento da aplicación informática de licencias de caza, pesca fluvial e embarcacións deportivas.</p>
<p>b) Contratación dun técnico informático para o mantemento, avaliación e control dos medios informáticos da Consellería de Agricultura, Gandería e Montes.</p>
<p>c) Contratación dun técnico informático para o desenvolvemento e mantemento da aplicación informática de vehículos e realización de traballos auxiliares na aplicación de auxiios da Dirección Xeral de Producción Agropecuaria e Industrias Agroalimentarias.</p>
<p>d) Contratación dun técnico informático para o mantemento e desenvolvemento da aplicación informática de subvencións.</p>
<p>e) Contratación dun técnico informático para o desenvolvemento e mantemento da aplicación informática de xestión e control da contratación da Consellería de Agricultura, Gandería e Montes.</p>
<p>f) Contratación dun técnico informático para o mantemento da ofimática, formación de usuarios e xestión e planificación das redes informáticas.</p>
<p>g) Contratación dun técnico informático para o desenvolvemento e mantemento de aplicacións informáticas en contorno local e mantemento das redes de área local.</p>
<p>2. Orzamento de licitación.-5.142.000 ptas., en tódolos apartados.</p>
<p>3. Exposición do proxecto e pregos.-O prego de cláusulas administrativas particulares e o prego de prescricións técnicas estarán á disposición dos interesados en días e horas de oficina no Servicio de Contratación da Secretaría Xeral da consellería, en San Caetano, s/n, Santiago de Compostela.</p>
<p>4. Presentación e apertura de proposicións.-As solicitudes presentaranse no rexistro xeral da Consellería de Agricultura, Gandería e Montes (San Caetano, s/n, Santiago de Compostela) ou en calquera das vías admitidas na lexislación vixente, antes das 13 horas do día 30 de agosto de 1995.</p>
<p>A apertura de proposicións terá lugar en acto público nos locais da Secretaría Xeral da Consellería de Agricultura, Gandería e Montes (San Caetano, Santiago de Compostela), ás 13 horas do día 31 de agosto de 1995.</p>
<p>5. Gastos de publicación.-O importe do presente anuncio correrá a cargo do adxudicatario.</p>
<p>Santiago de Compostela, 31 de xullo de 1995.</p>
<p>Antonio Luis Rosón Pérez</p>
<p>Secretario xeral da Consellería de Agricultura,</p>
<p>Gandería e Montes</p>
<p>95-5287</p>

