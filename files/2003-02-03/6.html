---
date: '2003-02-03'
id: 48BE
page: 1
number: 23
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: IV. OPOSICIÓNS E CONCURSOS
title: >-
  Resolución do 28 de xaneiro de 2003, do tribunal designado para cualifica-lo
  proceso selectivo para o acceso ó corpo facultativo superior da Xunta de
  Galicia (grupo A), escala de enxeñeiros de minas, convocado pola Orde do 8 de
  outubro de 2001, pola que se ordena a publicación do acordo adoptado na súa
  sesión do 28 de xaneiro de 2003, relativo á anulación de dúas preguntas que
  integran o caso práctico número 3 correspondente ó cuarto exercicio da fase de
  oposición.
range: Resolución
url: 'https://www.xunta.gal/dog/Publicados/2003/20030203/Anuncio48BE_gl.html'
---
<p>Na súa sesión do 28 de xaneiro de 2003 polo tribunal designado para cualifica-lo proceso selectivo para o acceso ó corpo facultativo superior da Xunta de Galicia grupo A, escala de enxeñeiros de minas, convocado pola Orde do 8 de outubro de 2001, adopta os seguintes acordos:</p>
<p>Primeiro.-A anulación da pregunta nº 2 do caso práctico nº 3, por estimar que a súa formulación pode inducir a erro na súa interpretación, por canto a iniciación do procedemento administrativo de solicitude de autorización pode situarse no artigo 16 ou no artigo 18 do Decreto 302/2001, do 25 de outubro, polo que se regula o aproveitamento da enerxía eólica na Comunidade Autónoma de Galicia, erro que ven avalado pola propia exposición de motivos, a súa inclusión no capítulo IV de autorización, sen que conste no mesmo a separación en seccións da fase de admisión e a fase de autorización, e finalmente que o anexo IV do repetido Decreto 302/2001, do 25 de outubro, polo que se regula o aproveitamento da enerxía eólica na Comunidade Autónoma de Galicia fai referencia a un único procedemento de autorización que ten o seu fundamento no artigo 16 do referido decreto.</p>
<p>Segundo.-A anulación da pregunta nº 4 do caso práctico nº 3 por estar vinculada directamente a súa resposta á pregunta nº 2.</p>
<p>Terceiro.-Publica-las puntuacións obtidas polos aspirantes presentados ó corpo facultativo superior da Xunta de Galicia (grupo A), escala enxeñeiros de minas no cuarto exercicio da fase de oposición na Consellería da Presidencia, Relacións Institucionais e Administración Pública, nas súas delegacións provinciais, no servicio de información do edificio administrativo da Xunta de Galicia en Vigo, no taboleiro de anuncios da Escola Galega de Administración Pública e da Consellería de Innovación, Industria e Comercio.</p>
<p>Santiago de Compostela, 28 de xaneiro de 2003.</p>
<p>Jesús Vázquez San Luis</p>
<p>Presidente do tribunal</p>

