---
date: '2014-12-23'
id: CA04-181114-0008
page: 52381
number: 245
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 11 de novembro de 2014, da Xefatura Territorial da Coruña, pola
  que se somete a información pública a petición de autorización administrativa
  previa e declaración de utilidade pública dunha instalación eléctrica no
  concello de Ames (expediente IN407A 2014/136-1).
range: Resolución
url: >-
  https://www.xunta.gal/dog/Publicados/2014/20141223/AnuncioCA04-181114-0008_gl.html
---
<p>Para os efectos previstos na Lei 24/2013, do 26 de decembro, do sector eléctrico (Boletín Oficial del Estado núm. 310, do 27 de decembro), e no título VII do Real decreto 1955/2000, do 1 de decembro (Boletín Oficial del Estado núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa previa e declaración de utilidade pública, en concreto, da instalación eléctrica que se describe:</p>
    <p>Número de expediente: IN407A2014/136-1.</p>
    <p>Solicitante: Central Eléctrica Industrial, S.L.U.</p>
    <p>Domicilio social: Cernadas, Portomouro, 15871 Val do Dubra.</p>
    <p>Denominación: punto fronteira Unión Fenosa con centro seccionamento O Souto Fernande.</p>
    <p>Situación: concello de Ames.</p>
    <p>Características técnicas:</p>
    <p>– 11 metros de liña de media tensión aérea de 20 kV en condutor LA-56, con orixe en apoio existente HV-1500/12 da liña SNT821 e final en apoio proxectado.</p>
    <p>– Apoio HV-1000/R11 con paso aéreo subterráneo.</p>
    <p>– 17 metros de liña de media tensión subterránea de 20 kV en condutor RHZ1-2OL-12/20kV-3×150Al KAL+H16, con orixe en paso aéreo subterráneo (proxectado) e fin no centro de seccionamento (existente que se vai instalar nunha nova localización).</p>
    <p>– Traslado de centro de seccionamento existente (expediente IN407A 09/510) que se vai instalar nunha nova localización.</p>
    <p>A relación concreta e individualizada dos bens e dereitos afectados que se considera de necesaria expropiación figuran no anexo que se insire xunto a esta resolución.</p>
    <p>A declaración de utilidade pública, segundo o artigo 56 da Lei 24/2013, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación para os efectos do artigo 52 da Lei de 16 de decembro de 1954, de expropiación forzosa.</p>
    <p>Esta publicación faise igualmente para os efectos do artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos terreos propostos sexan descoñecidos, se ignore o lugar de notificación, ou ben, intentada a notificación, non se puido realizar, e deste xeito dirixir ao Ministerio Fiscal as dilixencias que se produzan sobre estes, de conformidade co artigo 5 da Lei do 16 de decembro de 1954 sobre expropiación forzosa.</p>
    <p>Todas aquelas persoas ou entidades que se consideren afectadas poderán examinar o expediente e presentar as súas alegacións nesta xefatura territorial, sita na rúa Vicente Ferrer, nº 2, 2ª planta, 15071 A Coruña no prazo de vinte (20) días, a partir da última publicación ou notificación individual.</p>
    <p>A Coruña, 11 de novembro de 2014</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>Anexo</h2>
    <p>Número de expediente: IN407A 2014/136-1.</p>
    <p>Proxecto: punto fronteira Unión Fenosa centro seccionamento O Souto Fernande.</p>
    <p>Relación de propietarios, bens e dereitos afectados</p>
    <table>
     <tbody>
      <tr>
       <td>Predio nº</td>
       <td>Datos catastrais</td>
       <td>Cultivo/uso</td>
       <td>Clase de solo</td>
       <td>Nome propietario</td>
       <td>Servidume de paso</td>
      </tr>
      <tr>
       <td>1</td>
       <td>Polígono 505 Parcela 99</td>
       <td>Agrario</td>
       <td>Rústico</td>
       <td>José Gesto Noya</td>
       <td>Centro seccionamento: 59 m2
        Liñas aéreas: 58 m2
        Liñas subterráneas: 7 m2</td>
      </tr>
     </tbody>
    </table>
    <p>1. A servidume de paso referente ao centro de seccionamento, comprende a ocupacion do solo polo propio edificio, incrementado nas distancias de seguridade que regulamentariamente se establezan.</p>
    <p>2. A servidume de paso aéreo comprende ademais do voo sobre o predio servente, o establecemento de postes, torres ou apoios fixos para a sustentacion de cables condutores de enerxía, todo iso incrementado nas distancias de seguridade que regulamentariamente se establezan.</p>
    <p>3. A servidume de paso subterráneo (a franxa de terreo situada entre os dous condutores extremos da instalacion) de enerxía eléctrica comprende a ocupación do subsolo polos cables condutores á profundidade e coas demais caracteristicas que sinale a normativa técnica e urbanística aplicable.</p>
    <p>4. Unha e outra forma de servidume comprenderán igualmente o dereito de paso ou acceso e a ocupación temporal de terreos ou outros bens necesarios para construción, vixilancia, conservación, reparación das correspondentes instalacións, asi como a corta de arboredo, se for necesario.</p>

