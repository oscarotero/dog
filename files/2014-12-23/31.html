---
date: '2014-12-23'
id: CA04-271114-0002
page: 52388
number: 245
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 26 de novembro de 2014, da Xefatura Territorial de Lugo, pola
  que se concede a autorización administrativa previa e de construción dunha
  instalación eléctrica no concello de Folgoso do Courel (expediente IN407A
  2014/47-2, 8183 AT).
range: Resolución
url: >-
  https://www.xunta.gal/dog/Publicados/2014/20141223/AnuncioCA04-271114-0002_gl.html
---
<p>Visto o expediente para outorgamento de autorización administrativa previa e de construción da instalación eléctrica que a seguir se describe:</p>
    <p>Solicitante: Retegal, S.A.</p>
    <p>Domicilio social: avenida Fernando Casas Novoa, 35 B, 3º C, Santiago de Compostela.</p>
    <p>Denominación: instalación eléctrica para edificación destinada a servizos de telecomunicacións.</p>
    <p>Situación: concello de Folgoso do Courel.</p>
    <p>Características técnicas: </p>
    <p>• Liña de media tensión aérea a 20 kV con orixe nun apoio de celosía existente correspondente á LMTA SEQ-805-O Courel 5 e final no centro de transformación intemperie proxectado, cunha lonxitude de 40 metros en condutor tipo LA-56.</p>
    <p>• Centro de transformación intemperie sobre apoio de formigón, cunha potencia de 50 kVA e unha relación de transformación de 20.000/400-230 V.</p>
    <p>• Liña de baixa tensión subterránea con orixe no CTI, pasa pola caixa de protección e medida e remata nun paso subterráneo a aéreo, cunha lonxitude de 23 metros en condutor tipo XZ1-4X95AI.</p>
    <p>• Liña de baixa tensión aérea, con orixe no paso subterráneo a aéreo e final nun paso aéreo a subterráneo, cunha lonxitude de 600 metros en condutor RZ-95.</p>
    <p>• Liña de baixa tensión subterránea, con orixe no paso aéreo a subterránea e final na instalación de telecomunicacións que se vai alimentar, cunha lonxitude de 1.024 metros en condutor tipo XZ1-95AI.</p>
    <p>En relación con este proxecto, o 11 de novembro de 2014 a Secretaría Xeral de Calidade e Avaliación Ambiental emite un informe no cal manifesta que non é previsible que o dito proxecto vaia producir efectos significativos sobre o ambiente, nos termos establecidos no dito informe, polo que non se considera necesaria a tramitación prevista na sección 1ª. do capítulo II da Lei de avaliación ambiental.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no título VII, capítulo II, do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e de acordo coa Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54), esta xefatura territorial, resolve: </p>
    <p>Conceder a autorización administrativa previa e a autorización administrativa de construción das ditas instalacións, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial e outros necesarios para a realización das obras das instalacións autorizadas.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución cabe interpor recurso de alzada, ante o conselleiro de Economía e Industria, no prazo dun mes a partir do día seguinte ao da notificación ou publicación desta resolución. Tamén poderá interpoñer calquera outro recurso que xulgue pertinente ao seu dereito.</p>
    <p>Lugo, 26 de novembro de 2014</p>
    <footer><p>Pilar Fernández López<br>Xefa territorial de Lugo</p></footer>

