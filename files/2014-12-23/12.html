---
date: '2014-12-23'
id: G2348-021214-0006
page: 52358
number: 245
agency: Xulgado do Social número 5 da Coruña
section: V. Administración de xustiza.
title: EDICTO (808/2013).
range: Edicto
url: >-
  https://www.xunta.gal/dog/Publicados/2014/20141223/AnuncioG2348-021214-0006_gl.html
---
<p>Procedemento ordinario 808/2013 </p>
    <p>Sobre: ordinario </p>
    <p>Demandante: José Pardiñas Lorenzo</p>
    <p>Demandado: Gestión Inmobiliaria Gallega, S.L.</p>
    <p>María Jesús Hernando Areas, secretaria xudicial do Xulgado do Social número 5 da Coruña, fago saber que no procedemento ordinario 808/2013 deste xulgado do social, seguido por instancia de José Pardiñas Lorenzo contra Gestión Inmobiliaria Gallega, S.L., sobre reclamación de cantidade, se ditou a seguinte sentenza:</p>
    <p>Que debo estimar e estimo a demanda que en materia de cantidade foi interposta por José Pardiñas Lorenzo contra a entidade Gestión Inmobiliaria Gallega, S.L. e, en consecuencia, debo condenar e condeno a Gestión Inmobiliaria Gallega, S.L. a que lle aboe ao demandante a cantidade de 3,689,79 € brutos polos salarios devindicados en xuño e paga extra de verán de 2012, e a compensación económica polas vacacións non gozadas do ano 2012, incrementadas no xuro do 10 % por mora e aplicable aos conceptos salariais.</p>
    <p>Coa intervención procesual do Fondo de Garantía Salarial.</p>
    <p>Notifíqueselles a presente resolución ás partes facéndolles saber o seu dereito para interpor contra ela recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación. </p>
    <p>Advírtaselle ao recorrente que non fose traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros do depósito especial indicado no artigo 229.1.a) da Lei reguladora da xurisdición social na conta aberta na entidade Banesto a nome deste xulgado co número 47570000, código 36 e número de expediente, acreditándoo mediante a presentación do xustificante de ingreso no período comprendido ata a formalización do recurso, así como, no caso de ser condenado en sentenza ao pagamento dalgunha cantidade, consignar na conta de depósitos e consignacións a nome deste xulgado a cantidade obxecto de condena, ou formalizar aval bancario pola dita cantidade en que se faga constar a responsabilidade solidaria do avalista, incorporándoos a este xulgado co anuncio de recurso. </p>
    <p>En todo caso, o recorrente deberá designar letrado para a tramitación do recurso no momento de anuncialo. Así, por esta a miña sentenza, pronúncioo, mándoo e asínoo. </p>
    <p>E para que lle sirva de notificación en legal forma á empresa Gestión Inmobiliaria Gallega, S.L., en ignorado paradoiro, expido o presente edicto para a súa inserción no <em>Boletín Oficial</em> da provincia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan de autos ou sentenzas, ou cando se trate de emprazamento.</p>
    <p>A Coruña, 2 de decembro de 2014</p>
    <footer><p>O secretario xudicial</p></footer>

