---
date: '2012-03-21'
id: CA02-120312-13359
page: 9824
number: 56
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  RESOLUCIÓN do 1 de marzo de 2012, da Secretaría Xeral de Ordenación do
  Territorio e Urbanismo, de aprobación definitiva do proxecto de delimitación
  do solo do núcleo rural de Rubiás, na parroquia de San Xoán de Ourantes,
  concello de Punxín (Ourense).
range: Resolución
url: >-
  https://www.xunta.gal/dog/Publicados/2012/20120321/AnuncioCA02-120312-13359_gl.html
---
<p>O Concello de Punxín remitiu o expediente de delimitación do núcleo rural de Rubiás, tramitado ao abeiro do número 2 da disposición adicional segunda da Lei 2/2010, do 25 de marzo, de medidas urxentes de modificación da Lei 9/2002, do 30 de decembro, de ordenación urbanística e protección do medio rural de Galicia (en diante LOUG) en que solicita a aprobación definitiva.</p>
    <p>I. Antecedentes.</p>
    <p>1. O Concello de Punxín non dispón de ningún instrumento de planeamento xeral municipal.</p>
    <p>2. O expediente foi tramitado de acordo co previsto no inciso terceiro do número 2 da disposición adicional segunda da Lei 9/2002, de ordenación urbanística e protección do medio rural de Galicia, na redacción dada pola Lei 15/2004, e nel constan:</p>
    <p>• O sometemento ao trámite de información pública, que se levou a cabo mediante a publicación de anuncios no DOG n.º 113, do 14.6.2011 e nos xornais La Región na data do 24.5.2011 e La Voz de Galicia na data do 24.5.2011. </p>
    <p>• Certificación do secretario municipal do 18.7.2011 no que se reflicte que, rematado o prazo de información pública o 15.7.2011 presentouse unha alegación no devandito período.</p>
    <p>• Certificado do acordo de aprobación provisoria, adoptado polo Pleno do Concello na súa sesión do 22.7.2011.</p>
    <p>II. Consideracións e motivación.</p>
    <p>Logo de analizar o expediente remitido polo Concello e á vista do informe subscrito pola Subdirección Xeral de Urbanismo, cómpre facer as seguintes consideracións:</p>
    <p>1. No proxecto remitido queda xustificada a preexistencia e o recoñecemento do núcleo rural de Rubiás segundo o nomenclátor de entidades de poboación da provincia de Ourense (Decreto 332/1996, do 26 de xullo).</p>
    <p>2. Á vista da ordenación aplicable, a delimitación proposta para o asentamento tradicional é admisible, xa que cumpre os requisitos establecidos no artigo 13.3 da Lei 9/2002. O réxime xurídico aplicable aos terreos incluídos na delimitación será o establecido pola Lei 9/2002 para o solo de núcleo rural; seralle igualmente aplicable, en todo aquilo que non vulnere nin vaia contra o devandito réxime xurídico, o contido da ordenanza do «solo non urbanizable de núcleo rural» das vixentes normas complementarias e subsidiarias de planeamento provincial.</p>
    <p>3. De acordo co número 2 da disposición adicional segunda da LOUG (modificada pola Lei 15/2004), e a Orde do 11 de maio de 2009, sobre adscrición de órganos e delegación de competencias como consecuencia da entrada en vigor do Decreto 83/2009, do 21 de abril, polo que se fixa a estrutura orgánica dos departamentos da Xunta de Galicia, a competencia para resolver sobre a aprobación definitiva dos expedientes de delimitación de solo de núcleo rural corresponde á secretaria xeral de Ordenación do Territorio e Urbanismo.</p>
    <p>III. Resolución,</p>
    <p>1. Visto canto antecede, apróbase definitivamente o proxecto de delimitación do solo de núcleo rural de Rubiás, na parroquia de San Xoán de Ourantes, concello de Punxín (Ourense).</p>
    <p>2. Contra a presente resolución non caberá interpoñer recurso en vía administrativa, podendo interpoñer recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ao da notificación, sen prexuízo da formulación, se for o caso, do requirimento previo en igual prazo (artigos 44 e 46 da Lei 29/1998, do 13 de xullo, da xurisdición contencioso-administrativa.</p>
    <p>3. Notifíquese esta resolución ao concello e publíquese no Diario Oficial de Galicia.</p>
    <p>Santiago de Compostela, 1 de marzo de 2012.</p>
    <footer><p>María Encarnación Rivas Díaz<br>Secretaria xeral de Ordenación do Territorio e Urbanismo</p></footer>

