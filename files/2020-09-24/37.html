---
date: '2020-09-24'
id: G0256-110920-0001
page: 37235
number: 194
agency: Axencia Turismo de Galicia
section: VI. Anuncios. a) Administración autonómica.
title: >-
  CÉDULA do 10 de setembro de 2020, da Área Provincial de Turismo da Coruña,
  pola que se notifica a incoación do 6 de xullo de 2020, ditada no expediente
  sancionador AC-43/20, por infracción grave en materia de turismo.
range: Cédula
url: >-
  https://www.xunta.gal/dog/Publicados/2020/20200924/AnuncioG0256-110920-0001_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), notifícaselle, ao titular que se menciona no anexo, a incoación do expediente sancionador en materia de turismo por infracción da Lei 7/2011, do 27 de outubro, do turismo de Galicia, xa que intentada polos medios habituais non se puido practicar a notificación.</p>
    <p>Neste mesmo acto designouse instrutor do expediente a Félix Collazos López, os interesados poderán promover a súa recusación en calquera momento da tramitación do procedemento, de conformidade co disposto no artigo 24 da Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>A resolución do presente procedemento por infracción grave correspóndelle á directora da Axencia Turismo de Galicia, de acordo co establecido no artigo 19.4.g) dos estatutos da devandita axencia, aprobados polo Decreto 196/2012, do 27 de setembro, en relación co artigo 119.1.b) da Lei 7/2011, do 27 de outubro, do turismo de Galicia.</p>
    <p>De conformidade co disposto no artigo 124.1 da Lei 7/2011, do 27 de outubro, a resolución do presente procedemento sancionador notificarase no prazo dun (1) ano desde a data deste acordo.</p>
    <p>Os interesados dispoñerán dun prazo de quince (15) días, conforme o establecido no artigo 82.2 da Lei 39/2015, do 1 de outubro, do procedemento administrativo común das administracións públicas, para achegar ante o instrutor do expediente, para a súa incorporación a el, cantas alegacións, documentos ou informacións xulguen convenientes e, se é o caso, propoñer proba concretando os medios de que se pretendan valer, coa advertencia de que, de non formular alegacións no prazo sinalado, este acordo se considerará como proposta de resolución, de conformidade co previsto no artigo 64.1 da dita lei.</p>
    <p>De conformidade co establecido no artigo 85.3 da Lei 39/2015, do 1 de outubro, do procedemento administrativo común das administracións públicas, infórmase a persoa imputada de que a sanción sinalada no acordo de incoación poderá ser obxecto das seguintes reducións: o 20 % (no caso de que recoñeza a súa responsabilidade ou pague voluntariamente en calquera momento anterior á resolución) ou o 40 % (no caso de que recoñeza a súa responsabilidade e ademais pague voluntariamente en calquera momento anterior á resolución).</p>
    <p>A Coruña, 10 de setembro de 2020</p>
    <footer><p>Ana T. Cimas Hernando<br>Xefa da Área Provincial de Turismo da Coruña</p></footer>
    <h2>ANEXO I</h2>
    <p>Expediente: AC-43/20.</p>
    <p>Denunciado: Alfonso Santiso González.</p>
    <p>Establecemento: vivenda uso turístico.</p>
    <p>Enderezo: lugar de Cabrois-Paleo, 14.</p>
    <p>Localidade: Carral.</p>
    <p>Precepto infrinxido: artigo 110.1 da Lei 7/2011.</p>
    <p>Incoación: 6 de xullo de 2020.</p>
    <p>Sanción: multa de novecentos un euros (901 €).</p>
    <p>Importe da multa coa aplicación do 20 % de desconto: sete centos vinte con oitenta euros (720,80 €).</p>
    <p>Importe da multa coa aplicación do 40 % de desconto: cincocentos corenta con sesenta euros (540,60 €).</p>

