---
date: '2012-03-07'
id: G2358-160212-12348
page: 8381
number: 47
agency: Xulgado do Social número 1  de Lugo
section: V. Administración de xustiza.
title: EDICTO (204/2011).
range: Edicto
url: >-
  https://www.xunta.gal/dog/Publicados/2012/20120307/AnuncioG2358-160212-12348_gl.html
---
<p>Rafael González Alió, secretario xudicial do Xulgado do Social número 1 de Lugo, fago saber que no procedemento de execución de títulos xudiciais 204/2011 deste xulgado do social, seguido por instancia de Carlos Dopacio López contra a empresa Talleres Unimar, S.L.A., sobre despedimento, ditouse a seguinte resolución, cuxa parte dispositiva se xunta:</p>
    <p>«Carlos Dopacio López exíxelle ao empresario Talleres Unimar, S.L.A. o cumprimento da obriga de readmisión, e despachado auto de execución do 26.2.2012, de conformidade co artigo 278 da LPL, acordo:</p>
    <p>Citar de comparecencia as partes e o Fondo de Garantía Salarial, coas advertencias legais e facéndolles saber que deben asistir cos medios de proba de que intenten valerse, para o día 23 de marzo de 2012 ás 9.50 horas. De non asistir o traballador ou persoa que o represente terase por desistido na súa solicitude; se non o fixese o empresario ou o seu representante realizarase o acto sen a súa presenza. Así mesmo, acordo a citación do demandado por medio de edictos.</p>
    <p>Prevencións legais:</p>
    <p>1. A non comparecencia do demandado, debidamente citado, non impedirá a realización dos actos de conciliación e, se é o caso, xuízo, continuando este sen necesidade de declarar a súa rebeldía (artigo 83.3 LPL).</p>
    <p>2. Debe asistir ao xuízo con todos os medios de proba de que intente valerse (artigo 82.2 LPL).</p>
    <p>Poderán, así mesmo, solicitar, polo menos con dez días de antelación á data do xuízo, aquelas probas que, debendo practicarse nel, requiran dilixencias de citación ou requirimento (artigo 90.2 LPL).</p>
    <p>3. Advírteselle que a parte demandante solicitou como probas:</p>
    <p>4. Debe comunicar a esta oficina xudicial calquera cambio de domicilio que se produza durante a substanciación deste proceso (artigo 155.5, parágrafo 1.º, da LAC).</p>
    <p>5. Tamén deberá comunicar, antes da súa realización, a existencia dalgunha causa legal que xustificase a suspensión dos actos de conciliación e/ou de xuízo a que é convocado (artigo 183 LAC).</p>
    <p>E para que sirva de notificación en legal forma a Talleres Unimar, S.L.A., en ignorado paradoiro, expido esta para a súa inserción no Diario Oficial de Galicia».</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Lugo, 16 de febreiro de 2012.</p>
    <footer><p>O secretario xudicial</p></footer>

