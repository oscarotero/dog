---
date: '2012-03-07'
id: G0170-160212-12336
page: 8389
number: 47
agency: Xulgado do Social número 2 de Reforzo da Coruña
section: V. Administración de xustiza.
title: AUTO de aclaración de sentenza (1071/2009).
range: Edicto
url: >-
  https://www.xunta.gal/dog/Publicados/2012/20120307/AnuncioG0170-160212-12336_gl.html
---
<p>María Mercedes Santos García, secretaria xudicial de reforzo do Xulgado do Social número 2 da Coruña, fago saber que no procedemento de demanda 1071/2009, seguido neste xulgado, por Montserrat Matos Salgado, maxistrada xuíza deste reforzo, ditou auto de aclaración de sentenza do teor literal seguinte:</p>
    <p>Auto.</p>
    <p>A Coruña, 24 de xaneiro de 2012.</p>
    <p>Feitos.</p>
    <p>Primeiro. Con data do 9 de decembro de 2011 ditouse sentenza nestes autos, co seguinte teor literal na súa resolución:</p>
    <p>«Resolvo que estimando integramente a demanda formulada por José Artigas Aguiar Cruz, representado pola letrada Sra. Gómez Lozano, contra a empresa Noroeste Express Servicio Integral de Paquetería, S.L., en rebeldía procesual, e o Fogasa, que non comparece, debo condenar e condeno a demandada a lle aboar ao demandante a cantidade de 7.092,75 euros, en concepto de obriga de pagamento emitida a prol do demandante en febreiro de 2008 con data de vencemento do 16 de maio de 2008, obriga de pagamento emitida a prol do demandante en abril de 2008 con data de vencemento do 16 de xuño de 2008 e obriga de pagamento emitida a prol do demandante en abril de 2008 con data de vencemento do 16 de xullo de 2008, incrementada cos xuros moratorios pertinentes.</p>
    <p>Así mesmo, debo condenar e condeno subsidiariamente o Fogasa a responder de tales cantidades nos termos establecidos no artigo 33 do Estatuto dos traballadores».</p>
    <p>Segundo. Mediante escrito do 16 de xaneiro de 2012, a representación do Fogasa solicita a rectificación desa resolución, xa que, en virtude do disposto no artigo 33 do Estatuto dos traballadores, non se pode condenar o Fogasa nesta instancia e só cabe responsabilidade subsidiaria logo de declaración de insolvencia.</p>
    <p>Terceiro. No día da data quedaron os autos á disposición do provisor para ditar a oportuna resolución.</p>
    <p>Fundamentos de dereito.</p>
    <p>Único. O artigo 267 da Lei orgánica do poder xudicial e, en idéntico sentido os artigos 214 e 215 da LAC, regulan o chamado recurso de aclaración, que posibilita con carácter excepcional a aclaración de puntos escuros, a corrección de omisións ou a corrección de erros simplemente materiais sobre puntos discutidos no litixio, pero sen consentir, en ningún caso, que por tal vía se poida rectificar o que deriva dos fundamentos xurídicos e do sentido da resolución ou cambiar o sentido das conclusións probatorias previamente mantidas, agás que excepcionalmente o erro material consista en, «un simple desaxuste ou contradición patente e independente de calquera xuízo valorativo ou apreciación xurídica, entre a doutrina establecida nos fundamentos xurídicos e o ditame da resolución xudicial», é dicir, cando é evidente que o órgano xudicial «simplemente se equivocou ao trasladar o resultado do seu xuízo á resolución».</p>
    <p>Así mesmo, o artigo 267.3.º da Lei orgánica do poder xudicial establece que «3. Os erros materiais manifestos e os aritméticos en que incorran as resolucións xudiciais poderán ser rectificados en calquera momento».</p>
    <p>En consideración disto, tendo en conta que efectivamente se produciu un erro de transcrición na resolución, débese acceder á rectificación solicitada pola demandada, no sentido proposto por ela no seu escrito do 16 de xaneiro de 2012 e nos termos expostos no feito segundo desta resolución.</p>
    <p>Vistos os artigos citados e demais de xeral e pertinente aplicación,</p>
    <p>Parte dispositiva.</p>
    <p>Débese aclarar a resolución da sentenza do 9 de decembro de 2011, ditada nestes autos, que queda do seguinte teor literal:</p>
    <p>«Resolvo que estimando integramente a demanda formulada por José Artigas Aguiar Cruz, representado pola letrada Sra. Gómez Lozano, contra a empresa Noroeste Express Servicio Integral de Paquetería, S.L., en rebeldía procesual, e o Fogasa, que non comparece, debo condenar e condeno a demandada a lle aboar ao demandante a cantidade de 7.092,75 euros, en concepto de obriga de pagamento emitida a prol do demandante en febreiro de 2008 con data de vencemento do 16 de maio de 2008, obriga de pagamento emitida a prol do demandante en abril de 2008 con data de vencemento do 16 de xuño de 2008 e obriga de pagamento emitida a prol do demandante en abril de 2008 con data de vencemento do 16 de xullo de 2008, incrementada cos xuros moratorios pertinentes.</p>
    <p>Así mesmo, debo absolver e absolvo ao Fogasa sen prexuízo da súa responsabilidade subsidiaria nos casos previstos no artigo 33 do Estatuto dos traballadores».</p>
    <p>Notifíquese esta resolución ás partes, ás cales se lles fará saber que non cabe recurso contra ela, en virtude do disposto nos artigos 215.4 da LAC e 267.7 da Lei orgánica do poder xudicial.</p>
    <p>E, para que así conste e para a súa inserción no <em>Diario Oficial de Galicia</em>, expido este auto na Coruña o 16 de febreiro de 2012.</p>
    <footer><p>A secretaria xudicial</p></footer>

