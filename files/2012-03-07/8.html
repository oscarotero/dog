---
date: '2012-03-07'
id: G0164-010312-12844
page: 8350
number: 47
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 28 de febreiro de 2012 pola que se extingue a autorización, por
  cesamento de actividades, do centro privado Novacaixagalicia, do concello de
  Vigo (Pontevedra).
range: Orde
url: >-
  https://www.xunta.gal/dog/Publicados/2012/20120307/AnuncioG0164-010312-12844_gl.html
---
<p>O representante da titularidade do centro privado Novacaixagalicia, do concello de Vigo, solicita a extinción da autorización por cesamento das súas actividades, ao abeiro do establecido no artigo 17.1 do Decreto 133/1995, do 10 de maio, de autorización de centros privados para impartir ensinanzas de réxime xeral non universitarias, e da Orde do 20 de setembro de 1995 que o desenvolve. </p>
    <p>Por proposta da Dirección Xeral de Centros e Recursos Humanos, logo de informe da Xefatura Territorial de Pontevedra,</p>
    <h2>DISPOÑO:</h2>
    <p>Primeiro. Extinguir de conformidade co artigo 17.1 do Decreto 133/1995, do 10 de maio, de autorización de centros privados para impartir ensinanzas de réxime xeral non universitarias, por cesamento das actividades docentes, por instancia da súa titularidade, a autorización do centro privado que se sinala a seguir:</p>
    <p>Denominación: CPR Novacaixagalicia.</p>
    <p>Código do centro: 36010496.</p>
    <p>Domicilio: r/ Filipinas, 4.</p>
    <p>Localidade: Vigo.</p>
    <p>Concello: Vigo.</p>
    <p>Provincia: Pontevedra.</p>
    <p>Titular: Novacaixagalicia.</p>
    <p>Ensinanzas que se extinguen: todas as autorizadas (6 unidades de educación primaria).</p>
    <p>Segundo. A extinción da autorización producirá efectos desde o inicio do curso académico 2012/2013, e dará lugar á correspondente inscrición no Rexistro de Centros desta consellería.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no Diario Oficial de Galicia, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 28 de febreiro de 2012.</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

