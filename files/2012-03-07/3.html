---
date: '2012-03-07'
id: C3C1-060312-13076
page: 8333
number: 47
agency: 'Consellería de Presidencia, Administracións Públicas e Xustiza'
section: II. Autoridades e persoal. b) Nomeamentos.
title: >-
  ORDE do 2 de marzo de 2012 pola que se nomean os vogais do Consello Reitor da
  Axencia para a Modernización Tecnolóxica de Galicia.
range: Orde
url: >-
  https://www.xunta.gal/dog/Publicados/2012/20120307/AnuncioC3C1-060312-13076_gl.html
---
<p>En desenvolvemento da autorización contida na disposición adicional terceira da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, aprobouse o Decreto 252/2011, do 15 de decembro, polo que se crea a Axencia para a Modernización Tecnolóxica de Galicia (en diante Amtega) e se aproban os seus estatutos. A dita axencia pública autonómica, adscrita á Presidencia da Xunta de Galicia, ten por obxecto a definición, desenvolvemento e execución dos instrumentos da política da Xunta de Galicia relativa a tecnoloxías da información e comunicacións, así como innovación e desenvolvemento tecnolóxico.</p>
    <p>Segundo establece a disposición adicional primeira do Decreto 252/2011, do 15 de decembro, a constitución efectiva da Amtega producirase coa realización da sesión constitutiva do seu consello reitor, órgano superior colexiado de goberno da Axencia para a Modernización Tecnolóxica de Galicia, cuxa presidencia corresponde ao titular da Presidencia da Xunta de Galicia como presidente da Amtega.</p>
    <p>O artigo 13 do Estatuto da Axencia para a Modernización Tecnolóxica de Galicia prevé que cada consellería da Xunta de Galicia estea representada no seu Consello Reitor por un vogal, así como que a persoa titular da Dirección da Amtega é membro nato do Consello Reitor e desempeña unha das súas vogalías. O nomeamento destes vogais e o dos seus suplentes corresponde á persoa titular da Consellería de Presidencia, Administracións Públicas e Xustiza.</p>
    <p>Doutra banda, a disposición adicional segunda do Decreto 252/2011, do 15 de decembro, establece que desde o momento da constitución efectiva da Amtega, a persoa titular da Secretaría Xeral de Modernización e Innovación Tecnolóxica desenvolverá transitoriamente as funcións que corresponden ao director/a da Amtega ata o nomeamento deste/a a través do procedemento recollido nos estatutos.</p>
    <p>Con base nas circunstancias anteriores, unha vez feitas as correspondentes propostas por cada consellería, cómpre facer o nomeamento dos vogais do Consello Reitor da Axencia para a Modernización Tecnolóxica de Galicia que, para xeral coñecemento, se publicará no <em>Diario Oficial de Galicia</em>. </p>
    <p>Por todo isto, en virtude das atribucións que me confire a Lei 1/1983, do 22 de febreiro, de normas reguladoras da Xunta e da súa Presidencia, </p>
    <p class="dog-centrado-sin-cursiva-c-a">DISPOÑO:</p>
    <p>Artigo único. Nomear vogais do Consello Reitor da Axencia para a Modernización Tecnolóxica de Galicia as seguintes persoas:</p>
    <p>a) En representación da Consellería de Presidencia, Administracións Públicas e Xustiza:</p>
    <p>– Vogal titular: Alfonso Rueda Valenzuela, conselleiro de Presidencia, Administracións Públicas e Xustiza.</p>
    <p>– Vogal suplente 1.ª: Beatriz Cuiña Barja, secretaria xeral técnica da Consellería de Presidencia, Administracións Públicas e Xustiza.</p>
    <p>– Vogal suplente 2.º: Juan José Martín Álvarez, director xeral de Xustiza.</p>
    <p>b) En representación da consellería de Facenda:</p>
    <p>– Vogal titular: Elena Muñoz Fonteriz, conselleira de Facenda.</p>
    <p>– Vogal suplente 1.ª: M.ª Socorro Martín Hierro, secretaria xeral técnica e do Patrimonio da Consellería de Facenda.</p>
    <p>– Vogal suplente 2.º: Mauro Fernández Dabouza, director xeral do CIXTEC.</p>
    <p>c) En representación da Consellería de Medio Ambiente, Territorio e Infraestruturas:</p>
    <p>– Vogal titular: Agustín Hernández Fernández de Rojas, conselleiro de Medio Ambiente, Territorio e Infraestruturas.</p>
    <p>Vogal suplente 1.º: José Antonio Fernández Vázquez, secretario xeral técnico da Consellería de Medio Ambiente, Territorio e Infraestruturas.</p>
    <p>Vogal suplente 2.º: José Antonio Domínguez Varela, vicesecretario xeral da Consellería de Medio Ambiente, Territorio e Infraestruturas.</p>
    <p>d) En representación da Consellería de Economía e Industria:</p>
    <p>– Vogal titular: Javier Guerra Fernández, conselleiro de Economía e Industria.</p>
    <p>– Vogal suplente 1.º: Borja Verea Fraiz, secretario xeral técnico da Consellería de Economía e Industria.</p>
    <p>– Vogal suplente 2.º: Ricardo Capilla Pueyo, director xeral de Investigación, Desenvolvemento e Innovación.</p>
    <p>e) En representación da Consellería de Cultura, Educación e Ordenación Universitaria:</p>
    <p>– Vogal titular: Jesús Vázquez Abad, conselleiro de Cultura, Educación e Ordenación Universitaria.</p>
    <p>– Vogal suplente 1.º: Jesús Oitavén Barcala, secretario xeral técnico da Consellería de Cultura, Educación e Ordenación Universitaria.</p>
    <p>– Vogal suplente 2.º: José Luis Mira Lema, director xeral de Educación, FP e Innovación Educativa.</p>
    <p>f) En representación da Consellería de Sanidade:</p>
    <p>– Vogal titular: Rocío Mosquera Álvarez, conselleira de Sanidade.</p>
    <p>– Vogal suplente 1.º: Antonio Fernández-Campa García-Bernardo, secretario xeral técnico da Consellería de Sanidade.</p>
    <p>– Vogal suplente 2.º: Benigno Rosón Calvo, subdirector xeral de Sistemas e Tecnoloxías da Información.</p>
    <p>g) En representación da Consellería de Traballo e Benestar:</p>
    <p>– Vogal titular: Beatriz Mato Otero, conselleira de Traballo e Benestar.</p>
    <p>– Vogal suplente 1.ª: Cristina Ortiz Dorda, secretaria xeral técnica da Consellería de Traballo e Benestar.</p>
    <p>– Vogal suplente 2.º: Pablo Nimo Ríos, vicesecretario xeral da Consellería de Traballo e Benestar.</p>
    <p>h) En representación da Consellería do Medio Rural e do Mar:</p>
    <p>– Vogal titular: Rosa María Quintana Carballo, conselleira do Medio Rural e do Mar.</p>
    <p>– Vogal suplente 1.º: Francisco José Vidal-Pardo Pardo, secretario xeral técnico da Consellería do Medio Rural e do Mar.</p>
    <p>– Vogal suplente 2.º: Carlos Gabín Sánchez, xefe do Servizo de Análise e de Rexistros.</p>
    <p>i) En representación da Dirección da Axencia para a Modernización Tecnolóxica de Galicia:</p>
    <p>– María del Mar Pereira Álvarez, secretaria xeral de Modernización e Innovación Tecnolóxica, en virtude do disposto na disposición adicional segunda do Decreto 252/2011, do 15 de decembro, polo que se crea a Axencia para a Modernización Tecnolóxica de Galicia (en diante Amtega) e se aproban os seus estatutos.</p>
    <p>Santiago de Compostela, 2 de marzo de 2012.</p>
    <footer><p>Alfonso Rueda Valenzuela<br>Conselleiro de Presidencia, Administracións Públicas e Xustiza</p></footer>

