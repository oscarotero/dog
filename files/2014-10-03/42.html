---
date: '2014-10-03'
id: C141-250914-0002
page: 43255
number: 189
agency: Portos de Galicia
section: VI. Anuncios. a) Administración autonómica.
title: >-
  CÉDULA do 24 de setembro de 2014 pola que se notifica a orde de retirada da
  embarcación Cristina da zona de servizo do porto de Sada.
range: Cédula
url: >-
  https://www.xunta.gal/dog/Publicados/2014/20141003/AnuncioC141-250914-0002_gl.html
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícase, mediante a publicación no <em>Diario Oficial de Galicia</em> e exposición no taboleiro de edictos do Concello de Badalona, á mercantil Altaba, S.A. orde de retirada da embarcación Cristina da zona de dominio público portuario do porto de Sada, por non ser posible a notificación a través do servizo de Correos no último domicilio coñecido, sito na avenida Presidente Companys, 112, de Badalona, provincia de Barcelona.</p>
    <p>De acordo co informe que traslada o persoal do porto de Sada, a embarcación está depositada en estado de abandono e sen actividade desde hai anos dentro do recinto do porto deportivo de Sada.</p>
    <p>Esta orde emítea a Dirección de Portos de Galicia ao abeiro das competencias conferidas polo artigo 9.3.a) da Lei 5/1994, do 29 de novembro, de creación de Portos de Galicia, e en aplicación do establecido na regra décimo cuarta de aplicación á tarifa portuaria X-5 –embarcacións deportivas e de lecer– prevista na Lei 6/2003, do 9 de decembro, de taxas, prezos e exaccións reguladoras da Comunidade Autónoma de Galicia, e no artigo 49 do Regulamento de servizo e policía portuarios, aprobado pola Orde ministerial do 12 de xuño de 1976.</p>
    <p>A retirada da embarcación deberá producirse nun prazo máximo de dez (10) días contados desde o día seguinte ao da publicación desta orde no <em>Diario Oficial de Galicia</em> e exposición no taboleiro de edictos do Concello de Badalona.</p>
    <p>No caso de incumprimento, Portos de Galicia procederá a efectuar a retirada de maneira subsidiaria e por conta do propietario, trasladando a embarcación á zona de depósitos do porto de Sada e sen facerse responsable de ningún dos danos que poida sufrir a embarcación. </p>
    <p>Igualmente, e no caso de incumprimento, darase traslado do expediente á presidencia de Portos de Galicia para efectos de resolver a incautación da embarcación a favor desta entidade, que procederá ao seu alleamento e a dar ao importe do remate o destino previsto na normativa de aplicación.</p>
    <p>Para o seu exame, o expediente completo está nas dependencias dos servizos centrais de Portos de Galicia en Área Central; praza de Europa, 5-A, 6º, 15707 Santiago de Compostela.</p>
    <p>Este acto administrativo, que ten eficacia executiva, non esgota a vía administrativa e é susceptible de recurso de alzada, que se deberá presentar ante a presidencia de Portos de Galicia nun prazo máximo dun mes contado desde o día seguinte ao da súa publicación no <em>Diario Oficial de Galicia</em> ou ao da súa exposición no taboleiro de edictos do Concello de Badalona.</p>
    <p>E para que conste e lles sirva de notificación, e en cumprimento do disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, expido, asino e selo esta cédula.</p>
    <p>Santiago de Compostela, 24 de setembro de 2014</p>
    <footer><p>José Ignacio Villar García<br>Director de Portos de Galicia</p></footer>

