---
date: '2014-10-03'
id: CA01-190914-0003
page: 43225
number: 189
agency: Consellería de Facenda
section: VI. Anuncios. a) Administración autonómica.
title: >-
  RESOLUCIÓN  do  18 de  setembro  de  2014,  da  Dirección  Xeral  da  Función 
  Pública,  pola  que  se  emprazan  os  interesados  no  recurso
  contencioso-administrativo P.A. 345/2014, interposto por Jesús Castro
  Rodríguez.
range: Resolución
url: >-
  https://www.xunta.gal/dog/Publicados/2014/20141003/AnuncioCA01-190914-0003_gl.html
---
<p>A Dirección Xeral da Función Pública recibiu do Xulgado do Contencioso-Administrativo número 1 de Santiago de Compostela providencia pola que se admite a trámite o recurso contencioso-administrativo P.A. 345/2014, interposto por Jesús Castro Rodríguez, contra a Resolución do 27 de febreiro de 2014, da Dirección Xeral de Función Pública, pola que se resolve o concurso para a provisión de postos de traballo vacantes na Administración xeral da Xunta de Galicia, convocado pola Orde do 20 de febreiro de 2013, e contra a Resolución do 24 de marzo de 2014 pola que se modifica a do 27 de febreiro.</p>
    <p>En consecuencia, esta dirección xeral acordou nesta data, de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo ao referido xulgado. O que se notifica para xeral coñecemento de todas as persoas interesadas no procedemento, que son emprazadas para que poidan comparecer como parte nos autos no Xulgado do Contencioso-Administrativo número 1 de Santiago de Compostela no prazo de nove días, contados desde o seguinte ao da publicación desta resolución no Diario Oficial de Galicia.</p>
    <p>Santiago de Compostela, 18 de setembro de 2014</p>
    <footer><p>José María Barreiro Díaz<br>Director xeral da Función Pública</p></footer>

