---
date: '2014-07-15'
id: CA01-100714-0001
page: 31227
number: 133
agency: Consellería de Facenda
section: IV. Oposicións e concursos.
title: >-
  ORDE do 2 de xullo de 2014 pola que se amplía o prazo de realización do cuarto
  exercicio do proceso selectivo extraordinario de consolidación para o ingreso
  no corpo superior da Xunta de Galicia, subgrupo A1, escala de estatísticos/as.
range: Orde
url: >-
  https://www.xunta.gal/dog/Publicados/2014/20140715/AnuncioCA01-100714-0001_gl.html
---
<p>A Orde da Consellería de Facenda do 16 de xullo de 2013 (DOG núm. 140, do 24 de xullo) pola que se convoca o proceso selectivo extraordinario de consolidación para o ingreso no corpo superior da Xunta de Galicia, subgrupo A1, escala de estatísticos/as, dispón na base II.1.1.4 que o prazo máximo para a realización do cuarto exercicio será de 40 días hábiles contados desde o remate do exercicio anterior.</p>
    <p>Unha vez realizado o terceiro exercicio o día 26 de xuño de 2014, tendo en conta diversas cuestións relacionadas co desenvolvemento dos exercicios e a proposta elevada para tal efecto polo tribunal cualificador deste proceso selectivo, de conformidade co establecido no artigo 49 da Lei 30/1992, do 26 de novembro, de réxime xurídico das administracións públicas e do procedemento administrativo común, esta consellería</p>
    <h2>DISPÓN:</h2>
    <p>A ampliación do prazo de realización do cuarto exercicio do proceso selectivo extraordinario de consolidación para o ingreso no corpo superior da Xunta de Galicia, subgrupo A1, escala de estatísticos/as, en vinte días hábiles.</p>
    <p>Contra este acordo de ampliación de prazo non cabe recurso ningún, de acordo co disposto no artigo 49.3 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 2 de xullo de 2014</p>
    <footer><p>Elena Muñoz Fonteriz<br>Conselleira de Facenda</p></footer>

