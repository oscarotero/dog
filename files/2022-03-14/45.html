---
date: '2022-03-14'
id: O90-010322-0002
page: 17474
number: 50
agency: Axencia Galega de Desenvolvemento Rural
section: VI. Anuncios. a) Administración autonómica.
title: >-
  ANUNCIO do 28 de febreiro de 2022 polo que se someten a información pública os
  borradores de guías de ordenación produtiva das aldeas modelo de Pedrosa
  (Riós-Ourense) e Bustelo de Fisteus (Quiroga-Lugo).
range: Anuncio
url: >-
  https://www.xunta.gal/dog/Publicados/2022/20220314/AnuncioO90-010322-0002_gl.html
---
<p>De conformidade co disposto no artigo 47 quater 2 da Lei 6/2011, do 13 de outubro, de mobilidade de terras, sométense a información pública os borradores de guías de ordenación produtiva que se relacionan no anexo.</p>
    <p>Os borradores de guías de ordenación produtiva sométense a información pública polo prazo dun (1) mes, contado a partir do día seguinte ao da publicación deste anuncio no <em>Diario Oficial de Galicia</em>, no taboleiro de anuncios do concello en que se sitúe a aldea e na páxina web da Axencia Galega de Desenvolvemento Rural, durante o cal se poderán examinar a) de xeito presencial, nas dependencias da Agader (A Barcia, nº 56, Laraño, Santiago de Compostela, A Coruña) das 9.00 ás 14.00 horas, de luns a venres, logo de cita individual no teléfono 881 99 71 93 e b) na páxina web da Axencia Galega de Desenvolvemento Rural (https://agader.xunta.gal/gl/recuperacion-de-terras/aldeas-modelo/ ou https://agader.xunta.gal/es/recuperacion-de-tierras/aldeas-modelo), se é unha persoa que opta por relacionarse electronicamente coas administracións públicas, ou está obrigada a relacionarse de tal xeito.</p>
    <p>Durante este prazo poderanse realizar as achegas e as alegacións que se consideren oportunas, mediante escrito dirixido á directora xeral da Axencia Galega de Desenvolvemento Rural, por calquera dos medios previstos no artigo 16 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 28 de febreiro de 2022</p>
    <footer><p>Inés Santé Riveira<br>Directora xeral da Axencia Galega de Desenvolvemento Rural</p></footer>
    <h2>ANEXO</h2>
    <h3>Borradores de guías de ordenación produtiva</h3>
    <p>– Zona de actuación para a aplicación do proxecto de aldeas modelo para a aldea de Pedrosa, no concello de Riós (Ourense) (CVE wCPK680EW5, PpxerbmJ11 verificable en https://sede.xunta.gal/cve).</p>
    <p>– Zona de actuación para a aplicación do proxecto de aldeas modelo para a aldea de Bustelo de Fisteus, no concello de Quiroga (Lugo) (CVE wpe9nex9M1, w0zZLohbo0 verificable en https://sede.xunta.gal/cve).</p>

