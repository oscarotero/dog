---
date: '2019-06-26'
id: U500-170619-0001
page: 30301
number: 120
agency: Universidade de Vigo
section: IV. Oposicións e concursos.
title: >-
  RESOLUCIÓN do 17 de xuño de 2019 pola que se aproba a relación provisional de
  persoas admitidas e excluídas no proceso selectivo para o ingreso na escala de
  letrados polo sistema xeral de acceso libre.
range: Resolución
url: >-
  https://www.xunta.gal/dog/Publicados/2019/20190626/AnuncioU500-170619-0001_gl.html
---
<p>De acordo coa base cuarta da Resolución do 3 de abril de 2019 (DOG núm. 72, do 12 de abril), mediante a cal se convocou un proceso selectivo para o ingreso na escala de letrados polo sistema xeral de acceso libre, esta reitoría, en uso das competencias atribuídas pola Lei orgánica 6/2001, do 21 de decembro, de universidades, e polos estatutos da Universidade de Vigo, resolve: </p>
    <p>Primeiro. Aprobar a relación provisional de persoas aspirantes admitidas e excluídas no dito proceso de selección e ordenar a súa publicación no taboleiro de anuncios do Rexistro Xeral da Universidade de Vigo (Edificio Exeria, Campus de Vigo) e no seguinte enderezo electrónico:</p>
    <p>https://www.uvigo.gal/universidade/administracion-persoal/pas/traballar-uvigo</p>
    <p>Segundo. Consonte a base cuarta da convocatoria, as persoas aspirantes excluídas ou que non figuren na relación de admitidas disporán dun prazo de dez días hábiles, contados a partir do seguinte ao da publicación desta resolución no DOG, para poderen emendar o defecto que motiven a exclusión ou a omisión. Quen, dentro do prazo sinalado, non emende a exclusión ou alegue a omisión, xustificando o dereito a ser incluído/a na relación de persoas admitidas, será definitivamente excluído/a do proceso selectivo.</p>
    <p>Terceiro. Publicar a composición do tribunal cualificador, que terá a categoría primeira das recollidas no Decreto 144/2001, do 7 de xuño (DOG do 25 de xuño).</p>
    <p>• Tribunal titular:</p>
    <p>– Presidencia: Manuel Castro Oliva, escala técnica de xestión da Universidade de Vigo.</p>
    <p>– Vogais:</p>
    <p>Mª Antonia Arias Martínez, profesora titular de universidade da área de Dereito Administrativo da Universidade de Vigo.</p>
    <p>Jaime Cabeza Pereiro, catedrático de universidade da área de Dereito do Traballo e da Seguridade Social da Universidade de Vigo.</p>
    <p>Xesús Manuel Costas Abreu, técnico de administración xeral da Administración local do Concello de Vigo. </p>
    <p>– Secretaría: Mª de los Ángeles Hermida Paredes, escala técnica de xestión da Universidade de Vigo.</p>
    <p>• Tribunal suplente:</p>
    <p>– Presidencia: María del Carmen Pazos Area, técnica de administración xeral da Administración local, do Concello de Vigo.</p>
    <p>– Vogais:</p>
    <p>Ana María López Guizán, letrada do Consello Consultivo de Galicia. </p>
    <p>Sonia Dapena Lois, subescala Secretaría-Intervención do Concello de Caldas de Reis. </p>
    <p>Pablo Olmos Pita, técnico de administración xeral da Administración local do Concello de Vigo</p>
    <p>– Secretaría: Mª Dolores Ojea Troncoso, escala técnica de xestión da Universidade de Vigo.</p>
    <p>Vigo, 17 de xuño de 2019</p>
    <footer><p>Manuel Joaquín Reigosa Roger<br>Reitor da Universidade de Vigo</p></footer>

