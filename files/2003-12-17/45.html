---
date: '2003-12-17'
id: 23D86
page: 15
number: 244
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 30 de setembro de 2003, do Xurado Provincial de Clasificación de
  Montes Veciñais en Man Común de Ourense, pola que se fai pública a
  clasificación dos montes Chaira, Campo de Arriba, A Boutureira e Os
  Conchouros, a favor dos veciños do lugar de Sadurnín, no concello de Cenlle
  (Ourense).
range: Resolución
url: 'https://www.xunta.gal/dog/Publicados/2003/20031217/Anuncio23D86_gl.html'
---
<p>O Xurado Provincial de Clasificación de Montes Veciñais en Man Común de Ourense acordou, na sesión que tivo lugar o trinta de setembro de dous mil tres, adopta-lo seguinte acordo:</p>
<p>Visto o expediente de clasificación dos montes como veciñais en man común coa denominación de Chaira, Campo de Arriba, A Boutureira e Os Conchouros, por solicitude dos veciños do lugar de Sadurnín, do concello de Cenlle (Ourense).</p>
<p>Resultando que con data do 22 de decembro de 2000, tivo entrada no rexistro da Delegación Provincial da Consellería de Medio Ambiente de Ourense escrito dirixido ó Xurado Provincial de Montes Veciñais en Man Común asinado polos veciños do lugar de Sadurnín, concello de Cenlle (Ourense), solicitando que se declaren os montes Chaira, Campo de Arriba, A Boutureira e Os Conchouros como veciñais en man común.</p>
<p>Resultando que o xurado provincial, na sesión do 26 de setembro de 2001, acordou tomar en consideración o citado escrito e inicia-lo expediente de clasificación do monte designando instructores a José Ramón Goyanes Flores e Miriam Areal López, que aceptaron tal cargo, librándose mandamento para a anotación preventiva no Rexistro da Propiedade de Ribadavia e remitíndose comunicacións dirixidas ós veciños do lugar de Sadurnín, ó presidente da Deputación Provincial de Ourense, ó alcalde do Concello de Cenlle, á Delegación Provincial da Consellería de Política Territorial, Obras Públicas e Vivenda, ó Servicio de Montes e Industrias Forestais, á Xerencia Territorial do Catastro e á Delegación Provincial da Consellería de Agricultura, Gandería e Política Agroalimentaria, publicándose edictos no Diario Oficial de Galicia e no taboleiro de anuncios do Concello de Cenlle, durante o prazo dun mes segundo consta en dilixencia estendida ó dorso do edicto polo secretario do citado concello, para </p>
<p>que durante o prazo sinalado en edictos os interesados puidesen comparecer ou intervir nel, en defensa dos seus dereitos, e non consta presentada ningunha alegación.</p>
<p>Resultando que a anotación preventiva de iniciación do expediente se practicou no Rexistro da Propiedade de Ribadavia, como segue:</p>
<p>Anotación preventiva letra A, nos folios 145 ó 148, do libro 76 de Cenlle, tomo 505, predios 1050 ó 1053.</p>
<p>Resultando que na tramitación do expediente se cumpríron tódalas formalidades legais.</p>
<p>Considerando que o Xurado Provincial de Clasificación de Montes Veciñais en Man Común ten xurisdicción e competencia para coñece-los expedientes de clasificación dos montes que teñan tal carácter a teor do establecido no artigo 9 da citada lei.</p>
<p>Considerando que o tipo de comunidade xermánica que institúe a Lei de montes veciñais en man común ten como características esenciais as seguintes:</p>
<p>1) Que os condominios se unen por vínculos persoais de veciñanza agrupados en parroquias, aldeas, lugares, casaríos ou barrios non constituídos formalmente en entidades municipais;</p>
<p>2) Que, polo tanto, o número de titulares é variable e indeterminado;</p>
<p>3) Que o patrimonio colectivo é utilizado e aproveitado polo veciño, en canto membro da agrupación veciñal, faltando a idea de cota no sentido xurídico-romano;</p>
<p>4) Que o patrimonio e a participación é inalleable, imprescritible e inembargable; e</p>
<p>5) Que a comunidade é indivisible, non podendo os comuneiros pedi-la actio commumi dividundo.</p>
<p>Considerando que segundo informacións e testemuños resulta que os montes citados son aproveitados e posuídos en réxime de comunidade xermánica polos veciños de Sadurnín, no concello de Cenlle (Ourense).</p>
<p>Os datos do citado monte son os que se referencian na parte dispositiva deste acordo.</p>
<p>Considerando que das informacións recollidas resulta que os veciños de Sadurnín están conformes coa clasificación do citado monte como veciñal en man común.</p>
<p>Considerando que a teor do disposto na Lei de montes veciñais en man común, o expediente de clasificación se iniciou por acordo do xurado, por instancia dos veciños de Sadurnín, e para que este xurado puidese acorda-la iniciación do expediente de clasificación.</p>
<p>Vista a Lei galega 13/1989, do 10 de outubro, de montes veciñais en man común e o seu regulamento, o Decreto 260/1992, do 4 de setembro, así como o establecido na Lei de réxime xurídico das administracións públicas e do procedemento administrativo común, do 26 de novembro de 1992.</p>
<p>Visto o Decreto 14/2002, do 24 de xaneiro, polo que se establece a estructura orgánica da Consellería de Medio Ambiente.</p>
<p>O Xurado Provincial de Clasificación de Montes Veciñais en Man Común, á vista dos antecedentes e fundamentos expostos e por unanimidade dos seus membros,</p>
<p>ACORDA:</p>
<p>Primeiro.-Clasifica-los montes coa denominación de Chaira, Campo de Arriba, A Boutureira e Os Con</p>
<p>chouros, de 24 ha 14 a, aproximadamente, en conxunto de superficie, a favor dos veciños de Sadurnín, no concello de Cenlle (Ourense), e cos datos que a seguir se relacionan, como veciñal en man común, en réxime de comunidade xermánica.</p>
<p>Os datos do citado monte son:</p>
<p>Concello: Cenlle (Ourense).</p>
<p>Denominación do monte: Chaira, Campo de Arriba, A Boutureira e Os Conchouros.</p>
<p>Comunidade propietaria: lugar de Sadurnín, parroquia de San Xoán de Sadurnín.</p>
<p>Superficie: 24 ha 14 a, en conxunto, aproximadamente.</p>
<p>-Monte Chaira:</p>
<p>Superficie: 10 ha 92 a aproximadamente.</p>
<p>Estremas.</p>
<p>Norte: estrada da Pena, José Bóveda Bóveda, María Vila Fernández.</p>
<p>Sur: José Benito García Montero, Manuel Feijó Mariño.</p>
<p>Leste: José Bóveda Bóveda, José Benito García Montero, Delfín García Vázquez.</p>
<p>Oeste: camiño público, María Paz Diéguez García, Juán Bóveda Bóveda, Celsa García Casares.</p>
<p>-Monte Campo de Arriba:</p>
<p>Superficie: 1 ha 69 a aproximadamente.</p>
<p>Estremas.</p>
<p>Norte: estrada da Pena.</p>
<p>Sur: Juan Bóveda Bóveda, Manuel Feijó Mariño, Eliseo Pérez Fernández, José Bóveda Bóveda.</p>
<p>Leste: Manuel Feijó Mariño, José Bóveda Bóveda.</p>
<p>Oeste: Manuel Rodríguez Varela.</p>
<p>-Monte A Boutureira:</p>
<p>Superficie: 7 ha 36 a aproximadamente.</p>
<p>Estremas.</p>
<p>Norte: Carmen Fernández Durán, María Vila Fernández, Fidel Fernández González.</p>
<p>Sur: José García Alvés, José Rodríguez Soto, Manuel Rivera Vila, Jaime Soto Durán.</p>
<p>Leste: destro da parroquia de Trasariz, Carmen Fernández Durán, María Paz Diéguez García.</p>
<p>Oeste: dentro da parroquia de Sadurnín, José Bóveda Bóveda, Eliseo Pérez Fernández, Luisa Pérez Lage.</p>
<p>-Monte Os Conchouros:</p>
<p>Superficie: 4 ha 17 a aproximadamente.</p>
<p>Estremas.</p>
<p>Norte: Nieves Bóveda Bóveda, Julio González Pagón.</p>
<p>Sur: Modesto Bello Casares, Jaime Soto Durán, Julia García Montero, Delfín García Vázquez.</p>
<p>Leste: Eloy Pérez Villanueva, Manuel Carnero Pagón, Antonio Pérez González.</p>
<p>Oeste: Eloy Pérez Villanueva, María Vila Fernández, Manuel Veloso Covelo.</p>
<p>Segundo.-Que se proceda á exclusión do citado monte de calquera inventario, catálogo ou rexistro público no que poida figurar inscrito a favor de persoa ou entidade distinta á que agora se asigna a súa pertenza.</p>
<p>Notifíqueselles esta resolución ó alcalde-presidente do Concello de Cenlle, ós representantes da comunidade veciñal, ó xefe do Servicio de Montes e Industrias Forestais, ós que se lles fará saber que esta resolución, que pon fin á vía administrativa, pode ser obxecto de recurso de reposición potestativo perante o Xurado Provincial de Clasificación de Montes Veciñais en Man Común de Ourense, no prazo dun mes, ou recurso contencioso-administrativo perante o Xulgado do Contencioso-Administrativo de Ourense no prazo de dous meses, ámbolos dous prazos a partir do día seguinte ó da publicación no Diario Oficial de Galicia (artigos 109 e 116 da Lei 30/1992, de réxime xurídico das administracións públicas e do procedemento administrativo común, e artigos 8 e 46 da Lei 29/1998, do 13 de xullo, reguladora da xurisdicción contencioso-administrativa).</p>
<p>O que por orde do presidente do Xurado Provincial de Clasificación de Montes Veciñais en Man Común, se fai público no Diario Oficial de Galicia, para xeral coñecemento.</p>
<p>Ourense, 30 de setembro de 2003.</p>
<p>Miriam Areal López</p>
<p>Secretaria do Xurado Provincial de Clasificación de Montes Veciñais en Man Común de Ourense</p>
<p>Visto e prace</p>
<p>Agustín Prado Verdeal</p>
<p>Presidente do Xurado Provincial de Clasificación de Montes Veciñais en Man Común de Ourense</p>

