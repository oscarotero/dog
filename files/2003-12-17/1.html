---
date: '2003-12-17'
id: 23CC6
page: 15
number: 244
agency: 'CONSELLERÍA DE XUSTIZA, INTERIOR E ADMINISTRACIÓN LOCAL'
section: I. DISPOSICIÓNS XERAIS
title: >-
  Orde do 9 de decembro de 2003 pola que se desenvolve o Decreto 146/1997, do 22
  de maio, polo que se aproba o Regulamento de asistencia xurídica gratuíta da
  Comunidade Autónoma de Galicia.
range: Orde
url: 'https://www.xunta.gal/dog/Publicados/2003/20031217/Anuncio23CC6_gl.html'
---
<p>O Estatuto de autonomía de Galicia, aprobado pola Lei orgánica 1/1981, do 6 de abril, establece no seu artigo 20.1º que lle corresponde á Comunidade Autónoma de Galicia exercer tódalas facultades que a Lei orgánica do poder xudicial e a Lei orgánica do Consello Xeral do Poder Xudicial lle recoñezan ou atribúan ó Goberno do Estado.</p>
<p>Neste sentido, o Real decreto 2166/1994, do 4 de novembro, transferiulle á Comunidade Autónoma de Galicia as funcións e servicios en materia de provisión de medios materiais e económicos para o funcionamento da Administración de xustiza.</p>
<p>No exercicio desas competencias, a Xunta de Galicia estableceu un marco normativo axeitado ás peculiaridades da nosa comunidade autónoma, a través do Decreto 146/1997, do 22 de maio, polo que se aproba o Regulamento de asistencia xurídica gratuíta da Comunidade Autónoma de Galicia, que na súa disposición derradeira primeira autoriza o conselleiro de Xustiza, Interior e Administración Local para dicta-las disposicións precisas para o seu desenvolvemento e aplicación. Por outra banda, no seu</p>
<p>artigo 39 establécese o procedemento para a actualización das cantidades fixadas para compensar economicamente as actuacións dos avogados e procuradores en materia de asistencia xurídica gratuíta.</p>
<p>Coa finalidade de adapta-la nomenclatura do anexo II ós procesos regulamentados pola Lei 1/2000, de axuizamento civil, pola Lei orgánica 5/2000, reguladora da responsabilidade penal dos menores, e pola lexislación en materia de estranxeiría; así como proceder á actualización dos módulos e bases de compensación económica pola prestación do servicio de representación gratuíta, faise necesario adapta-lo devandito anexo II do decreto.</p>
<p>Na súa virtude, de acordo cos colexios de avogados e procuradores, e consultada a Consellería de Economía e Facenda,</p>
<p>DISPOÑO:</p>
<p>Artigo único.-Actualízanse os módulos e bases de compensación pola prestación dos servicios de asistencia letrada e de defensa e representación gratuítas aplicables durante o ano 2004 e que se determinan no anexo II do decreto, modificado pola Orde do 18 de setembro de 2001.</p>
<p>Disposición derradeira</p>
<p>Esta orde entrará en vigor o día 1 de xaneiro de 2004.</p>
<p>Santiago de Compostela, 9 de decembro de 2003.</p>
<p>Jesús C. Palmou Lorenzo</p>
<p>Conselleiro de Xustiza, Interior</p>
<p>e Administración Local</p>
<p>ANEXO II</p>
<p>Módulos e bases da compensación económica</p>
<p>Baremos para o ano 2004</p>
<p>Avogados/Tipoloxía</p>
<table><tbody><tr><td></td></tr>
<tr><td>Módulo</td></tr>
<tr><td></td></tr>
</tbody></table>
<table><tbody><tr><td>Asistencia ó detido ou preso</td></tr>
<tr><td>Asistencia individualizada</td><td>80 A</td></tr>
<tr><td>Xurisdicción penal</td></tr>
<tr><td>Procedemento ante o Tribunal do Xurado</td><td>400 A</td></tr>
<tr><td>Asistencia diaria á vista ante o Tribunal do Xurado a partir do segundo día</td><td>100 A</td></tr>
<tr><td>Procedemento ordinario por delicto</td><td>390 A</td></tr>
<tr><td>Procedemento abreviado de especial complexidade (causa de máis de 1.000 folios)</td><td>390 A</td></tr>
<tr><td>Procedemento por delicto contra a seguridade do tráfico (alcoholemias)</td><td>200 A</td></tr>
<tr><td>Procedemento penal abreviado</td><td>260 A</td></tr>
<tr><td>Proc. axuizamento rápido de delictos sen conformidade</td><td>265 A</td></tr>
<tr><td>Proc. axuizamento rápido de delictos con conformidade</td><td>200 A</td></tr>
<tr><td>Xuízo de faltas</td><td>110 A</td></tr>
<tr><td>Menores. Proceso terminado con sentencia</td><td>155 A</td></tr>
<tr><td>Menores. Proceso con outras formas de terminación</td><td>132 A</td></tr>
<tr><td>Recurso ante o xulgado de vixilancia penitenciaria con intervención preceptiva ou designación de avogado por requirimento xudicial, conforme o artigo 21 da Lei de asistencia xurídica gratuíta</td><td>120 A</td></tr>
<tr><td>Saídas a centros de prisión (máximo dúas saídas por proceso)</td><td>17 A</td></tr>
<tr><td>Desprazamentos para a asistencia a xuízo oral (avogados con despacho oficial nun partido xudicial distinto do da sede do xulgado do penal ou da audiencia provincial)</td><td>35 A</td></tr>
<tr><td>Recursos de apelación. Proceso por delicto</td><td>120 A</td></tr>
<tr><td>Recursos de apelación. Xuízo de faltas</td><td>100 A</td></tr>
<tr><td>Xurisdicción civil</td></tr>
<tr><td>Procedemento ordinario</td><td>275 A</td></tr>
<tr><td>Xuízo verbal</td><td>180 A</td></tr>
</tbody></table>
<table><tbody><tr><td></td></tr>
<tr><td>Módulo</td></tr>
<tr><td></td></tr>
</tbody></table>
<table><tbody><tr><td>Proceso matrimonial contencioso completo</td><td>285 A</td></tr>
<tr><td>Proceso matrimonial de mutuo acordo</td><td>138 A</td></tr>
<tr><td>Medidas provisionais previas á demanda</td><td>40 A</td></tr>
<tr><td>Modificación de medidas</td><td>220 A</td></tr>
<tr><td>Proceso sobre filiación, paternidade ou capacidade, agás expedientes do artigo 763 da LAC</td><td>200 A</td></tr>
<tr><td>Monitorio</td><td>60 A</td></tr>
<tr><td>Actuación nun proceso como contador partidor</td><td>150 A</td></tr>
<tr><td>Proceso de división xudicial de patrimonios</td><td>150 A</td></tr>
<tr><td>Execucións de títulos xudiciais con oposición (556.1 LAC) e posteriores a dous anos</td><td>150 A</td></tr>
<tr><td>Cambiario e execución de títulos non xudiciais</td><td>100 A</td></tr>
<tr><td>Expedientes de xurisdicción voluntaria e expedientes de internamento non voluntario por razón dun trastorno psíquico</td><td>135 A</td></tr>
<tr><td>Recursos de apelación</td><td>120 A</td></tr>
<tr><td>Xurisdicción contencioso-administrativa</td></tr>
<tr><td>Recurso contencioso-administrativo</td><td>275 A</td></tr>
<tr><td>Recurso contencioso-administrativo. Proc. abreviado</td><td>190 A</td></tr>
<tr><td>Vía administrativa (estranxeiría e asilo)</td><td>60 A</td></tr>
<tr><td>Recursos de apelación</td><td>120 A</td></tr>
<tr><td>Xurisdicción social</td></tr>
<tr><td>Procesos laborais (ordinario e especiais)</td><td>165 A</td></tr>
<tr><td>Recursos de suplicación</td><td>120 A</td></tr>
<tr><td>Xurisdicción militar</td></tr>
<tr><td>Proceso íntegro</td><td>180 A</td></tr>
<tr><td>Recursos de casación e amparo</td></tr>
<tr><td>Recurso de casación</td><td>300 A</td></tr>
<tr><td>Recurso de casación cando non se formaliza e hai só anuncio</td><td>19,83 A</td></tr>
<tr><td>Recurso de amparo</td><td>300 A</td></tr>
<tr><td>Actuacións extraprocesuais</td></tr>
<tr><td>Transaccións extraxudiciais</td><td>(*) 75%</td></tr>
<tr><td>Informe motivado da insostibilidade da pretensión</td><td>65 A</td></tr>
<tr><td>Desistencia previa ó proceso por pasividade da persoa axuizable, estudio e preparación do asunto, previa á presentación da demanda</td><td>(*) 30%</td></tr>
<tr><td>Normas xerais</td></tr>
<tr><td>Sometemento</td><td>(*) 30%</td></tr>
<tr><td>Execución da sentencia posterior ós dous anos de recaída a resolución xudicial, agás na xurisdicción civil</td><td>(*) 30%</td></tr>
<tr><td>(*) Sobre o módulo aplicable ó procedemento</td></tr>
</tbody></table>
<p>Procuradores/Tipoloxía</p>
<table><tbody><tr><td></td></tr>
<tr><td>Módulo</td></tr>
<tr><td></td></tr>
</tbody></table>
<table><tbody><tr><td>Xurisdicción penal</td></tr>
<tr><td>Procedemento ante o xulgado de instrucción en sumarios ou causas perante o Tribunal do Xurado</td><td>18 A</td></tr>
<tr><td>Intervención ante o xulgado de instrucción en procedementos abreviados de especial complexidade (actuacións de máis de 1.000 folios)</td><td>18 A</td></tr>
<tr><td>Intervención ante o xulgado de instrucción en procedementos abreviados</td><td>12 A</td></tr>
<tr><td>Intervención ante o xulgado de instrucción en xuízos rápidos</td><td>18 A</td></tr>
<tr><td>Xuízo oral ante a audiencia provincial</td><td>15 A</td></tr>
<tr><td>Xuízo oral ante o xulgado do penal</td><td>15 A</td></tr>
<tr><td>Xuízo de faltas (*)</td><td>24 A</td></tr>
<tr><td>Recurso de apelación</td><td>21 A</td></tr>
<tr><td>Procedemento ante o xulgado de vixilancia penitenciaria (*)</td><td>18 A</td></tr>
<tr><td>Xurisdicción civil</td></tr>
<tr><td>Procedemento ordinario</td><td>30 A</td></tr>
<tr><td>Xuízo verbal e procesos especiais</td><td>24 A</td></tr>
<tr><td>Proceso matrimonial contencioso (completo)</td><td>40 A</td></tr>
<tr><td>Proceso matrimonial de mutuo acordo</td><td>30 A</td></tr>
<tr><td>Medidas provisionais previas</td><td>12 A</td></tr>
<tr><td>Modificación de medidas definitivas</td><td>36 A</td></tr>
<tr><td>Recurso de apelación</td><td>21 A</td></tr>
<tr><td>Xurisdicción contencioso-administrativa</td></tr>
<tr><td>Recurso contencioso-administrativo (*)</td><td>24 A</td></tr>
<tr><td>Recurso de apelación (*)</td><td>21 A</td></tr>
<tr><td>Xurisdicción social</td></tr>
<tr><td>Proceso laboral (*)</td><td>24 A</td></tr>
<tr><td>Recurso de suplicación (*)</td><td>21 A</td></tr>
<tr><td>Xurisdicción militar</td></tr>
<tr><td>Proceso íntegro</td><td>24 A</td></tr>
</tbody></table>
<table><tbody><tr><td></td></tr>
<tr><td>Módulo</td></tr>
<tr><td></td></tr>
</tbody></table>
<table><tbody><tr><td>Recursos de casación e amparo</td></tr>
<tr><td>Recurso de casación ante o Tribunal Superior de Xustiza de Galicia</td><td>25 A</td></tr>
<tr><td>(*) Cando a intervención do procurador sexa requirida expresamente pola autoridade xudicial de conformidade co artigo 6.3º da Lei 1/1996, de asistencia xurídica gratuíta.</td></tr>
</tbody></table>

