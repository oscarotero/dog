---
date: '2003-12-17'
id: 23DC6
page: 15
number: 244
agency: CONCELLO DE PONTEVEDRA
section: VI. ANUNCIOS
title: >-
  Anuncio da aprobación inicial da modificación puntual do Plan Xeral de
  Ordenación Urbana na zona da Parda, xunto a Renfe, para cualifica-la parcela
  municipal como de equipamento social asistencial, recreativo-deportivo.
range: Anuncio
url: 'https://www.xunta.gal/dog/Publicados/2003/20031217/Anuncio23DC6_gl.html'
---
<p>O Pleno da Corporación, en sesión de dezanove de setembro de dous mil tres, prestou aprobación inicial ó proxecto de modificación puntual do Plan Xeral de Ordenación Urbana do Concello de Pontevedra na zona da Parda, xunto á estación de Renfe, para recualifica-la parcela de cesión ó concello, en virtude de convenio urbanístico, como equipamento socio-asistencial de carácter xenérico, e uso específico recreativo e deportivo, sendo o documento de ordenación de modificación do PXOU é formulado por este concello e redactado polo arquitecto xefe da Oficina Técnica Municipal de Planeamento e Xestión Urbanística, en marzo de 2003, contando con informe favorable da Consellería de Política Territorial, Obras Públicas e Vivenda do 10-7-2003, dispoñéndose o sometemento a información pública.</p>
<p>Durante o prazo dun mes, contado a partir da publicación deste anuncio no Diario Oficial de Galicia, calquera interesado poderá examinar no Servicio de Urbanismo, Medio Ambiente e Patrimonio Histórico deste concello (rúa Churruchaos, s/n) a documentación inicialmente aprobada, e formula-las alegacións que coide pertinentes.</p>
<p>Pontevedra, 6 de novembro de 2003.</p>
<p>P.D.</p>
<p>Xosé Cesáreo Mosquera Lorenzo</p>
<p>Tenente alcalde delegado da Área de Urbanismo e Medio Ambiente</p>
<p>Julio Dapena Outomuro</p>
<p>Secretario xeral</p>

