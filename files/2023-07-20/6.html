---
date: '2023-07-20'
id: G0427-130723-0004
page: 44356
number: 138
agency: Consellería do Mar
section: II. Autoridades e persoal. b) Nomeamentos.
title: >-
  ORDE do 12 de xullo de 2023 pola que se dispón o nomeamento dunha vogal do
  Consello de Administración da Autoridade Portuaria de Ferrol-San Cibrao.
range: Orde
url: >-
  https://www.xunta.gal/dog/Publicados/2023/20230720/AnuncioG0427-130723-0004_gl.html
---
<p>O texto refundido da Lei de portos do Estado e da mariña mercante, aprobado polo Real decreto lexislativo 2/2011, do 5 de setembro, no seu artigo 30 atribúe ás comunidades autónomas as facultades de designación e separación dos vogais dos consellos de administración das autoridades portuarias de interese do Estado situadas no seu territorio, que deberán facerse necesariamente por proposta das administracións públicas e organismos e entidades que aqueles representen.</p>
    <p>O Acordo do Consello da Xunta de Galicia do 16 de setembro de 2010 faculta a persoa titular da consellería competente en materia de portos para o exercicio das ditas competencias.</p>
    <p>Por outra banda, a teor do previsto no Acordo do Consello da Xunta de Galicia, do 6 de xuño de 2002, no cal se fixou a composición do Consello de Administración da Autoridade Portuaria de Ferrol-San Cibrao, nel intégranse un representante dos concellos de Cervo e Xove que alternarán cada dous anos.</p>
    <p>Mediante a Orde do 1 de xuño de 2022 (DOG núm. 111, do 10 de xuño) dispúxose o nomeamento dun vogal en representación do Concello de Cervo, cuxo pleno, na sesión que tivo lugar o 30 de xuño de 2023, acordou propoñer unha nova designación.</p>
    <p>Polo exposto, en exercicio da facultade atribuída, por proposta do Concello de Cervo, </p>
    <h2>DISPOÑO:</h2>
    <p>O nomeamento de María Dolores García Caramés como vogal no Consello de Administración da Autoridade Portuaria de Ferrol-San Cibrao, en representación do Concello de Cervo.</p>
    <p>Santiago de Compostela, 12 de xullo de 2023</p>
    <footer><p>Alfonso Villares Bermúdez<br>Conselleiro do Mar</p></footer>

