---
date: '2023-07-20'
id: O10-120723-0001
page: 44510
number: 138
agency: Consello de Contas de Galicia
section: IV. Oposicións e concursos.
title: >-
  RESOLUCIÓN do 11 de xullo de 2023 pola que se ordena a publicación do acordo
  da Comisión de Goberno que aprobou anunciar a convocatoria pública para a
  provisión, polo sistema de libre designación, dun posto de traballo vacante.
range: Resolución
url: >-
  https://www.xunta.gal/dog/Publicados/2023/20230720/AnuncioO10-120723-0001_gl.html
---
<p>En virtude das competencias que me corresponden conforme o artigo 10 do Regulamento de réxime interior do Consello de Contas de Galicia,</p>
    <h2>RESOLVO:</h2>
    <p>Facer público o Acordo da Comisión de Goberno, do 6 de xullo de 2023, polo que se aproba anunciar a convocatoria pública para a provisión, polo sistema de libre designación, dun posto de traballo vacante no Consello de Contas de Galicia, e ordenar a súa publicación no <em>Diario Oficial de Galicia</em>.</p>
    <p>Santiago de Compostela, 11 de xullo de 2023</p>
    <footer><p>Simón Rego Vilar<br>Conselleiro maior do Consello de Contas de Galicia</p></footer>
    <h2>ANEXO</h2>
    <h3><span class="dog-negrita">Acordo da Comisión de Goberno do 6 de xullo de 2023 polo que se aproba a convocatoria publica, polo procedemento de libre designación, dun posto vacante no Consello de Contas de Galicia</span></h3>
    <p>De conformidade co disposto no artigo 17 da Lei 6/1985, do 24 de xuño, do Consello de Contas, no artigo 92 da Lei 2/2015, do 29 de abril, do emprego público de Galicia, e no artigos 25 e seguintes do Decreto 151/2022, do 4 de agosto, polo que se aproba o Regulamento dos procedementos de mobilidade do persoal funcionario de carreira da Administración xeral da Comunidade Autónoma de Galicia e das entidades públicas instrumentais integrantes do sector público autonómico, e no uso das competencias conferidas polo artigo 9.2.c) da Lei 6/1985, do 24 de xuño, do Consello de Contas, a Comisión de Goberno</p>
    <h2>DISPÓN:</h2>
    <p>Primeiro. Anunciar a convocatoria para prover, polo sistema de libre designación, o posto de traballo que se indica no anexo I deste acordo.</p>
    <p>Segundo. Poderán concorrer a ela os/as funcionarios/as que reúnan as condicións que para o posto de traballo se relacionan no anexo I.</p>
    <p>Terceiro. As solicitudes presentaranse obrigatoriamente por medios electrónicos a través do formulario normalizado correspondente ao procedemento administrativo ADM050103, dispoñible na sede electrónica do Consello de Contas<br>https://consellodecontasgalicia.sedelectronica.gal/, mediante o cal se achegará a solicitude, segundo o modelo que se inclúe no anexo II, no prazo de quince (15) días hábiles, contados a partir do seguinte ao da publicación desta resolución no <em>Diario Oficial de Galicia</em>.</p>
    <p>Para a presentación electrónica poderase empregar calquera dos mecanismos de identificación e sinatura recollidos na propia sede electrónica do Consello de Contas.</p>
    <p>Cuarto. Os/as aspirantes deberán xuntarlle á petición un <em>curriculum vitae</em> e xustificar os méritos que aleguen mediante certificación ou copia compulsada da documentación acreditativa. </p>
    <p>Quinto. No caso de resultar seleccionado/a para ocupar o posto de traballo que se relaciona no anexo I deste acordo un/unha funcionario/a con destino noutra Administración pública, requirirase o informe favorable do departamento en que presta servizos e considerarase favorable de non emitirse no prazo de quince (15) días, segundo o disposto no artigo 67 do Real decreto 364/1995, do 10 de marzo, e nas demais disposicións concordantes.</p>
    <p>Sexto. A resolución desta convocatoria farase pública no <em>Diario Oficial de Galicia</em> e poderá declararse deserta de considerarse oportuno.</p>
    <p>Sétimo. O prazo para tomar posesión do novo destino obtido será de tres días hábiles, se non implica cambio de residencia ou de sete días hábiles, se comporta cambio de residencia. Cando a persoa adxudicataria do posto obteña coa súa toma de posesión o reingreso ao servizo activo, o prazo será de vinte (20) días hábiles.</p>
    <p>O prazo de toma de posesión empezará a contar a partir do día seguinte ao do cesamento, que se deberá producir dentro dos tres días hábiles seguintes ao da publicación da resolución no <em>Diario Oficial de Galicia</em>, ou desde a data en que se comunique a resolución do traslado á Administración en que preste servizos. Se a resolución comporta o reingreso ao servizo activo, o prazo de toma de posesión deberase computar desde o día seguinte ao da publicación da resolución no <em>Diario Oficial de Galicia</em>.</p>
    <p>Oitavo. Contra esta resolución, que non esgota a vía administrativa, poderase interpoñer recurso de alzada ante o Pleno do Consello de Contas no prazo dun mes contado desde o día seguinte ao da súa notificación, segundo establecen os artigos 121 e 122 da Lei 39/2015, do 1 de outubro, do procedemento administrativo común das administracións públicas. Contra a resolución do recurso de alzada, que esgota a vía administrativa, poderase interpoñer recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses desde o día seguinte ao da súa notificación, de conformidade co establecido nos artigos 10.1.ap.c e 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <h2>ANEXO I</h2>
    <p>Denominación do posto de traballo: auditor-director técnico.</p>
    <p>Código do posto de traballo: CC.F01.02.01.</p>
    <p>Localidade: Santiago de Compostela.</p>
    <p>Subgrupo: A1.</p>
    <p>Nivel de complemento de destino: 30.</p>
    <p>Complemento específico: 33.487,92 €.</p>
    <p>Corpo-escala: xeral/especial.</p>
    <p>Adscrición administracións públicas: Comunidade Autónoma de Galicia, outras comunidades, Estado, corporacións locais e institucións de control externo estatais ou autonómicas (ICEX) (A12).</p>
    <p>Formación específica: </p>
    <p>Requisito imprescindible: experiencia de cinco anos en funcións de control interno ou externo do sector público.</p>
    <p>Méritos: experiencia en funcións de dirección, planificación e dirección de actuacións de fiscalización do sector público.</p>

