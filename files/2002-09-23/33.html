---
date: '2002-09-23'
id: '12412'
page: 13
number: 183
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 2 de setembro de 2002, da Dirección Xeral de Calidade e
  Avaliación Ambiental, pola que se somete a información pública o estudio de
  efectos ambientais dunha planta de tratamento de residuos voluminosos en
  Cerceda (A Coruña), promovida pola Consellería de Medio Ambiente.
range: Resolución
url: 'https://www.xunta.gal/dog/Publicados/2002/20020923/Anuncio12412_gl.html'
---
<p>En cumprimento do disposto no Acordo do 2 de setembro de 2002 desta dirección xeral, polo que se establece o procedemento de tramitación de urxencia no procedemento de avaliación de efectos ambientais do citado proxecto, reducíndose á metade os prazos de tramitación, o órgano ambiental somete o estudio de efectos ambientais ó trámite de información pública mediante anuncio no Diario Oficial de Galicia, durante o prazo de 10 días.</p>
<p>Na súa virtude,</p>
<p>RESOLVO:</p>
<p>1. Someter a información pública o estudio de efectos ambientais dunha planta de tratamento de residuos voluminosos en Cerceda (A Coruña).</p>
<p>2. Para os devanditos efectos informativos, poranse, á disposición dos administrados, exemplares nas seguintes dependencias:</p>
<p>-Dirección Xeral de Calidade e Avaliación Ambiental.</p>
<p>-Delegación Provincial da Consellería de Medio Ambiente da provincia da Coruña.</p>
<p>-Concello de Cerceda.</p>
<p>3. As alegacións formularanse durante o prazo de vinte (20) días, contados a partir do seguinte día ó da publicación da presente resolución no Diario Oficial de Galicia.</p>
<p>Santiago de Compostela, 2 de setembro de 2002.</p>
<p>José Luis Díez Yáñez</p>
<p>Director xeral de Calidade e Avaliación Ambiental</p>

