---
date: '2001-05-16'
id: 83BE
page: 6
number: 94
agency: CONCELLO DE FENE
section: VI. ANUNCIOS
title: Anuncio de poxa.
range: Anuncio
url: 'https://www.xunta.gal/dog/Publicados/2001/20010516/Anuncio83BE_gl.html'
---
<p>Anuncio de licitación: o Concello de Fene anuncia poxa, con procedemento aberto, para adxudica-las obras de travesías 2ª fase AC-133, p.k.: 3,252-3,600 Barallobre, incluídas no Plan provincial de cooperación ás obras e servicios de competencia municipal e da rede viaria local 2001, de conformidade co seguinte contido:</p>
<p>1. Obxecto do contrato: é obxecto do contrato a execución das obras de travesías 2ª fase AC-133, p.k.: 3,252-3,600 Barallobre.</p>
<p>2. Tramitación, procedemento e forma de adxudicación:</p>
<p>a) Tramitación: urxente.</p>
<p>b) Procedemento: aberto.</p>
<p>c) Forma: poxa conforme o prego de cláusulas administrativas particulares aprobado polo Pleno da Corporación Provincial en sesión que tivo lugar o 30 de marzo de 2001 e publicado no BOP nº 78, do 4 de abril de 2001.</p>
<p>3. Duración do contrato: seis (6) meses.</p>
<p>4. Tipo de licitación: 22.749.127 pesetas (136.725 euros), IVE incluído.</p>
<p>5. Pagamento: o pagamento do prezo de adxudicación farase efectivo con cargo á partida 2001.511.06.61100 do orzamento municipal de gastos.</p>
<p>6. Garantía provisional: non se esixe.</p>
<p>7. Garantía definitiva: será do 4% do prezo de adxudicación.</p>
<p>8. Presentación de proposicións: durante os trece días naturais seguintes ó da publicación do anuncio de licitación no BOP ou no DOG, segundo resulte, das 10 ás 13 horas, no rexistro xeral da casa do concello.</p>
<p>9. Apertura do sobre que conteña a proposición económica: terá lugar ás 12 horas do terceiro día hábil seguinte ó da conclusión do prazo de presentación de proposicións, agás que coincidise en sábado, caso no que se trasladará ó seguinte hábil.</p>
<p>10. Modelo de proposición: as proposicións axustaranse ó seguinte modelo:</p>
<p>D....., con domicilio en..... rúa..... teléfono..... con DNI (ou pasaporte ou documento que o substitúa) nº..... actuando en nome propio (ou en representación de..... DNI ou CIF nº..... e con domicilio en..... nº.... teléfono.....), toma parte na poxa, con procedemento aberto, para a adxudicación da execución das obras comprendidas no proxecto de travesías 2ª fase</p>
<p>AC-133, p.k. 3,252-3,600 Barallobre..., e para tales efectos fai constar:</p>
<p>1. Que ofrece o prezo de..... pesetas (euros) que significa unha baixa de.... pesetas (.....euros) en relación co tipo de licitación.</p>
<p>2. Que coñece e acepta cantas obrigas se deriven dos pregos de cláusulas administrativas particulares deste contrato.</p>
<p>3. Que xunta a documentación esixida no prego de cláusulas administrativas particulares.</p>
<p>En....., o..... de..... de 2001.</p>
<p>O licitador (asinado e rubricado)</p>
<p>11. Gastos de publicidade: os gastos deste anuncio serán por conta do adxudicatario.</p>
<p>Fene, 4 de maio de 2001.</p>
<p>Xosé María Rivera Arnoso</p>
<p>Alcalde</p>

