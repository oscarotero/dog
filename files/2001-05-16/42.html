---
date: '2001-05-16'
id: 83D2
page: 6
number: 94
agency: CONCELLO DE RIBADUMIA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2001/20010516/Anuncio83D2_gl.html'
---
<p>O Concello Pleno, en sesión extraordinaria do 13 de marzo de 2001, acordou aprobar definitivamente, por maioría absoluta do número legal de membros que compoñen a Corporación, o Plan xeral de ordenación municipal do Concello de Ribadumia.</p>
<p>O que se fai público para a súa executividade, cummprindo así co disposto no artigo 48.2º da Lei 1/1997, do 24 de marzo, do Solo de Galicia, sinalando que contra o presente acordo, que é definitivo en vía administrativa, de conformidade co disposto no artigo 6 da Lei 7/1995, do 29 de xuño, de delegación de distribución de competencias en materia de urbanismo, poderá interpoñerse potestativamente recurso de reposición perante o mesmo órgano que o dictou, no prazo dun mes contado a partir do día seguinte á publicación do último dos anuncios no DOG ou BOP, de conformidade co disposto no artigo 116.1º da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben impugnando directamente ante a orde xurisdiccional contencioso-administrativo.</p>
<p>Se se opta pola interposición do recurso potestativo de reposición, deberá ser resolto e notificado polo concello no prazo dun mes, segundo establece o artigo 117.2º da Lei 30/1992, do 26 de novembro. Transcorrido un mes desde a interposición do recurso de reposición sen que recaese resolución en prazo, entenderase desestimado e poderase interpoñer recurso contencioso-administrativo.</p>
<p>Contra a resolución expresa do recurso de reposición ou ben directamente contra o presente acordo, poderase interpoñer recurso contencioso-administrativo do Tribunal Superior de Xustiza de Galicia, de conformidade co disposto nos artigos 10.1º a) e 46.1º da Lei 29/1998, do 13 de xullo, no prazo de dous meses contados desde o día seguinte ó da notificación da devandita resolución ou ó da publicación do presente acordo. Se a resolución non fose expresa, o prazo de interposición do recurso contencioso-administrativo será de seis meses contado a partir do día seguinte a aquel en que se deba entenderse presuntamente desestimado o recurso potestativo de reposición interposto, segundo establecen os artigos 46.1º e 4º da Lei 29/1998, do 13 de xullo.</p>
<p>Advírtese que tamén poderá interpoñerse calquera outro recurso que os interesados consideren pertinentes en defensa dos seus intereses.</p>
<p>Ribadumia, 27 de marzo de 2001.</p>
<p>José Ramón Barral Martínez</p>
<p>Alcalde</p>

