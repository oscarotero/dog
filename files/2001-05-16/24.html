---
date: '2001-05-16'
id: 838A
page: 6
number: 94
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 23 de abril de 2001, da Dirección Xeral de Industria, pola que
  se autorizan as instalacións electromecánicas, se aproba o proxecto de
  execución e se inclúe no réxime especial de producción de enerxía eléctrica o
  parque eólico denominado A Capelada. (Expediente 71/1994).
range: Resolución
url: 'https://www.xunta.gal/dog/Publicados/2001/20010516/Anuncio838A_gl.html'
---
<p>Examinado o expediente instruído por instancia de Endesa, con domicilio para efectos de notificacións na rúa Príncipe de Vergara nº 187, 28002 Madrid, sobre autorización das instalacións do parque eólico denominado A Capelada; resultan os seguintes</p>
<p>Antecedentes de feito.</p>
<p>Primeiro.-Con data do 1 de agosto de 1994, Pedro Martínez Crespo, en nome e representación da Empresa Nacional de Electricidad (Endesa), solicitou a autorización administrativa e o recoñecemento da condición de instalación acollida ó réxime especial de producción de enerxía eléctrica do parque eólico denominado A Capelada, de 16,5 MW. Con data do 25 de outubro de 1995 solicitou a aprobación do proxecto de execución da citada instalación. Xunto ás devanditas solicitudes a documentación establecida para efecto polo Decreto 2617/1966, do 20 de outubro, sobre autorización de instalacións eléctricas, o Real decreto 2366/1994, do 9 de decembro, sobre instalacións hidráulicas, de coxeración e outras abastecidas por recursos ou fontes de enerxía renovables, e o Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia.</p>
<p>Segundo.-O proxecto someteuse a información pública para os efectos previstos nos decretos 2617/1966, xa citados e o 2619/1966, do 20 de outubro, sobre expropiación forzosa e sancións en materia de instalacións eléctricas, por resolución da Delegación Provincial da Consellería de Industria e Comercio na Coruña do 24 de outubro de 1994, publicada no xornal El Ideal Gallego do 4 de novembro de 1994, no Diario Oficial de Galicia do 9 de novembro de 1994, no BOP da Coruña do 11 de novembro de 1994 e no BOE do 11 de novembro de 1994.</p>
<p>Terceiro.-Por resolución da Dirección Xeral de Industria do 27 de outubro de 1995, someteuse de novo o proxecto do devandito parque a información pública, para os efectos previstos no capítulo III</p>
<p>do Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia (trámite de competencia). A dita resolución foi publicada no BOE do 20 de novembro de 1995 (con corrección de erros do 1 de febreiro de 1996), e no Diario Oficial de Galicia do 24 de novembro de 1995 (con corrección de erros do 8 de febreiro de 1996).</p>
<p>Durante o período desta información pública, Pasek España, S.A., presentou os días 11 e 18 de decembro de 1995 e 9 de febreiro de 1996 escritos de alegacións, nos que facía constar, ademais de vicios formais ou de carácter procedemental, a oposición á aprobación do proxecto do parque e as concesións mineiras de que era titular que resultaban afectadas pola instalación das que se solicitaba autorización, que impedían o aproveitamento mineiro. Así mesmo, a alegante inclinábase pola prevalencia do seu aproveitamento sobre o eléctrico que se pretendía autorizar, ofrecendo localizacións alternativas.</p>
<p>Cuarto.-O 17 de novembro de 1995, a Delegación Provincial da Consellería de Industria e Comercio da Coruña emitiu informe favorable sobre o citado proxecto, coas características básicas seguintes:</p>
<p>Localización e coordenadas poligonais:</p>
<table><tbody><tr><td></td></tr>
<tr><td></td></tr>
<tr><td>Nome</td><td>Municipio</td><td>Vértices</td></tr>
<tr><td></td></tr>
</tbody></table>
<table><tbody><tr><td>A Capelada</td><td>Cedeira</td><td>X</td><td>Y</td></tr>
<tr><td></td><td>Cariño</td><td>0.585.050</td><td>4.841.800</td></tr>
<tr><td></td><td>Ortigueira</td><td>0.587.200</td><td>4.840.500</td></tr>
<tr><td></td><td></td><td>0.584.600</td><td>4.841.100</td></tr>
<tr><td></td><td></td><td>0.586.800</td><td>4.839.700</td></tr>
<tr><td></td><td></td><td>0.583.100</td><td>4.838.900</td></tr>
<tr><td></td><td></td><td>0.583.650</td><td>4.838.350</td></tr>
<tr><td></td><td></td><td>0.583.100</td><td>4.837.800</td></tr>
<tr><td></td><td></td><td>0.583.800</td><td>4.837.100</td></tr>
<tr><td></td><td></td><td>0.584.382</td><td>4.837.617</td></tr>
<tr><td></td><td></td><td>0.584.800</td><td>4.837.200</td></tr>
<tr><td></td><td></td><td>0.585.500</td><td>4.838.000</td></tr>
<tr><td></td><td></td><td>0.583.800</td><td>4.839.700</td></tr>
</tbody></table>
<p>Características técnicas do parque:</p>
<p>Nº de aeroxeradores: 50.</p>
<p>Potencia unitaria por aeroxerador: 330 kW.</p>
<p>Potencia total instalada: 16,5 MW.</p>
<p>Producción anual estimada: 43.759 MWh/ano.</p>
<p>Transformadores de 0,66/132 KV: 12.</p>
<p>Subestación: 20/132 kV.</p>
<p>Investimento: 2.551.016.074 pesetas.</p>
<p>Quinto.-Por acordo da Comisión Galega do Medio Ambiente do 25 de abril de 1996, apróbase a declaración de efectos ambientais do citado parque eólico.</p>
<p>Sexto.-Con data do 9 de maio de 1996, a Dirección Xeral de Industria dictou resolución pola que se autorizaban as instalacións electromecánicas, se declaraba de utilidade pública, se aprobaba o proxecto de execución e se recoñecía a condición de instalación acollida ó réxime especial do parque eólico denominado A Capelada, que foi publicada no Diario Oficial de Galicia do 6-8-1996.</p>
<p>Sétimo.-Por Resolución do 25 de febreiro de 1997 a Dirección Xeral de Industria autorizou a transmisión de bens e dereitos derivados da autorización das instalacións electromecánicas, declaración de utilidade pública, aprobación de proxecto de execución e reconoñecemento de instalación acollida ó réxime especial do parque eólico A Capelada, a favor da Agrupación de Interés Económico, Parque Eólico A Capelada.</p>
<p>Oitavo.-Con data do 14 de marzo de 2000, a Dirección Xeral de Industria, por petición de parque eólico A Capelada, A.I.E., modificou a inscrición definitiva no Rexistro de instalacións de producción en réxime especial do parque eólico A Capelada, co obxecto de acollerse ós beneficios do Real decreto 2818/1998, do 23 de decembro, sobre producción de enerxía eléctrica por instalacións abastecidas por recursos ou fontes de enerxías renovables, residuos e coxeración.</p>
<p>Noveno.-Con data do 2 de setembro de 1996, Pasek España, S.A. presentou recurso ordinario contra a Resolución do 9 de maio de 1996 da Dirección Xeral de Industria, alegando as fundamentacións xurídicas que considerou convenientes en defensa do seu dereito. O devandito recurso foi desestimado por silencio administrativo.</p>
<p>Décimo.-Contra a desestimación presunta por silencio, Pasek España, S.A. interpuxo recurso contencioso-administrativo nº 03/0007762/1997, do que dimanou sentencia dictada o 22 de decembro de 2000 pola Sala do Contencioso-Administrativo do Tribunal Superior de Xustiza de Galicia, sección 3ª, o dictame do cal sinala literalmente o seguinte:</p>
<p>«"Que estimámo-lo recurso contencioso-administrativo deducido por Pasek España, S.A. contra a Resolución do 9-5-1996, que autoriza as instalacións electromecánicas, e se aproba o proxecto de execución e se recoñece a condición de instalación acollida ó réxime especial do parque eólico A Capelada; expediente nº 71/1997, dictado pola Consellería de Industria e Comercio; e, en consecuencia, anulámo-la resolución recorrida, mantendo a validez do actuado no expediente administrativo con anterioridade ó seu dictado».</p>
<p>Décimo primeiro.-Emítese esta resolución en execución por parte da Administración da mencionada sentencia.</p>
<p>Fundamentos de dereito.</p>
<p>Primeiro.-A Dirección Xeral de Industria é competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro, e o Decreto 99/1998, do 26 de marzo, polo que se establece a estructura orgánica da Consellería de Industria e Comercio, modificado polo Decreto 181/1999, do 17 de xuño, en relación co Decreto 2617/1966, do 20 de outubro, en virtude do disposto na disposición transitoria décimo primeira do Real decreto 1995/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, o Decreto 205/1995, do 6 de xullo, e o Real decreto 2818/1998, do 23 de decembro, xa citados.</p>
<p>Segundo.-No expediente instruído para o efecto cumpríronse os trámites procedementais sinalados no Decreto 2617/1966 e no Decreto 205/1995. Así mesmo, a instalación e o seu proxecto de execución reúnen tódolos requisitos técnicos esixibles.</p>
<p>Terceiro.-A sentencia do 22 de decembro de 2000, con fundamento no cal se formula esta nova resolución, establece a incompetencia do director xeral de Industria para declara-la utilidade pública do parque eólico A Capelada; non obstante, a dita incompetencia non alcanza a autorización das instalacións electromecánicas, aprobación do proxecto de execución e recoñecemento de instalación acollida ó réxime especial de producción de enerxía eléctrica, xa que, polas normas aplicables recollidas no fundamento de dereito primeiro, este centro directivo resulta se-lo órgano competente para dictar esta resolución.</p>
<p>Por outra banda, a sentencia só anula a resolución recorrida mantendo a validez do actuado no expediente administrativo, sinalando no seu fundamento de dereito cuarto que a demandante (Pasek España, S.A.) non pode alegar indefensión, xa que ó presentar e formular alegacións, a finalidade que se podería buscar polo trámite de audiencia que entende infrinxido quedou plenamente satisfeita.</p>
<p>Tendo en conta que as alegacións presentadas se refiren á compatibilidade ou prevalencia da concesión mineira coa instalación productora de enerxía eléctrica, extremos para dilucidar no expediente de declaración de utilidade pública, sobre os que terá que pronunciarse o conselleiro de Industria e Comercio mediante a resolución que proceda, considérase procedente da-la autorización ás instalacións electromecánicas, aproba-lo proxecto de execución e recoñece-la condición de instalación acollida ó réxime especial do parque eólico da Capelada, como requisito previo para proceder a dilucidar, en trámite específico, as consideracións que mencionamos con anterioridade; esta autorización, ó realizarse en substitución dun acto anulado, díctase con eficacia retroactiva, sempre e cando, de acordo co establecido no artigo 57.3º da Lei 30/1992, do 26 de novembro, de réxime xurídico das administracións públicas e</p>
<p>do procedemento administrativo común, tanto o proxecto como a instalación dos equipos electromecánicos non sexan obxecto no seu aspecto técnico de controversia, e estea xa efectivamente en funcionamento o parque eólico, sen que ata a data presupuxese ningún impedimento para Pasek España, S.A. na explotación da súa concesión mineira, parece correcto retrotrae-los efectos da autorización ata a data na que se dictou a resolución anulada pola Sentencia do Tribunal Contencioso-Administrativo (9 de maio de 1996); e todo isto sen prexulgar en absoluto a futura declaración de compatibilidade ou prevalencia das dúas utilidades públicas obxecto de debate -parque eólico e concesión mineira- que se estudiará e decidirá con motivo da resolución na que se declara a utilidade pública do parque eólico A Capelada, procurándose, deste modo, un mantemento temporal da situación existente de facto na intención de evitar prexuízos de difícil ou imposible reparación a calquera dos intereses en xogo.</p>
<p>Por todo o exposto, esta dirección xeral, de acordo co que antecede e no exercicio das competencias que lle atribúen os artigos 11 e 14 do Decreto 2617/1966 e o artigo 13 do Decreto 205/1995,</p>
<p>RESOLVE:</p>
<p>-Autoriza-la instalación dos equipos electromecánicos e aproba-lo proxecto de execución do parque eólico denominado A Capelada, nos concellos de Cedeira, Cariño e Ortigueira, con retroacción dos seus efectos desde o 9 de maio de 1996.</p>
<p>-Recoñecerlle a esa instalación a condición de instalación acollida ó réxime especial do Real decreto 2818/1998, e incluíla no grupo b.2) do artigo 2 do dito real decreto</p>
<p>Contra esta resolución, que non é definitiva en vía administrativa, cabe interpoñer recurso de alzada ante o conselleiro de Industria e Comercio no prazo dun mes, contado a partir do día seguinte ó da notificación desta resolución, sen prexuízo de que os interesados poidan interpoñer calquera outro recurso que consideren oportuno.</p>
<p>Santiago de Compostela, 23 de abril de 2001.</p>
<p>Ramón Ordás Badía</p>
<p>Director xeral de Industria</p>

