---
date: '2001-05-16'
id: 834E
page: 6
number: 94
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Decreto 101/2001, do 26 de abril, polo que se acepta unha doazón a título
  gratuíto ó Complexo Hospitalario Universitario de Santiago de Compostela.
range: Decreto
url: 'https://www.xunta.gal/dog/Publicados/2001/20010516/Anuncio834E_gl.html'
---
<p>O señor Pedro Popoff Fedoroff fai doazón ó Servicio Galego de Saúde da Comunidade Autónoma de Galicia da cantidade de 4.836.537 pesetas (29.068,17 euros) ó Complexo Hospitalario Universitario de Santiago de Compostela.</p>
<p>Conforme o artigo 17.1º da Lei 3/1985, do 12 de abril, do patrimonio da Comunidade Autónoma, requírese decreto do Consello da Xunta de Galicia para a adquisición de bens a título gratuíto.</p>
<p>En cumprimento do disposto na Lei 3/1985, do 12 de abril, do patrimonio da Comunidade Autónoma, de conformidade coa proposta do conselleiro de Sanidade e Servicios Sociais e presidente do Servicio Galego de Saúde e Logo de deliberación do Consello da Xunta de Galicia na súa reunión do vinteseis de abril de dous mil un,</p>
<p>DISPOÑO:</p>
<p>Artigo 1º</p>
<p>Acéptase a doazón da cantidade de 4.836.537 pesetas (29.068,17 euros) do señor Pedro Popoff Fedoroff.</p>
<p>Artigo 2º</p>
<p>A devandita cantidade acéptase segundo o establecido na normativa en materia patrimonial da Comunidade Autónoma e destinarase ó Hospital Psiquiátrico de Conxo, dependente do Complexo Hospitalario Universitario de Santiago de Compostela, para mellora-la calidade de vida dos doentes, de acordo coa vontade do doador.</p>
<p>Disposición derradeira</p>
<p>O Servicio Galego de Saúde, a través do seu órgano competente, levará a cabo os trámites necesarios para a efectividade de canto se dispón neste decreto.</p>
<p>Santiago de Compostela, vinteseis de abril de dous mil un.</p>
<p>Manuel Fraga Iribarne</p>
<p>Presidente</p>
<p>José María Hernández Cochón</p>
<p>Conselleiro de Sanidade e Servicios Sociais</p>
<p>e Presidente do Servicio Galego de Saúde</p>

