---
date: '2023-04-12'
id: G0655-310323-0003
page: 23006
number: 70
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  ORDE do 24 de marzo de 2023 pola que se modifica a autorización do centro
  privado estranxeiro Semente Trasancos de Neda.
range: Orde
url: >-
  https://www.xunta.gal/dog/Publicados/2023/20230412/AnuncioG0655-310323-0003_gl.html
---
<p>Mediante a Orde do 25 de outubro de 2019 autorízase a apertura e funcionamento temporal do centro privado estranxeiro Semente Trasancos, de Neda, para impartir as ensinanzas de <em>Pre-School Section</em> e de <em>Elementary Section</em> do sistema educativo dos Estados Unidos de América, prorrogada mediante a Orde do 13 de novembro de 2020. </p>
    <p>A titularidade do centro solicita unha prórroga da autorización temporal e achega un certificado de renovación da elixibilidade do 31 de agosto de 2021, con validez ata o 31 de agosto de 2023, emitido pola New England Association of Schools &amp; Colleges/Commission on International Education (NEASC/CIE) autorizando as seccións de <em>Pre-School Section</em> (de 3 a 6 anos), que se corresponde co segundo ciclo da educación infantil do sistema educativo de España, para un máximo de 20 estudantes e de <em>Elementary Section</em> (de 6 a 12 anos), que se corresponde coa etapa de educación primaria, para un máximo de 30 estudantes.</p>
    <p>O Ministerio de Asuntos Exteriores, Unión Europea e Cooperación informa que non se aprecia ningunha disposición que impida o establecemento dun centro docente para impartir as ditas ensinanzas e tendo en conta o principio de reciprocidade, non existe inconveniente para a autorización. </p>
    <p>Logo da tramitación do expediente de acordo co establecido no Real decreto 806/1993, do 28 de maio, sobre centros docentes estranxeiros en España, así como no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e a Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. <em>Prórroga da autorización temporal</em></p>
    <p>Prorrogar a autorización temporal do centro privado estranxeiro Semente Trasancos, de Neda, para impartir as ensinanzas de <em>Pre-School Section</em> (de 3 a 6 anos) e as de <em>Elementary Section</em> (de 6 a 12 anos) do sistema educativo dos Estados Unidos de América.</p>
    <p>Os datos do centro son os que se detallan a seguir:</p>
    <p>Denominación xenérica: centro privado estranxeiro (CPREX).</p>
    <p>Denominación específica: Semente Trasancos.</p>
    <p>Código do centro: 15033216.</p>
    <p>Domicilio: Aldea Roxal, 36.</p>
    <p>Código postal: 15510.</p>
    <p>Localidade: Neda (San Nicolás).</p>
    <p>Concello: Neda.</p>
    <p>Provincia: A Coruña.</p>
    <p>Titular: Asociación Semente Trasancos.</p>
    <p>Ensinanzas que se autorizan con carácter temporal do sistema educativo dos Estados Unidos de América:</p>
    <p>• <em>Pre-School Section</em> para un máximo de 20 estudantes.</p>
    <p>• <em>Elementary Section</em> para un máximo de 30 estudantes.</p>
    <p>Alumnado: español e estranxeiro.</p>
    <p>Artigo 2. <em>Ensinanzas de lingua e cultura</em></p>
    <p>O centro deberá complementar as ensinanzas autorizadas, de niveles equivalentes aos obrigatorios do sistema educativo español con ensinanzas de lingua española e de lingua galega, que deberán impartirse co mesmo deseño e horario establecidos nos correspondentes decretos da Comunidade Autónoma de Galicia. </p>
    <p>Así mesmo, a cultura española deberá desenvolver os contidos esenciais da correspondente área de coñecemento, recollidos na norma reguladora das ensinanzas.</p>
    <p>Artigo 3. <em>Requisitos do profesorado</em></p>
    <p>O profesorado que imparta as ensinanzas mencionadas no artigo 2 deberá reunir os requisitos de titulación requiridos pola lexislación española para o nivel educativo, e terá os dereitos e obrigas que determina o artigo 12 do Real decreto 806/1993, do 28 de maio, sobre réxime de centros docentes estranxeiros en España.</p>
    <p>A Xefatura Territorial da Consellería de Cultura, Educación, Formación Profesional e Universidades da Coruña, logo do informe do Servizo Territorial de Inspección Educativa, aprobará expresamente a relación de persoal que imparta estas materias. </p>
    <p>Artigo 4. <em>Validez da autorización</em></p>
    <p>A prórroga da autorización temporal que se cita no artigo 1, terá validez ata o 31 de agosto de 2023, conforme o certificado emitido pola New England Association of Schools &amp; Colleges. </p>
    <p>A partir desta data, a autorización dependerá dunha nova inspección dos servizos da Embaixada dos Estados Unidos de América.</p>
    <p>Artigo 5. <em>Inscrición no rexistro</em></p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 6. <em>Obrigas do centro</em></p>
    <p>O centro queda obrigado ao cumprimento da normativa vixente e sometido á inspección educativa da Consellería de Cultura, Educación, Formación Profesional e Universidades de conformidade co establecido no artigo 9 do Real decreto 806/1993, do 28 de maio, así como a solicitar unha nova autorización e inscrición no caso de que se produza calquera variación nos elementos e circunstancias que dan lugar a esta autorización.</p>
    <p>Disposición derradeira primeira. <em>Recursos</em></p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 24 de marzo de 2023</p>
    <footer><p>Román Rodríguez González<br>Conselleiro de Cultura, Educación, <br>Formación Profesional e Universidades</p></footer>

