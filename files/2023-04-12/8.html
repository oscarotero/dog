---
date: '2023-04-12'
id: G2022-030423-0001
page: 23040
number: 70
agency: Valedor do Pobo
section: III. Outras disposicións.
title: >-
  RESOLUCIÓN do 3 de abril de 2023 pola que se aproba a concesión das bolsas
  destinadas a persoas con discapacidade física, orgánica ou sensorial para a
  formación práctica neste organismo.
range: Resolución
url: >-
  https://www.xunta.gal/dog/Publicados/2023/20230412/AnuncioG2022-030423-0001_gl.html
---
<p>Vista a proposta formulada polo presidente da Comisión nomeada para a concesión das bolsas destinadas a persoas con discapacidade física, orgánica ou sensorial para a formación práctica na institución Valedor do Pobo, convocadas pola Resolución do 2 de xaneiro de 2023 (DOG núm. 12, do 18 de xaneiro),</p>
    <h2>RESOLVO:</h2>
    <p>Primeiro. Concederlles as dúas bolsas destinadas a persoas con discapacidade física, orgánica ou sensorial para a formación práctica no organismo Valedor do Pobo ás persoas aspirantes que se relacionan no anexo I, por obter a maior puntuación de conformidade cos criterios de valoración fixados na base novena da Resolución do 18 de xaneiro de 2023.</p>
    <p>De conformidade coa base décimo segunda da convocatoria, as persoas seleccionadas deberán incorporarse para o desenvolvemento dos labores de formación práctica dentro dos cinco días hábiles seguintes ao da publicación desta resolución no <em>Diario Oficial de Galicia</em>.</p>
    <p>Se transcorrido o dito prazo a incorporación das persoas seleccionadas non se producise, a bolsa poderase entender rexeitada, salvo causa xustificada.</p>
    <p>Segundo. Facer pública a resolución definitiva de concesión das bolsas e a relación complementaria de suplentes (anexo II), de conformidade coa base décimo primeira da convocatoria.</p>
    <p>Terceiro. Excluír do procedemento de concesión das bolsas o aspirante que figura no anexo III por non achegar, dentro de prazo de dez (10) días hábiles concedido, a documentación exixida na base sétima da convocatoria, acreditativa dos requisitos que deben reunir as persoas aspirantes para poder ser beneficiarias das bolsas en cuestión, recollidos na base segunda da convocatoria.</p>
    <p>Cuarto. A presente resolución entrará en vigor o día seguinte ao da súa publicación no <em>Diario Oficial de Galicia</em> e na páxina web do organismo Valedor do Pobo.</p>
    <p>Contra esta resolución, que pon fin á vía administrativa, as persoas interesadas poderán interpor recurso contencioso-administrativo de conformidade co establecido nos artigos 8, 14 e 46 da Lei 29/1998, do 13 de xullo, reguladora da xurisdición contencioso-administrativa. Potestativamente, e con carácter previo, poderase interpor recurso de reposición, ante este mesmo órgano, nos termos dos artigos 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 3 de abril de 2023</p>
    <footer><p>María Dolores Fernández Galiño<br>Valedora do Pobo</p></footer>
    <h2>ANEXO I</h2>
    <table>
     <tbody>
      <tr>
       <td>Aspirantes</td>
       <td>Puntuación total</td>
      </tr>
      <tr>
       <td>***6358**</td>
       <td>15,50</td>
      </tr>
      <tr>
       <td>***3282**</td>
       <td>13,70</td>
      </tr>
     </tbody>
    </table>
    <h2>ANEXO II</h2>
    <table>
     <tbody>
      <tr>
       <td>Aspirantes</td>
       <td>Puntuación total</td>
      </tr>
      <tr>
       <td>***7837**</td>
       <td>13,14</td>
      </tr>
      <tr>
       <td>***9669**</td>
       <td>7,12</td>
      </tr>
     </tbody>
    </table>
    <h2>ANEXO III</h2>
    <table>
     <tbody>
      <tr>
       <td>Aspirante</td>
       <td></td>
      </tr>
      <tr>
       <td>***9737**</td>
       <td>Excluído</td>
      </tr>
     </tbody>
    </table>

