---
date: '2017-08-23'
id: C3K1-080817-0004
page: 40295
number: 159
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 13 de xullo de 2017, da Xefatura Territorial de Pontevedra, pola que
  se notifica a resolución do expediente sancionador 2017171AL-PO, por
  infracción en materia de seguridade alimentaria.
range: Cédula
url: >-
  https://www.xunta.gal/dog/Publicados/2017/20170823/AnuncioC3K1-080817-0004_gl.html
---
<p>Con data do 20 de xuño de 2017, a xefa territorial da Consellería de Sanidade de Pontevedra ditou resolución do expediente sancionador 2017171AL-PO, incoado na Xefatura Territorial da Consellería de Sanidade de Pontevedra contra Demeter Foods, S.L., con NIF B27788082.</p>
    <p>Tras intentar a notificación deste acordo consonte o artigo 40 e seguintes da Lei 39/2015, do 1 de outubro, do procedemento administrativo común das administracións públicas, non se puido efectuar, polo que, mediante esta cédula, se lle notifica a Demeter Foods, S.L. o contido do dito acordo, que figura no anexo, segundo o disposto no artigo 44 da dita lei, para que teña coñecemento del.</p>
    <p>Así mesmo, fáiselle saber o dereito que a asiste, ao abeiro do disposto no artigo 76 da Lei 39/2015, do 1 de outubro, do procedemento administrativo común das administracións públicas, para presentar alegacións, ante esta xefatura territorial, no prazo de quince (15) días hábiles contados desde o seguinte ao da publicación desta cédula, lembrándolle o seu dereito a consultar o expediente, depositado nas dependencias desta xefatura, sita en Pontevedra, no Edificio Administrativo da Xunta de Galicia; rúa Fernández Ladreda, nº 43, 1º andar, e a obter, se é o caso, copia del, segundo o previsto no artigo 53.1.a) da dita lei.</p>
    <p>De acordo co establecido no artigo 62.2 da Lei 58/2003, do 17 de decembro, xeral tributaria, o prazo de ingreso en período voluntario realizarase: 1) se a notificación se realiza entre os días 1 e 15 do mes, desde a data da notificación ata o día 20 do mes posterior ou, se este non for hábil, ata o inmediato hábil seguinte; 2) se a notificación se realiza entre os días 16 e último do mes, desde a data da notificación ata o día 5 do segundo mes posterior ou o inmediato hábil seguinte. Todo isto mediante ingreso que deberá efectuar en calquera oficina de Abanca, do BBVA, transacción 1316, NIF S1511001H, Santander ou http://www.cixtec.es/conselleria, empregando os impresos normalizados que lle serán facilitados nas dependencias desta xefatura territorial. O pagamento voluntario porá fin ao expediente.</p>
    <p>Esta cédula expídese para que conste e lle sirva de notificación á interesada, en cumprimento do disposto no artigo 44 da Lei 39/2015, do 1 de outubro. Así mesmo, faise constar que a eficacia da notificación quedará supeditada á súa publicación no TEU do BOE.</p>
    <p>Pontevedra, 13 de xullo de 2017 </p>
    <footer><p>Ángeles Feijoo-Montenegro Fernández<br>Xefa territorial de Pontevedra</p></footer>
    <h2>ANEXO</h2>
    <p>Número de expediente: 2017171AL-PO.</p>
    <p>Denunciada: Demeter Foods, S.L., con NIF B27788082. </p>
    <p>Último enderezo coñecido: rúa Figueiras, 22, 36215 Vigo.</p>
    <p>Feito imputado: infracción en materia de seguridade alimentaria.</p>
    <p>Preceptos infrinxidos:</p>
    <p>Capítulo IV do anexo II do Regulamento 852/2004, do 29 de abril, relativo á hixiene dos produtos alimenticios: </p>
    <p>3. Cando se usen vehículos ou contedores para o transporte de calquera outra cousa ademais de produtos alimenticios, ou para o transporte de distintos produtos alimenticios á vez, deberá existir, en caso necesario, unha separación efectiva dos produtos. </p>
    <p>Tipificación: unha infracción administrativa tipificada como leve no artigo 41.g) da Lei 8/2008, do 10 de xullo, de saúde de Galicia.</p>
    <p>Sanción imposta: trescentos euros (300,00 €).</p>

