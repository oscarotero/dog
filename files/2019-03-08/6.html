---
date: '2019-03-08'
id: O3C2-280219-0001
page: 13126
number: 48
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 25 de febreiro de 2019 pola que se convoca un curso selectivo
  para o acceso a escala básica, categoría de policía dos corpos de policía
  local de Galicia.
range: Resolución
url: >-
  https://www.xunta.gal/dog/Publicados/2019/20190308/AnuncioO3C2-280219-0001_gl.html
---
<p>Dentro das actividades programadas para o ano 2019, e conforme as funcións atribuídas pola Lei 1/2007, do 15 de xaneiro, da Academia Galega de Seguridade Pública, anúnciase o desenvolvemento dun curso selectivo para o acceso a escala básica, categoría de policía dos corpos de policía local de Galicia, segundo o previsto no artigo 35.2 da Lei 4/2007, do 20 de abril, de coordinación das policías locais, e no artigo 16 do Decreto 243/2008, do 16 de outubro, </p>
    <h2>DISPOÑO:</h2>
    <p>Convocar un curso selectivo para o acceso a escala básica, categoría de policía, correspondente a 11ª promoción dos corpos da policía local de Galicia, conforme as seguintes bases:</p>
    <p>– Obxectivos.</p>
    <p>Dotar os policías dunha formación teórico-práctica de carácter inicial, específica para as funcións propias dos corpos de policía local, facilitándolles a competencia e capacidade necesarias para o posterior desempeño da súa actividade profesional.</p>
    <p>– Destinatarios/as.</p>
    <p>O curso vai dirixido a todas aquelas persoas que superaron as correspondentes probas de acceso á categoría de policía dos corpos da policía local dos diferentes concellos de Galicia.</p>
    <p>– Prazas.</p>
    <p>Sen límite.</p>
    <p>– Solicitudes.</p>
    <p>1. Os concellos deberán remitir un escrito á Academia Galega de Seguridade Pública en que soliciten as correspondentes prazas de reserva, con indicación das persoas que superaron as correspondentes probas de oposición á categoría de policía.</p>
    <p>2. O prazo para a remisión de escritos rematará o día 18 de marzo de 2019.</p>
    <p>– Contido e duración do curso.</p>
    <p>O curso desenvolverase en réxime de internado, na sede Academia Galega de Seguridade Pública, en sesións de mañá e tarde, de luns a venres, e nel trataranse entre outros os seguintes módulos:</p>
    <p>Xurídico.</p>
    <p>Policía de tráfico.</p>
    <p>Operativo.</p>
    <p>Asistencial.</p>
    <p>Técnico.</p>
    <p>Policía administrativa.</p>
    <p>Social-humanístico.</p>
    <p>Policía xudicial e de investigación.</p>
    <p>Formación física.</p>
    <p>O curso terá unha duración de nove meses, seis meses de formación teórica na Agasp e tres meses de prácticas nos respectivos concellos de procedencia.</p>
    <p>– Desenvolvemento do curso. </p>
    <p>O alumnado da Academia Galega de Seguridade Pública durante o seu período de permanencia nela rexerase polo regulamento de réxime interior desta, publicado por Orde do 4 de febreiro de 2009, da Consellería de Presidencia, Administracións Públicas e Xustiza, no DOG núm. 30, do 12 de febreiro de 2009.</p>
    <p>Datas: </p>
    <p>Este curso desenvolverase entre o 22 de abril e o 30 de decembro de 2019, na forma que a continuación se indica:</p>
    <p>• Na Academia, en dous períodos:</p>
    <p>1º. Do 22 de abril ao 12 de xullo de 2019.</p>
    <p>2º. Do 2 de setembro ao 15 de novembro de 2019.</p>
    <p>• Nos concellos de procedencia realizando o período de prácticas:</p>
    <p>1º. Do 13 de xullo ao 1 de setembro de 2019.</p>
    <p>2º. Do 15 de novembro ao 30 de decembro de 2019. </p>
    <p>– Certificado.</p>
    <p>De acordo co previsto no artigo 19 de Decreto 243/2008, do 16 de outubro, de desenvolvemento da Lei 4/2007, unha vez superado o curso e o período de prácticas, a Agasp emitirá un informe en que certifique a dita superación, de xeito que polo concello de pertenza se poida proceder ao nomeamento como persoal funcionario de carreira e á toma de posesión na categoría de policía.</p>
    <p>– Modificacións.</p>
    <p>A Academia Galega de Seguridade Pública poderá modificar o desenvolvemento do curso para adaptalo ás necesidades da Administración e ás continxencias que poidan xurdir.</p>
    <p>A Estrada, 25 de febreiro de 2019</p>
    <footer><p>Santiago Villanueva Álvarez<br>Director xeral da Academia Galega de Seguridade Pública</p></footer>

