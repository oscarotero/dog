---
date: '2021-10-04'
id: G0596-130921-0011
page: 48293
number: 191
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 10 de setembro de 2021, da Xefatura Territorial de Ourense, pola
  que se somete a información pública a petición das autorizacións
  administrativas previa e de construción e da declaración de utilidade pública,
  en concreto, dunha instalación eléctrica no concello de Petín (expediente
  IN407A 2021/125-3).
range: Resolución
url: >-
  https://www.xunta.gal/dog/Publicados/2021/20211004/AnuncioG0596-130921-0011_gl.html
---
<p>Para os efectos previstos na Lei 24/2013, do 26 de decembro, do sector eléctrico, e no título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométense a información pública as peticións de autorización administrativa previa e autorización administrativa de construción, e da declaración de utilidade pública, en concreto, que segundo o artigo 56 da Lei 24/2013, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa, da instalación eléctrica que se describe:</p>
    <p>Solicitante: UFD Distribución Electricidad, S.A.</p>
    <p>Domicilio social: avenida San Luis, 77, 28033 Madrid.</p>
    <p>Denominación: regulamentación LMTA RUA806-apoios núm. 12-25 e núm. 12-26 (Petín).</p>
    <p>Situación: concello de Petín.</p>
    <p>Características principais recollidas no proxecto:</p>
    <p>– Substitución dos apoios núms.: 12-25 e 12-26 (derivación a CT 32CC03) da LMT RUA806, por deterioración, instalando no seu lugar apoios de celosía metálica de tipo C-16/2000-H35 e C-14/1000-H35 respectivamente, e retensando condutores existente; a reforma ten orixe no apoio núm. 12-24 existente de tipo C-14/2000, da LMT RUA806, e remate no apoio nº 12-28.</p>
    <p>A relación concreta e individualizada dos bens ou dereitos afectados pola instalación eléctrica de referencia figura no anexo desta resolución.</p>
    <p>Todas aquelas persoas ou entidades que se consideren afectadas poderán presentar as súas alegacións dirixidas a esta xefatura territorial, rúa Curros Enríquez, núm. 1-4º, 32071 Ourense, no prazo de trinta días, contados a partir da última publicación ou notificación individual. </p>
    <p>O proxecto encóntrase á disposición do público para a súa consulta nesta xefatura territorial e no portal da Vicepresidencia Segunda e Consellería de Economía, Empresa e Innovación (http://ceei.xunta.gal/transparencia/documentos-sometidos-a-informacion-publica) durante o prazo de trinta días, contados a partir da publicación deste anuncio no <em>Diario Oficial de Galicia.</em></p>
    <p>Durante o dito período calquera persoa poderá achegar por escrito os datos oportunos para rectificar posibles erros na relación de persoas, bens e dereitos afectados, así como formular alegacións por razón do disposto no artigo 145 do Real decreto 1955/2000, do 1 de decembro.</p>
    <p>Ourense, 10 de setembro de 2021</p>
    <footer><p>Pablo Fernández Vila<br>Xefe territorial de Ourense</p></footer>
    <h2>ANEXO</h2>
    <h3>Relación de bens e de dereitos afectados</h3>
    <p>Núm. de expediente: IN407A 2021/125-3.</p>
    <p>Termo municipal: Petín.</p>
    <p>Denominación da instalación: regulamentación LMTA RUA806-apoios núm. 12-25 e núm. 12-26 (Petín).</p>
    <p>Predio núm.: 1.</p>
    <p>Lugar: Fonte Grande.</p>
    <p>Cultivo: labradío.</p>
    <p>Referencia catastral: 32061A004001040000TI.</p>
    <p>Titular: Casimiro Martínez Trincado.</p>
    <p>Afección: superficie 2 m2 de ocupación para o apoio 12-25.</p>

