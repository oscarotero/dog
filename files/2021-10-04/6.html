---
date: '2021-10-04'
id: G0598-240921-0006
page: 48252
number: 191
agency: 'Consellería de Cultura, Educación e Universidade'
section: III. Outras disposicións.
title: >-
  ORDE do 24 de setembro de 2021 pola que se fixan os prezos privados para a
  venda ao público de diversas publicacións.
range: Orde
url: >-
  https://www.xunta.gal/dog/Publicados/2021/20211004/AnuncioG0598-240921-0006_gl.html
---
<p>O artigo 50 da Lei 6/2003, do 9 de decembro, de taxas, prezos e exaccións reguladoras da Comunidade Autónoma de Galicia, dispón que «son prezos privados as contraprestacións que obteñan os suxeitos a que se refire o artigo 3 desta lei pola prestación de servizos ou a realización de actividades efectuadas en réxime de dereito privado cando, prestándose tamén tales servizos ou actividades polo sector privado, sexan de solicitude voluntaria por parte dos administrados».</p>
    <p>Así mesmo, o artigo 51 da referida lei establece que «os prezos privados serán fixados polas consellerías correspondentes, logo de informe favorable da de Economía e Facenda, atendendo ás condicións e circunstancias do mercado en que operen, sen prexuízo de que excepcionalmente poidan aplicarse subvencións reguladoras. Para estes esfectos, a consellería correspondente remitirá á de Economía e Facenda, o proxecto normativo xunto coa memoria económica en que se xustifiquen os aspectos anteriores. A norma que fixe estes prezos deberá ser publicada no Diario Oficial de Galicia».</p>
    <p>Na súa virtude, vista a proposta formulada pola Consellería de Cultura, Educación e Universidade e logo do informe favorable da Consellería de Facenda, esta consellería</p>
    <h2>DISPÓN:</h2>
    <p>Artigo único</p>
    <p>1. Quedan aprobados os prezos privados de venda ao público das publicacións editadas pola Consellería de Cultura, Educación e Universidade que se relacionan no anexo.</p>
    <p>2. Estes prezos entenderanse co IVE incluído.</p>
    <p>Disposición derradeira única</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 24 de setembro de 2021</p>
    <footer><p>Román Rodríguez González<br>Conselleiro de Cultura, Educación e Universidade</p></footer>
    <h2>ANEXO </h2>
    <p>– <em>Claridad. Semanario de izquierdas. Santiago de Compostela (1933-1934) Edición facsimilar</em>. 18,56 €.</p>
    <p>– <em>Cadernos Ramón Piñeiro (XLIV). Celebración de Xela Arias. «Intempériateme». Sobre a dificultade de traducírmonos</em>. 23,71 €.</p>
    <p>– <em>Galicia futura: Todo o que imos ser.</em> 25,00 €.</p>
    <p>– <em>Símbolos xacobeos e imaxes de Santiago: Impresos do Barroco Compostelán</em>. 15,00 €.</p>
    <p>– <em>Fe Tino Martínez: 1971-2016</em>. 40,00 €.</p>
    <p>– <em>Camiños, paisaxe e patrimonio: Do 9 de xuño ao 20 de outubro de 2021. Edificio da Biblioteca e Arquivo de Galicia</em>. 13,00 €.</p>

