---
date: '2000-09-22'
id: 117D6
page: 13
number: 185
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 1 de setembro de 2000, da Xerencia Xeral do Complexo
  Hospitalario de Ourense, pola que se anuncia o concurso público 12/2000, polo
  procedemento aberto, tramitado con carácter ordinario, para a contración do
  servicio de desratización, desinsectación e desinfección dos edificios deste
  complexo hospitalario.
range: Resolución
url: 'https://www.xunta.gal/dog/Publicados/2000/20000922/Anuncio117D6_gl.html'
---
<p>A Xerencia Xeral do Complexo Hospitalario de Ourense, en virtude das atribucións que lle foron delegadas conforme o establecido no artigo único da Orde do 18 de marzo de 1999 (DOG nº 58, do 25 de marzo), da Consellería de Sanidade e Servicios Sociais, modificada pola do 23 de marzo de 2000 (DOG nº 103, do 29 de maio),</p>
<p>RESOLVE:</p>
<p>Convoca-lo seguinte concurso público:</p>
<p>Contratación do servicio de desratización, desinsectación e desinfección dos edificios do Complexo Hospitalario de Ourense.</p>
<p>Orzamento máximo de licitación: 8.400.000 ptas. (50.485,02 euros), IVE incluído, correspondente ó total do período da súa execución.</p>
<p>Forma de adxudicación: procedemento aberto mediante concurso público nº 12/2000, tramitado con carácter ordinario.</p>
<p>Prazo de execución: 2 anos, contados a partir da data da sinatura do contrato.</p>
<p>Admisión de variantes: non se admiten.</p>
<p>Solvencia económica e financeira: acreditarase segundo o disposto no artigo 16, letra c) do Real decreto lexislativo 2/2000.</p>
<p>Solvencia técnica: acreditarase segundo o disposto no artigo 19, letra b) do Real decreto lexislativo 2/2000.</p>
<p>Clasificación económica: non se require.</p>
<p>Fianza provisional: 2% do orzamento máximo de licitación autorizado.</p>
<p>Fianza definitiva: 4% do importe de adxudicación.</p>
<p>Criterios de adxudicación: organización técnica: 5 puntos; medios persoais: 3 puntos; prezo: 2 puntos.</p>
<p>Documentación de interese para os licitadores: os pregos de cláusulas administrativas particulares e</p>
<p>de prescricións técnicas e demais documentación complementaria poden ser solicitados na unidade de contratación deste complexo hospitalario (Hospital Xeral, edificio de administración, planta baixa, rúa Ramón Puga nº 52 de Ourense), en días laborables, agás sábados, das 9 ás 14 horas.</p>
<p>Presentación de proposicións: presentaranse en man, en sobres pechados e asinados polo licitador ou persoa que o represente, no rexistro xeral deste complexo hospitalario, antes das 14 horas do décimo quinto día natural contado desde o seguinte ó da publicación desta resolución no DOG, ou enviadas por correo dentro do prazo sinalado. No caso de que o dito día coincida en sábado ou festivo, o prazo de presentación finalizará o día hábil seguinte.</p>
<p>Cando as proposicións se envíen por correo, o licitador deberá xustifica-la data de imposición do envío na oficina de correos e anunciarlle ó órgano de contratación a remisión da oferta mediante fax 988 38 55 50 ou telegrama no mesmo día, de conformidade coa lexislación vixente.</p>
<p>Apertura de proposicións: terá lugar en acto público na sala de xuntas anexa á Dirección de Recursos Económicos e Servicios Xerais, sita no Hospital Xeral (edificio de administración), deste complexo hospitalario, ás 9 horas do décimo primeiro día natural contado desde o seguinte a aquel no que remate o prazo de presentación de ofertas. No caso de que o dito día coincida en sábado ou festivo, a apertura das proposicións terá lugar o día hábil seguinte.</p>
<p>Documentación que achegarán os licitadores: os documentos sinalados nos pregos de cláusulas administrativas particulares e de prescricións técnicas.</p>
<p>Anuncios: o pagamento dos anuncios do presente concurso público será por conta do adxudicatario do contrato.</p>
<p>Ourense, 1 de setembro de 2000.</p>
<p>Alfonso Clemente González</p>
<p>Xerente xeral do Complexo Hospitalario de Ourense</p>

