---
date: '2017-09-07'
id: L346-180817-0002
page: 41901
number: 170
agency: Concello de Melón
section: VI. Anuncios. b) Administración local.
title: >-
  ANUNCIO de información pública sobre a aprobación inicial do Plan xeral de
  ordenación municipal.
range: Anuncio
url: >-
  https://www.xunta.gal/dog/Publicados/2017/20170907/AnuncioL346-180817-0002_gl.html
---
<p>Aprobado inicialmente o Plan xeral de ordenación municipal de Melón, mediante o Acordo do Pleno do 28 de xullo de 2017, de conformidade co artigo 60.6 da Lei 2/2016, do 10 de febreiro, do solo de Galicia, sométese a información pública polo prazo de dous meses contados desde o día seguinte ao da publicación deste anuncio no Diario Oficial de Galicia.</p>
    <p>Durante o dito prazo poderá ser examinado por calquera interesado nas dependencias municipais para que se formulen as alegacións que se consideren pertinentes ou obter copias. Así mesmo, estará á disposición na páxina web deste concello: www.melon.es</p>
    <p>Quedan suspendidas as licenzas para as seguintes áreas: </p>
    <p>– Ámbito 1. Plan especial de protección de dotacións e infraestruturas do mosteiro de Santa María de Melón.</p>
    <p>Ámbito non suxeito a suspensión de licenzas; é preciso o cumprimento de ambas as normas simultaneamente.</p>
    <p>– Ámbito 2. Plan especial para a creación de solo urbano para dotacións públicas no Cruceiro Gordo. </p>
    <p>Ámbito suxeito a suspensión de licenzas ata a súa aprobación definitiva e entrada en vigor. Neste momento a suspensión de vixencia déixase sen efecto e é de aplicación o establecido para o ámbito 1.</p>
    <p>– Ámbito 3. </p>
    <p>Ámbito suxeito a suspensión de licenzas de parcelación e edificación e demolición, sen afectar: </p>
    <p>a) As obras de mantemento, conservación e reforma, salvo no caso de obras de rehabilitación integral que sexan equiparables á reconstrución total de edificios non xustificadas en razóns de urxencia ou que supoñan un aumento do volume edificado.</p>
    <p>b) As licenzas de primeira ocupación.</p>
    <p>c) Os proxectos que cumpran simultaneamente o intrumento de planeamento en vigor e a revisión ou modificación deste, sempre que esta fose aprobada inicialmente.</p>
    <p>d) Os actos suxeitos ao trámite de comunicación previa, sempre e cando se trate de obras ou actos para a implantación de usos ou actividades autorizadas polo novo planeamento.</p>
    <p>Mentres dure a suspensión de licenzas poderanse autorizar usos e obras provisionais nos termos do artigo 89 da Lei 2/2016, do 10 de febreiro, e o artigo 204 deste regulamento (artigo 47.5 da Lei do solo de Galicia (LSG).</p>
    <p>A duración da suspensión será, como máximo, de dous anos contados desde a aprobación inicial e, en calquera caso, extinguirase coa aprobación definitiva do planeamento.</p>
    <p>Melón, 10 de agosto de 2017</p>
    <footer><p>Mª Cristina Francisco Vílchez<br>Alcaldesa</p></footer>

