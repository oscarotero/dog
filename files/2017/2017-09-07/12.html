---
date: '2017-09-07'
id: G0423-290817-0002
page: 41854
number: 170
agency: Consellería de Infraestruturas e Vivenda
section: VI. Anuncios. a) Administración autonómica.
title: >-
  ANUNCIO do 28 de agosto de 2017, da Secretaría Xeral Técnica da Consellería de
  Infraestruturas e Vivenda, polo que se notifican as resolucións dos recursos
  de alzada ditadas no expediente sancionador RA/M/2017/00215 e dous máis.
range: Anuncio
url: >-
  https://www.xunta.gal/dog/Publicados/2017/20170907/AnuncioG0423-290817-0002_gl.html
---
<p>O secretario xeral técnico ditou as resolucións dos recursos presentados nos expedientes sancionadores RA/M/2017/00215 e dous máis por infracción da normativa sobre transporte terrestre.</p>
    <p>Intentadas as notificacións das resolucións por correo certificado con xustificantes de recepción nos domicilios que constan nos correspondentes expedientes sancionadores, estas foron devoltas polo servizo de Correos. Por este motivo e de conformidade co artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, as notificacións efectúanse por medio dun anuncio publicado no Boletín Oficial del Estado (BOE), que previamente se publica no Diario Oficial de Galicia. En consecuencia, mediante este anuncio notifícanse as resolucións ditada ás persoas interesadas.</p>
    <p>Infórmaselles de que os expedientes sancionadores se atopan á súa disposición na Secretaría Xeral Técnica da Consellería de Infraestruturas e Vivenda, situada no Edificio Administrativo San Caetano en Santiago de Compostela (A Coruña).</p>
    <p>Contra as ditas resolucións, que poñen fin á vía administrativa, cabe recurso contencioso-administrativo ante o xulgado do contencioso-administrativo, no prazo de dous (2) meses contados desde o día seguinte ao da publicación deste anuncio no BOE de conformidade cos artigos 8 e 14 da Lei 29/1998, do 13 de xullo, reguladora da xurisdición contencioso-administrativa. </p>
    <p>En caso de non ter aboado o importe da sanción, deberán pagar o seu importe dentro do prazo establecido no artigo 62 da Lei 58/2003, do 12 de decembro, xeral tributaria, empregando o modelo impreso que se facilitará nas oficinas da Secretaría Xeral Técnica da Consellería de Infraestruturas e Vivenda.</p>
    <p>De non efectuarse o ingreso no dito prazo, procederase ao seu cobramento pola vía de constrinximento, segundo o disposto no artigo 97 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 28 de agosto de 2017</p>
    <footer><p>Joaquín Macho Canales<br>Secretario xeral técnico da Consellería<br>de Infraestruturas e Vivenda</p></footer>
    <h2>anexo</h2>
    <table>
     <thead>
      <tr>
       <td>Expediente
        Nº de recurso
        Matrícula</td>
       <td>Recorrente</td>
       <td>Infracción cometida
        Datos da denuncia: data; hora; estrada; p.q.</td>
       <td>Precepto infrinxido</td>
       <td>Sanción imposta</td>
       <td>Resolución<br>do recurso</td>
      </tr>
     </thead>
     <tbody>
      <tr>
       <td>OU-00366-O-2014
        RA/M/2017/00215
        9233-DBV</td>
       <td>Los Niños del Trini, S.L.</td>
       <td>A falta de consignación de datos nunha folla de rexistro ou documento de impresión dos tempos de condución e descanso.
        9.1.2014; 10.52; OU-0514; 1,0</td>
       <td>Artigo 140.22 da LOTT</td>
       <td>2.001,00 €</td>
       <td>Desestimatoria, confirmando a sanción imposta</td>
      </tr>
      <tr>
       <td>OU-00647-O-2014
        RA/M/2017/00383
        8718-HRP</td>
       <td>Nivecotrans, S.L.</td>
       <td>A realización de transporte ao abeiro de autorizacións de transporte privado complementario de servizos que non cumpran algunha das condicións do artigo 102.2 LOTT.
        29.1.2014; 18.50; OU-114; 20,0</td>
       <td>Artigo 140.1 da LOTT</td>
       <td>4.001,00 €</td>
       <td>Desestimatoria, confirmando a sanción imposta</td>
      </tr>
      <tr>
       <td>OU-01431-O-2014
        RA/M/2017/00388
        4402-HBB</td>
       <td>Arrascis, S.C.C.L.</td>
       <td>A condución durante máis de seis horas sen respectar as pausas regulamentariamente exixidas. Superior a 6 horas e inferior ou igual a 8 horas.
        24.6.2014; 11.24; A-52; 202,0</td>
       <td>Artigo 140.37.4 da LOTT</td>
       <td>1.001,00 €</td>
       <td>Desestimatoria, confirmando a sanción imposta</td>
      </tr>
     </tbody>
    </table>

