---
date: '2017-08-17'
id: G0424-090817-0002
page: 39556
number: 155
agency: 'Consellería de Economía, Emprego e Industria'
section: III. Outras disposicións.
title: >-
  ORDE do 7 de agosto de 2017 pola que se amplía a dotación orzamentaria da Orde
  do 9 de maio de 2017 pola que se establecen as bases reguladoras para a
  concesión de subvencións dirixidas a entidades locais para a contratación
  temporal de persoas en situación ou risco de exclusión social perceptoras da
  renda de integración social de Galicia (Risga) e se aproba a súa convocatoria
  para o ano 2017.
range: Orde
url: >-
  https://www.xunta.gal/dog/Publicados/2017/20170817/AnuncioG0424-090817-0002_gl.html
---
<p>A Orde do 9 de maio de 2017 pola que se establecen as bases reguladoras para a concesión de subvencións dirixidas a entidades locais para a contratación temporal de persoas en situación ou risco de exclusión social perceptoras da renda de integración social de Galicia (Risga) e se aproba a súa convocatoria para o ano 2017 (<em>Diario Oficial de Galicia</em> núm. 96, do 22 de maio), determina no seu artigo 2.2 que os créditos da orde poderán ser obxecto de modificacións como consecuencia da asignación ou da redistribución de fondos para o financiamento dos programas de fomento do emprego, coas limitacións que estableza a Conferencia Sectorial de Asuntos Laborais, nos supostos e nas condicións previstas nos artigos 30 e 31 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia.</p>
    <p>En consecuencia, como existen dotacións que poden ser utilizadas para os mesmos fins como consecuencia de créditos incorporados, cómpre ampliar o importe dos créditos destinados a financiar esta orde, coa finalidade de facela chegar ao maior número de beneficiarios posible.</p>
    <p>Por todo o exposto e no uso das facultades que me foron conferidas, </p>
    <p>RESOLVO:</p>
    <p>Artigo 1</p>
    <p>Amplíase o importe total das axudas que se van conceder ao abeiro do Programa de fomento do emprego e mellora da empregabilidade no ámbito de colaboración coas entidades locais, regulado na Orde do 9 de maio de 2017, con créditos incorporados procedentes de fondos finalistas da mesma aplicación e proxecto que o crédito inicial.</p>
    <table>
     <tbody>
      <tr>
       <td></td>
       <td>Aplicación</td>
       <td>Código de proxecto</td>
       <td>Crédito</td>
      </tr>
      <tr>
       <td>Inicial</td>
       <td>09.40.322C.460.3</td>
       <td>2015 00 532</td>
       <td>5.698.398,00 €</td>
      </tr>
      <tr>
       <td>Ampliación</td>
       <td>09.40.322C.460.3</td>
       <td>2015 00 532</td>
       <td>2.683.122,49 €</td>
      </tr>
      <tr>
       <td colspan="3">Total orde</td>
       <td>8.381.520,49 €</td>
      </tr>
     </tbody>
    </table>
    <p>Artigo 2</p>
    <p>Esta modificación non afecta o prazo establecido na referida orde para a presentación de solicitudes.</p>
    <p>Disposición derradeira única</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 7 de agosto de 2017</p>
    <footer><p>Francisco José Conde López<br>Conselleiro de Economía, Emprego e Industria</p></footer>

