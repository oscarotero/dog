---
date: '2017-02-07'
id: G0424-020217-0006
page: 5545
number: 26
agency: 'Consellería de Economía, Emprego e Industria'
section: II. Autoridades e persoal. b) Nomeamentos.
title: >-
  ORDE do 1 de febreiro de 2017 pola que se nomean vogais do Consello Reitor da
  axencia Instituto Enerxético de Galicia.
range: Orde
url: >-
  https://www.xunta.gal/dog/Publicados/2017/20170207/AnuncioG0424-020217-0006_gl.html
---
<p>O artigo 10 do Decreto 142/2016, do 22 de setembro, polo que se modifican as normas reguladoras do Instituto Enerxético de Galicia e se aproban os estatutos da axencia Instituto Enerxético de Galicia crea o Consello Reitor como órgano colexiado de goberno da axencia integrado pola Presidencia, Vicepresidencia e sete vogais, xunto cunha secretaría.</p>
    <p>O apartado 2 do artigo 13 do referido decreto regula a composición deste Consello Reitor dispoñendo o seguinte:</p>
    <p>«2. O Consello Reitor estará integrado polos seguintes membros:</p>
    <p>(...)</p>
    <p>c) Sete vogais, nomeados pola persoa titular da consellería de adscrición:</p>
    <p>– Tres vogais representarán á consellería competente en materia de enerxía e serán designados por esta.</p>
    <p>– Dous vogais representarán á consellería competente en materia de ordenación do territorio e ambiente e serán propostos por esta.</p>
    <p>– Un/unha vogal en representación da consellería competente en materia de facenda e será proposto/a por esta.</p>
    <p>– Un/unha vogal representará as corporacións locais e será proposto pola Fegamp».</p>
    <p>En virtude do anterior, e unha vez feitas as designacións por parte das respectivas persoas titulares das consellerías correspondentes, é necesario facer o seu nomeamento que, para xeral coñecemento, publicarase no Diario Oficial de Galicia.</p>
    <p>Así, de conformidade coas atribucións que me confire a Lei 1/1983, do 22 de febreiro, de normas reguladoras da Xunta e da súa Presidencia, e o artigo 13 do Decreto 142/2016, do 22 de setembro, polo que se modifican as normas reguladoras do Instituto Enerxético de Galicia e se aproban os estatutos da axencia Instituto Enerxético de Galicia,</p>
    <h2>DISPOÑO:</h2>
    <p>Nomear vogais do Consello Reitor da axencia Instituto Enerxético de Galicia ás seguintes persoas:</p>
    <p>a) En representación da Consellería de Economía, Emprego e Industria:</p>
    <p>– Borja Verea Fraiz, secretario xeral da Consellería de Economía, Emprego e Industria.</p>
    <p>– Juan Manuel Cividanes Roger, director xeral do Instituto Galego de Promoción Económica (Igape).</p>
    <p>– Patricia Argerey Vilar, directora da Axencia Galega de Innovación (Gain).</p>
    <p>b) En representación da Consellería de Medio Ambiente e Ordenación do Territorio:</p>
    <p>– María Cruz Ferreira Costa, directora xeral de Calidade Ambiental e Cambio Climático.</p>
    <p>– María Encarnación Rivas Diaz, directora xeral de Ordenación do Territorio e Urbanismo.</p>
    <p>c) En representación da Consellería de Facenda:</p>
    <p>– María Socorro Martín Hierro, secretaria xeral da Consellería de Facenda.</p>
    <p>d) En representación da Federación Galega de Municipios e Provincias (Fegamp):</p>
    <p>– Alfredo L. García Rodríguez, presidente da Fegamp.</p>
    <p>Santiago de Compostela, 1 de febreiro do 2017</p>
    <footer><p>Francisco Conde López<br>Conselleiro de Economía, Emprego e Industria</p></footer>

