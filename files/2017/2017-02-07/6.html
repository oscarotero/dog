---
date: '2017-02-07'
id: O92-270117-0001
page: 5559
number: 26
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 26 de xaneiro de 2017 pola que se dá publicidade á resolución de
  concesión do concurso Eduemprende Idea 2016, dirixido ao alumnado das
  ensinanzas de formación profesional, deportivas ou de artes plásticas e deseño
  da Comunidade Autónoma de Galicia sostidas con fondos públicos.
range: Resolución
url: >-
  https://www.xunta.gal/dog/Publicados/2017/20170207/AnuncioO92-270117-0001_gl.html
---
<p>Mediante Resolución do 15 de abril de 2016 publicouse o acordo do Consello de Dirección que aprobou as bases reguladoras do concurso Eduemprende Idea 2016, dirixido ao alumnado das ensinanzas de formación profesional, deportivas ou de artes plásticas e deseño da Comunidade Autónoma de Galicia sostidas con fondos públicos, e procedeuse á súa convocatoria en réxime de concorrencia competitiva (DOG núm. 82, do 29 de abril).</p>
    <p>As ditas bases establecen no seu artigo 10.4 que a resolución definitiva será publicada no <em>Diario Oficial de Galicia</em>, publicación que producirá os efectos da notificación.</p>
    <p>Na súa virtude e de conformidade coas facultades que teño conferidas,</p>
    <h2>RESOLVO:</h2>
    <p>Primeiro. Anunciar a publicación do texto completo da Resolución do 12 de decembro de 2016 de concesión dos premios do concurso Eduemprende Idea 2016, no enderezo www.tramita.igape.es (epígrafe «Consulta de resolucións definitivas»<br>http://www.igape.es/gl/oficina-virtual/resolucions-definitivas).</p>
    <p>Segundo. A Resolución do 12 de decembro de 2016 esgota a vía administrativa e contra ela poderá interpoñerse recurso contencioso-administrativo ante os xulgados do contencioso-administrativo de Santiago de Compostela, no prazo de dous meses contados a partir do día seguinte ao da publicación desta resolución no <em>Diario Oficial de Galicia</em>. Non obstante, previamente poderá interpoñer un recurso de reposición ante a persoa titular da Dirección Xeral do Igape dentro do prazo dun mes contado a partir do día seguinte ao da publicación desta resolución no <em>Diario Oficial de Galicia</em>.</p>
    <p>Santiago de Compostela, 26 de xaneiro de 2017</p>
    <footer><p>Juan Manuel Cividanes Roger<br>Director xeral do Instituto Galego de Promoción Económica</p></footer>

