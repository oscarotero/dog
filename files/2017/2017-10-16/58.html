---
date: '2017-10-16'
id: C141-031017-0001
page: 48353
number: 196
agency: Portos de Galicia
section: VI. Anuncios. a) Administración autonómica.
title: >-
  CÉDULA do 29 de setembro de 2017 pola que se notifica resolución de expediente
  de caducidade de autorización temporal de atracada co número P06/010A das
  instalacións náutico-deportivas do porto de Cangas (Pontevedra).
range: Cédula
url: >-
  https://www.xunta.gal/dog/Publicados/2017/20171016/AnuncioC141-031017-0001_gl.html
---
<p>Con data do 13 de setembro de 2017, o presidente de Portos de Galicia, ao abeiro do establecido no artigo 40.1.b) do Decreto 130/2013, do 1 de agosto, polo que se regula a explotación dos portos deportivos e das zonas portuarias de uso náutico-deportivo de competencia da Comunidade Autónoma de Galicia, resolveu declarar a caducidade da autorización temporal de atracada que se cita con anterioridade, da cal é titular Alberto Fernández Rodríguez. </p>
    <p>Intentada a notificación da resolución no enderezo que consta no expediente, sito na rúa Xosé Alexandre Cribeiro, 10, 2º B, de Cangas, provincia de Pontevedra, a través do servizo de Correos, e non sendo posible a súa práctica, de conformidade co disposto nos artigos 44 e 46 da Lei 39/2015, do procedemento administrativo común das administracións públicas, notifícase mediante a súa publicación no Boletín Oficial del Estado. </p>
    <p>Así mesmo, este anuncio publicarase no Diario Oficial de Galicia, ben que a eficacia do acto notificado quedará supeditada á súa publicación no BOE.</p>
    <p>A resolución emítese pola concorrencia da causa de caducidade prevista no artigo 40.1.b) do Decreto 130/2013, por estaren pendentes de aboamento en período executivo as liquidacións da taxa portuaria X-5, embarcacións deportivas e de lecer, correspondentes aos exercicios de 2011, 2012, 2013, 2014, 2015 e primeiro semestre de 2016.</p>
    <p>A caducidade determina a extinción da autorización, a prohibición de uso da praza de atracada e a obriga de retirar, de ser este o caso, a embarcación da instalación.</p>
    <p>A presente resolución esgota a vía administrativa e contra ela poderase interpor recurso contencioso-administrativo nun prazo de 2 meses contados desde o día seguinte ao da súa publicación no Boletín Oficial del Estado, perante o Xulgado do Contencioso-Administrativo de Santiago de Compostela que corresponda, ou recurso potestativo de reposición perante a Presidencia de Portos de Galicia, no prazo dun mes contado desde a mesma data.</p>
    <p>Santiago de Compostela, 29 de setembro de 2017</p>
    <footer><p>José Juan Durán Hermida<br>Presidente de Portos de Galicia</p></footer>

