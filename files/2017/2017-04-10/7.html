---
date: '2017-04-10'
id: G0424-040417-0008
page: 16973
number: 70
agency: 'Consellería de Economía, Emprego e Industria'
section: III. Outras disposicións.
title: >-
  CORRECCIÓN DE ERROS. Orde do 7 de febreiro de 2017 pola que se establecen as
  bases reguladoras para a promoción e consolidación do emprego autónomo a
  través do Programa I, de axudas á promoción de emprego autónomo, cofinanciado 
  parcialmente con cargo ao programa operativo FSE Galicia  2014-2020, e o
  Programa II, de  axudas a persoas traballadoras autónomas pola contratación
  indefinida de persoas asalariadas, e se convoncan para o ano 2017.
range: Corrección de orde
url: >-
  https://www.xunta.gal/dog/Publicados/2017/20170410/AnuncioG0424-040417-0008_gl.html
---
<p>Advertidos erros na citada orde publicada no Diario Oficial de Galicia número 50, do luns,13 de marzo de 2017, cómpre facer as seguintes correccións:</p>
    <p>Na páxina 12382, ao finalizar o artigo 29, engadir un artigo 29 bis:</p>
    <p>«Artigo 29 bis. Devolución voluntaria da subvención</p>
    <p>De acordo co establecido no artigo 64 do Regulamento da Lei 9/2007, do 13 de xuño, de subvencións de Galicia, aprobado polo Decreto 11/2009, do 8 de xaneiro, as entidades beneficiarias poderán realizar, sen o requirimento previo da Administración, a devolución total ou parcial da subvención concedida, mediante o seu ingreso na conta ES82 2080 0300 8731 1006 3172, en concepto de devolución voluntaria da subvención.</p>
    <p>En todo caso, a persoa beneficiaria deberá presentar ante o órgano concedente copia xustificativa da devolución voluntaria realizada, na que conste a data do ingreso, o seu importe e o número do expediente e denominación da subvención concedida».</p>
    <p>Na páxina 12389, no artigo 38.1.f) 1º, onde di: «Declaración responsable da persoa solicitante da subvención sobre a composición da súa unidade familiar, de acordo co modelo do anexo IV-A, sempre que o autorice segundo o anexo V-A»; debe dicir: «Declaración responsable da persoa traballadora pola que se solicita a subvención sobre a composición da súa unidade familiar, de acordo co modelo do anexo IV-A, sempre que o autorice segundo o anexo V-A».</p>
    <p>Na páxina 12390, no artigo 39.2, onde di: «Consultaranse, ademais, os seguintes datos cando a persoa interesada faga constar no anexo IV-A que pertence a unha familia en que todos os seus membros están desempregados:»; debe dicir: «Consultaranse, ademais, os seguintes datos cando a persoa traballadora pola que se solicita a subvención faga constar no anexo IV-A que pertence a unha familia en que todos os seus membros están desempregados:».</p>
    <p>Na páxina 12392, no artigo 42.1, onde di: «De non achegarse con anterioridade, o pagamento das subvencións quedará condicionado á presentación da documentación xustificativa para o pagamento no prazo, nos termos e no modo establecidos na resolución de concesión ou, de ser o caso, ata o 20 de decembro de 2016»; debe dicir: «De non achegarse con anterioridade, o pagamento das subvencións quedará condicionado á presentación da documentación xustificativa para o pagamento no prazo, nos termos e no modo establecido na resolución de concesión ou, de ser o caso, ata o 20 de decembro de 2017».</p>

