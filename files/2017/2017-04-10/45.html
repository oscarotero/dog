---
date: '2017-04-10'
id: G0424-210317-0004
page: 17124
number: 70
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 17 de marzo de 2017, da Xefatura Territorial de Lugo, pola que
  se concede a autorización administrativa previa e de construción dunha
  instalación eléctrica no concello de Lourenzá (expediente IN407A 2016/95-2,
  8404 AT).
range: Resolución
url: >-
  https://www.xunta.gal/dog/Publicados/2017/20170410/AnuncioG0424-210317-0004_gl.html
---
<p>Visto o expediente para outorgamento de autorización administrativa previa e de construción da instalación eléctrica que a seguir se describe:</p>
    <p>Solicitante: Begasa.</p>
    <p>Domicilio social: parque empresarial As Gándaras, r/ A, parcela U2, Lugo.</p>
    <p>Denominación: soterramento da LMT DC Pontenova/Lourenzá.</p>
    <p>Situación: concello de Lourenzá.</p>
    <p>Características técnicas: </p>
    <p>1. LMT aérea a 20 kV DC Pontenova/Lourenzá con orixe nun apoio C proxectado tipo C-9000/20 e final no apoio D existente, cunha lonxitude proxectada de 264 metros en condutor tipo LA-110.</p>
    <p>2. LMT a 20 kV Pontenova-dirección CT Soutelo, na cal se instala un apoio tipo C-4500/16.</p>
    <p>3. LMT a 20 kV Pontenova-dirección CT Muebles Gama, na cal se instala un apoio tipo C-2000/16.</p>
    <p>4. LMT soterrada Pontenova-dirección CT Muebles Gama, con orixe no CT Hermida 1 (2423) e final no apoio A proxectado tipo C-2000/16, cunha lonxitude de 140 metros en condutor RHZ1-150.</p>
    <p>5. LMT soterrada Lourenzá-dirección CT Soutelo, con orixe no CT Hermida 1 (2423) e final no apoio B proxectado tipo C-4500/16, cunha lonxitude de 300 metros en condutor RHZ1-150.</p>
    <p>6. LMT soterrada DC Pontenova/Lourenzá, con orixe no apoio C proxectado tipo C-9000/20 e final no CT Hermida 1 (2423), cunha lonxitude de 423 metros en condutor RHZ1-240.</p>
    <p>7. CT non prefabricado Hermida 1 (2423), no cal se amplía a canle de celas de MT e se instalan dúas celas de liña e unha cela de remonte de barras e modifícase a posición do transformador. </p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no título VII, capítulo II do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54, do 19 de marzo), esta xefatura territorial, de acordo coas competencias que resultan dos decretos 129/2015, do 8 de outubro (DOG núm. 194, do 9 de outubro), e 175/2015, do 3 de decembro (DOG núm. 232, do 4 de decembro), polos que se crea e establece a estrutura orgánica da consellería, e tendo en conta o Decreto 9/2017, do 12 de xaneiro, sobre órganos competentes para autorización de instalacións eléctricas na Comunidade Autónoma de Galicia, resolve:</p>
    <p>Conceder a autorización administrativa previa e a autorización administrativa de construción das ditas instalacións, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial e outros necesarios para a realización das obras das instalacións autorizadas.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución cabe interpor recurso de alzada ante o conselleiro de Economía, Emprego e Industria no prazo dun mes, a partir do día seguinte ao da notificación ou publicación desta resolución, tamén poderá interpoñer calquera outro recurso que xulgue pertinente ao seu dereito.</p>
    <p>Lugo, 17 de marzo de 2017</p>
    <footer><p>Pilar Fernández López<br>Xefa territorial de Lugo</p></footer>

