---
date: '2017-09-26'
id: G0164-190917-0001
page: 43879
number: 183
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  RESOLUCIÓN do 15 de setembro de 2017 pola que se habilitan asesores e/ou
  avaliadores no marco do proceso de acreditación de competencias profesionais
  adquiridas a través da experiencia laboral, na Comunidade Autónoma de Galicia,
  en determinadas unidades de competencia ou familias profesionais do Catálogo
  nacional de cualificacións profesionais.
range: Resolución
url: >-
  https://www.xunta.gal/dog/Publicados/2017/20170926/AnuncioG0164-190917-0001_gl.html
---
<p>A Lei orgánica 5/2002, do 19 de xuño, das cualificacións e da formación profesional, establece no artigo 3.5 que un dos fins do Sistema nacional de cualificacións e formación profesional é o de avaliar e acreditar oficialmente a cualificación profesional, calquera que sexa a súa forma de adquisición, e no seu artigo 4 establece que un dos seus instrumentos é o procedemento de recoñecemento, avaliación, acreditación e rexistro das cualificacións profesionais. </p>
    <p>O Real decreto 1224/2009, do 17 de xullo (BOE do 25 de agosto), de recoñecemento das competencias profesionais adquiridas pola experiencia laboral, desenvolve o establecido no artigo 8.4 da Lei orgánica 5/2002, do 19 de xuño, das cualificacións e da formación profesional, establecendo o procedemento e os requisitos para a avaliación e a acreditación das competencias profesionais adquiridas polas persoas a través da experiencia laboral ou de vías non formais de formación, así como os seus efectos.</p>
    <p>No seu artigo 22.1 establece que as administracións responsables do procedemento de avaliación e acreditación das competencias profesionais, no seu ámbito territorial correspondente, terán entre as súas funcións habilitar os asesores e avaliadores e manter un rexistro deles.</p>
    <p>No mesmo artigo establécese que a Administración xeral do Estado e as administracións competentes das correspondentes comunidades autónomas habilitarán as persoas necesarias para garantir o desenvolvemento das funcións de asesoramento e avaliación que deberán cumprir en todo caso, os requisitos establecidos no artigo 25.1. </p>
    <p>Para a implantación do procedemento en Galicia, o Decreto 4/2013, do 10 de xaneiro, polo que se establece a estrutura orgánica da Consellería de Cultura, Educación e Ordenación Universitaria, atribúe á Dirección Xeral de Educación, Formación Profesional e Innovación Educativa as competencias para a promoción e o desenvolvemento do recoñecemento de competencias profesionais nas diferentes familias profesionais que compoñen o Catálogo nacional de cualificacións profesionais. Así mesmo, indica que será a Subdirección Xeral de Formación Profesional a quen lle corresponde a organización e coordinación do sistema de recoñecemento, avaliación e acreditación de competencias profesionais. </p>
    <p>Pola Resolución do 26 de abril de 2017 convocouse o proceso de acreditación de competencias profesionais adquiridas a través da experiencia laboral, para determinadas unidades de competencia do Catálogo nacional de cualificacións profesionais, en desenvolvemento do Acordo de colaboración subscrito entre a Consellería de Medio Ambiente e Ordenación do Territorio, a Consellería de Cultura Educación e Ordenación Universitaria e a Consellería do Medio Rural. </p>
    <p>O artigo 2 da devandita orde establece que a Dirección Xeral de Educación, Formación Profesional e Innovación Educativa será a encargada da organización e o desenvolvemento do proceso de acreditación de competencias adquiridas pola experiencia laboral e por vías non formais de formación, a través da Subdirección Xeral de Orientación Profesional e Relación con Empresas.</p>
    <p>Segundo a autorización establecida na disposición derradeira primeira da mesma orde, esta dirección xeral </p>
    <h2>RESOLVE:</h2>
    <p>Habilitar as persoas incluídas no anexo desta resolución para desenvolver as funcións de asesoramento e/ou avaliación, en determinadas unidades de competencia ou familia profesional do Catálogo nacional de cualificacións profesionais de conformidade co Real decreto 1224/2009, do 17 de xullo (BOE do 25 de agosto), de recoñecemento das competencias profesionais adquiridas pola experiencia laboral; e incorporalas ao correspondente rexistro.</p>
    <p>Santiago de Compostela, 15 de setembro de 2017</p>
    <footer><p>Manuel Corredoira López<br>Director xeral de Educación, Formación Profesional e Innovación Educativa</p></footer>
    <h2>ANEXO<br>Sector produtivo</h2>
    <p>Familia profesional: Agraria.</p>
    <table>
     <tbody>
      <tr>
       <td>Apelidos<br>e nome</td>
       <td>DNI</td>
       <td>Tratamento</td>
       <td>Código UC</td>
       <td>Unidade de competencia</td>
       <td>Código habilitación</td>
      </tr>
      <tr>
       <td rowspan="12">Díaz Doval, Xesús</td>
       <td rowspan="12">33994031P</td>
       <td rowspan="12">Avaliador</td>
       <td>UC0009_3</td>
       <td>Xestionar a maquinaria, equipos e instalacións de xardinaría</td>
       <td>AVP000931092</td>
      </tr>
      <tr>
       <td>UC0727_3</td>
       <td>Realizar operacións topográficas en traballos de agricultura, xardinaría e montes</td>
       <td>AVP072731093</td>
      </tr>
      <tr>
       <td>UC0728_3</td>
       <td>Xestionar as operacións de repoboación forestal e de corrección hidrolóxico-forestal</td>
       <td>AVP072831094</td>
      </tr>
      <tr>
       <td>UC0729_3</td>
       <td>Xestionar os tratamentos selvícolas</td>
       <td>AVP072931095</td>
      </tr>
      <tr>
       <td>UC0730_3</td>
       <td>Xestionar a maquinaria, equipos e instalacións da explotación forestal</td>
       <td>AVP073031096</td>
      </tr>
      <tr>
       <td>UC1132_3</td>
       <td>Xestionar a maquinaria, equipos e instalacións da explotación agrícola</td>
       <td>AVP113231097</td>
      </tr>
      <tr>
       <td>UC1486_3</td>
       <td>Organizar e supervisar as operacións de inventario e seguimento do hábitat natural</td>
       <td>AVP148631098</td>
      </tr>
      <tr>
       <td>UC1487_3</td>
       <td>Xestionar os aproveitamentos forestais madeireiros</td>
       <td>AVP148731099</td>
      </tr>
      <tr>
       <td>UC1488_3</td>
       <td>Xestionar os aproveitamentos forestais non madeireiros</td>
       <td>AVP148831100</td>
      </tr>
      <tr>
       <td>UC1492_3</td>
       <td>Xestionar as operacións de propagación de plantas en viveiro</td>
       <td>AVP149231101</td>
      </tr>
      <tr>
       <td>UC1498_3</td>
       <td>Xestionar os traballos derivados da planificación e seguimento do hábitat acuícola continental</td>
       <td>AVP149831102</td>
      </tr>
      <tr>
       <td>UC1499_3</td>
       <td>Xestionar os traballos derivados da planificación do hábitat das especies cinexéticas</td>
       <td>AVP149931103</td>
      </tr>
     </tbody>
    </table>
    <p>Familia profesional: Seguridade e Medio Ambiente.</p>
    <table>
     <tbody>
      <tr>
       <td>Apelidos<br>e nome</td>
       <td>DNI</td>
       <td>Tratamento</td>
       <td>Código UC</td>
       <td>Unidade de competencia</td>
       <td>Código habilitación</td>
      </tr>
      <tr>
       <td rowspan="3">Díaz Doval, Xesús</td>
       <td rowspan="3">33994031P</td>
       <td rowspan="3">Avaliador</td>
       <td>UC0083_3</td>
       <td>Controlar e vixiar os espazos naturais e o seu uso público</td>
       <td>AVP008331104</td>
      </tr>
      <tr>
       <td>UC0085_3</td>
       <td>Controlar o aproveitamento dos recursos cinexéticos e piscícolas</td>
       <td>AVP008531105</td>
      </tr>
      <tr>
       <td>UC0086_3</td>
       <td>Vixiar e colaborar nas operacións de restauración, mantemento, ordenación e defensa dos recursos naturais</td>
       <td>AVP008631106</td>
      </tr>
     </tbody>
    </table>

