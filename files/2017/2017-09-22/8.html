---
date: '2017-09-22'
id: G2018-140917-0001
page: 43449
number: 181
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 11 de setembro de 2017 pola que se aproba e se fai pública a
  listaxe provisional de persoas admitidas e excluídas no proceso selectivo para
  cubrir unha praza da categoría profesional médico/a de empresa, grupo I desta
  universidade, pola quenda de promoción interna e pola quenda de acceso libre.
range: Resolución
url: >-
  https://www.xunta.gal/dog/Publicados/2017/20170922/AnuncioG2018-140917-0001_gl.html
---
<p>Por Resolución reitoral do 19 de maio de 2017 (DOG do 2 de xuño e BOE do 19 de xuño de 2017), convocáronse probas selectivas para cubrir unha praza da categoría profesional médico/a de empresa, do grupo I, pola quenda de promoción interna e pola quenda de acceso libre. Finalizado o prazo de presentación de solicitudes, </p>
    <p class="dog-titulo">RESOLVO:</p>
    <p>Primeiro. Declarar aprobada e facer pública a listaxe provisional de persoas admitidas e excluídas pola quenda de acceso libre ás citadas probas.</p>
    <p>Segundo. Declarar que non hai persoas aspirantes pola quenda de promoción interna.</p>
    <p>Terceiro. Indicar que a listaxe provisional de persoas aspirantes admitidas e excluídas está exposta nos taboleiros de anuncios da Reitoría, da Casa da Balconada, do Edificio de Servizos Administrativos e Biblioteca Intercentros e na web: http://www.usc.es/gl/servizos/plan_pas/convocatorias.html</p>
    <p>Cuarto. As persoas aspirantes excluídas ou que non figuren na relación de admitidas dispoñen dun prazo de dez días hábiles, contados a partir do seguinte ao da publicación desta resolución no <em>Diario Oficial de Galicia</em>, para poder emendar os defectos que motivaran a exclusión ou a omisión.</p>
    <p>Quinto. As persoas aspirantes que, dentro do prazo sinalado, non emenden a exclusión ou aleguen a omisión, xustificando o dereito a seren incluídas na relación de persoas admitidas, serán definitivamente excluídas da realización das probas.</p>
    <p>Santiago de Compostela, 11 de setembro de 2017</p>
    <footer><p>Juan M. Viaño Rey<br>Reitor da Universidade de Santiago de Compostela</p></footer>

