---
date: '2017-09-22'
id: G1096-150917-0001
page: 43480
number: 181
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 7 de setembro de 2017 pola que se notifica a incoación do expediente
  de restitución e reposición da legalidade POL/61/2017.
range: Cédula
url: >-
  https://www.xunta.gal/dog/Publicados/2017/20170922/AnuncioG1096-150917-0001_gl.html
---
<p>O director da Axencia de Protección da Legalidade Urbanística acordou, o día 27 de xuño de 2017, incoar expediente de restitución e reposición da legalidade por actuacións abusivas dentro da servidume de protección do dominio público marítimo-terrestre no lugar de Salinas leste, termo municipal da Illa de Arousa (Pontevedra).</p>
    <p>Ao non poderse realizar a notificación persoal do acordo a Aurelio Silva Abalo, mediante esta cédula, e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselle ao interesado o dito acordo mediante un anuncio publicado no Boletín Oficial del Estado.</p>
    <p>Tendo en conta que, en atención ao previsto no artigo 46 da Lei 39/2015, do procedemento administrativo común das administracións públicas, o acto non se publica na súa integridade, fáiselle saber, ao interesado que o texto íntegro do acordo que se notifica está ao seu dispor nas dependencias da Axencia de Protección da Legalidade Urbanística, sita no Edificio Witland, 1º andar, Salgueiriños, Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación desta cédula no Boletín Oficial do Estado. Transcorrido o devandito prazo, a notificación entenderase producida.</p>
    <p>O interesado disporá dun prazo de quince (15) días hábiles para alegar e presentar os documentos e informacións que xulgue pertinentes e, se é o caso, propor proba concretando os medios de que pretenda valerse.</p>
    <p>Para que conste e lle sirva de notificación ao interesado, en cumprimento do disposto no artigo 44 da Lei 39/2015, do procedemento administrativo común das administracións públicas, expido e asino esta cédula.</p>
    <p>Santiago de Compostela, 7 de setembro de 2017</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

