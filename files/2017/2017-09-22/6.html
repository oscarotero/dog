---
date: '2017-09-22'
id: G0482-070917-0001
page: 43183
number: 181
agency: Instituto Galego do Consumo e da Competencia
section: III. Outras disposicións.
title: >-
  RESOLUCIÓN do 22 de agosto de 2017, conxunta da Consellería de Cultura,
  Educación e Ordenación Universitaria e do Instituto Galego do Consumo e da
  Competencia, pola que se publica a relación dos premios aos proxectos de
  innovación educativa sobre consumo responsable Galicons-net.
range: Resolución
url: >-
  https://www.xunta.gal/dog/Publicados/2017/20170922/AnuncioG0482-070917-0001_gl.html
---
<p>Por Resolución conxunta do 25 de abril de 2017 (DOG nº 91, do 12 de maio) convocáronse os premios de innovación educativa aos proxectos sobre consumo responsable Galicons-net.</p>
    <p>Vista a proposta efectuada polo xurado mencionado no artigo 15 da citada resolución, relativa á selección dos traballos presentados segundo os criterios previstos no artigo 16, procede a súa publicación de conformidade con esta. Na súa virtude,</p>
    <p class="dog-titulo">RESOLVEMOS:</p>
    <p>Primeiro. Declarar gañador do premio na categoría A (alumnado de segundo ciclo de educación infantil e de educación primaria), dotado coa contía de 1.500 euros, ao proxecto «Coa cooperativa Riomaior, a publicidade irá mellor», realizado polo Colexio de Educación Primaria Plurilingüe de Riomaior.</p>
    <p>Segundo. Declarar gañador do premio na categoría B (alumnado de educación secundaria obrigatoria), dotado coa contía de 1.500 euros, ao proxecto «Consumindo boa publicidade e publicitando o bo consumo», realizado polo Colexio Santo Domingo FESD.</p>
    <p>Terceiro. Facendo uso da posibilidade prevista no artigo 15.4 da convocatoria, declarar desertos os premios para a categoría C (alumnado de bacharelato, de ciclos formativos de grao medio de formación profesional e de educación de persoas adultas) ao non presentarse nesta categoría ningún proxecto que cumpra os requisitos mínimos establecidos na convocatoria.</p>
    <p>Santiago de Compostela, 22 de agosto de 2017</p>
    <table>
     <tbody>
      <tr>
       <td>Sol María Vázquez Abeal<br>Directora do Instituto Galego do Consumo e da Competencia</td>
       <td>Román Rodríguez González<br>Conselleiro de Cultura, Educación e Ordenación Universitaria</td>
      </tr>
     </tbody>
    </table>

