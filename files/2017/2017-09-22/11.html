---
date: '2017-09-22'
id: G2410-040917-0002
page: 43454
number: 181
agency: Xulgado do Social número 1 de Santiago de Compostela
section: V. Administración de xustiza.
title: EDICTO (175/2017).
range: Edicto
url: >-
  https://www.xunta.gal/dog/Publicados/2017/20170922/AnuncioG2410-040917-0002_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento de execución de títulos xudiciais 175/2017 deste xulgado do social, seguido por instancia de José Antonio Prieto Nieves contra Construcciones Metálicas Carreira, S.L., SPEE, se ditou resolución cuxa parte dispositiva di literalmente:</p>
    <p>«Estimo o recurso de reposición interposto polo Servizo Público de Emprego Estatal contra o auto de despacho de execución ditado por este xulgado nos presentes autos de execución de títulos xudiciais número 175/2017 o 6 de xullo de 2017, e, en consecuencia, estimo a oposición á execución interposta polo Servizo Público de Emprego Estatal e revogo o auto impugnado, e declaro que non procede despachar a execución instada por José Antonio Prieto Nieves contra Construcciones Metálicas Carreira, S.L. e Servizo Público de Emprego Estatal, por cumprimento da sentenza que constitúe o título executivo, e debo ordenar e ordeno o arquivo do procedemento.</p>
    <p>A presente resolución entregaráselle á letrada da Administración de xustiza para a súa custodia e incorporación no libro de resolucións definitivas. Insírase nas actuacións por medio de testemuño.</p>
    <p>Notifíqueselles ás partes a presente resolución e fágaselles saber que fronte a ela cabe recurso de suplicación para ante o Tribunal Superior de Xustiza de Galicia, no prazo de cinco días contados desde o seguinte ao da súa notificación (artigo 191.4.d) LRXS)».</p>
    <p>Para que sirva de notificación en legal forma a Construcciones Metálicas Carreira, S.L., en ignorado paradoiro, expido este edicto para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 1 de setembro de 2017</p>
    <footer><p>A letrada da Administración de xustiza</p></footer>

