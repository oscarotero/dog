---
date: '2017-06-21'
id: G2347-310517-0004
page: 30457
number: 117
agency: Xulgado do Social número 4 da Coruña
section: V. Administración de xustiza.
title: EDICTO (920/2014).
range: Edicto
url: >-
  https://www.xunta.gal/dog/Publicados/2017/20170621/AnuncioG2347-310517-0004_gl.html
---
<p>Nicolás E. Pita Lloveres, maxistrado xuíz do Xulgado do Social número 4 da Coruña, vendo os presentes autos seguidos neste xulgado co número 920/2014, sendo parte nel, dun lado, como demandante, Miriam López Lago, asistida polo letrado Sr. Martínez Vázquez, e doutro, como demandada, a empresa Alquileres y Servicios Educativos, S.L., que non comparece, con intervención do Fondo de Garantía Salarial, que igualmente deixa de comparecer, sobre reclamación de cantidade, pronunciou en nome do rei a seguinte sentenza:</p>
    <p>«Decisión.</p>
    <p>Estímase parcialmente a demanda formulada por Miriam López Lago fronte á empresa Alquileres y Servicios Educativos, S.L., con intervención do Fondo de Garantía Salarial e, en consecuencia:</p>
    <p>– Condénase a empresa Alquileres y Servicios Educativos, S.L. a aboarlle a Miriam López Lago a cantidade de mil seiscentos noventa e sete euros con noventa e tres céntimos de euro (1.697,93 euros); os conceptos salariais devindican o xuro moratorio do 10 % previsto no artigo 29.3 do ET. </p>
    <p>Notifíqueselles a presente resolución ás partes, facéndolles saber que contra ela non cabe recurso de suplicación por razón da contía, sen prexuízo dos demais motivos previstos no artigo 191 da LRXS.</p>
    <p>A competencia para coñecer o recurso de suplicación corresponderá, de ser o caso, ao Tribunal Superior de Xustiza de Galicia, e deberá anunciarse neste xulgado no prazo dos cinco días seguintes á notificación desta resolución. Bastará a manifestación da parte ou do seu avogado, graduado social ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, consignar a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, e fará constar no ingreso o número de procedemento.</p>
    <p>Así o acorda, manda e asina Nicolás E. Pita Lloveres, maxistrado do Xulgado do Social número 4 da Coruña».</p>
    <p>A Coruña, 18 de abril de 2017</p>

