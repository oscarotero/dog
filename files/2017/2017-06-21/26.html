---
date: '2017-06-21'
id: G2347-310517-0010
page: 30464
number: 117
agency: Xulgado do Social número 4 da Coruña
section: V. Administración de xustiza.
title: EDICTO (199/2017).
range: Edicto
url: >-
  https://www.xunta.gal/dog/Publicados/2017/20170621/AnuncioG2347-310517-0010_gl.html
---
<p>Nicolás E. Pita Lloveres, maxistrado do Xulgado do Social número 4 da Coruña, vendo os presentes autos seguidos neste xulgado co número 199/2017, sendo parte nel, dun lado, como demandante, Isidro Pena López, asistido polo letrado Sr. Martínez Ramonde, e doutro, como demandada, a empresa Miquel Vázquez Penas, que non comparece, con intervención do Fondo de Garantía Salarial, que igualmente deixa de comparecer, sobre despedimento, pronunciou en nome do rei a seguinte sentenza:</p>
    <p>«Decisión.</p>
    <p>Estímase a demanda formulada por Isidro Pena López fronte á empresa Miquel Vázquez Penas, con intervención do Fondo de Garantía Salarial e, en consecuencia:</p>
    <p>– Declárase improcedente o despedimento efectuado pola demandada Miquel Vázquez Penas ao demandante Isidro Pena López.</p>
    <p>– Condénase a Miquel Vázquez Penas a que no prazo de cinco días desde a notificación da sentenza opte entre a readmisión do demandante ou o aboamento dunha indemnización de 354,64 euros. O aboamento da dita indemnización determina a extinción do contrato de traballo; no caso de optar pola readmisión deberá aboar os salarios de tramitación a razón de 62,04 euros diarios.</p>
    <p>– Condénase a Miquel Vázquez Penas a aboarlle a Isidro Pena López a cantidade de catrocentos vinte e tres euros con oitenta e cinco céntimos de euro (423,85 euros).</p>
    <p>Notifíqueselles a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución. Bastará a manifestación da parte ou do seu avogado, graduado social ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso consignar a cantidade obxecto de condena, así como o depósito de 300 euros, na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e firma Nicolás E. Pita Lloveres, maxistrado do Xulgado do Social número 4 da Coruña».</p>
    <p>A Coruña, 9 de maio de 2016</p>

