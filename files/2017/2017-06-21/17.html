---
date: '2017-06-21'
id: G2188-310517-0001
page: 30448
number: 117
agency: Xulgado de Primeira Instancia número 5 de Vigo
section: V. Administración de xustiza.
title: EDICTO (570/2013).
range: Edicto
url: >-
  https://www.xunta.gal/dog/Publicados/2017/20170621/AnuncioG2188-310517-0001_gl.html
---
<p>Eu, Sarai Paniagua Acera, letrada da Administración de xustiza do Xulgado de Primeira Instancia número 5 de Vigo, certifico que neste procedemento se ditou a seguinte sentenza:</p>
    <p>Sentenza nº 646.</p>
    <p>En Vigo o 27 de outubro de 2014.</p>
    <p>María del Carmen Salvador Mateos, maxistrada xuíza titular do Xulgado de Primeira Instancia número 5 de Vigo (Xulgado de Familia) viu os autos seguidos neste xulgado baixo o número 570/2013, sobre garda e custodia e alimentos respecto de filla menor de idade, por instancia de Eva Cristina Rocha Penido, representada polo procurador dos tribunais Manuel Rodríguez Nieto e con asistencia letrada de Miguel Ángel González-Besada Piñeiro, contra Ricardo Ariel Cáceres Morris, declarado en situación procesual de rebeldía, e no cal interveu o Ministerio Fiscal, con base no seguinte: </p>
    <p>(seguen antecedentes de feito e fundamentos de dereito)</p>
    <p>Resolvo:</p>
    <p>Na demanda interposta polo procurador dos tribunais, Sr. Rodríguez Nieto, en nome e representación de Eva Cristina Rocha Penido, como demandante, contra Ricardo Ariel Cáceres Morris, declarado en situación procesual de rebeldía, e no cal interveu o Ministerio Fiscal, fago os seguintes pronunciamentos:</p>
    <p>Primeiro. A garda e custodia da filla menor atribúeselle á Sra. Rocha Penido, quen exercerá en exclusiva a patria potestade sobre a súa filla. </p>
    <p>Segundo. O Sr. Cáceres Morris satisfará en concepto de alimentos a favor da súa filla a cantidade de 150 euros mensuais, que serán ingresados dentro dos cinco primeiros días de cada mes na conta corrente que para o efecto designe a nai e que será actualizada anualmente conforme a variación do índice de prezos de consumo que indique o Instituto Nacional de Estatística ou organismo que o substitúa. </p>
    <p>Terceiro. Ambos os dous proxenitores satisfarán por metade os gastos extraordinarios que xere a menor, entre os cales se inclúen os médicos non cubertos pola Seguridade Social e non comprenderán os libros e material escolar, matrículas, uniformes, comedor, transporte nin actividades extraescolares.</p>
    <p>Non se fai especial pronunciamento sobre as custas.</p>
    <p>Notifíqueselles esta resolución ás partes e ao Ministerio Fiscal e fágaselles saber que contra ela cabe recurso de apelación, ante a Audiencia Provincial de Pontevedra, que se interporá ante este xulgado no prazo de vinte días a partir da súa notificación.</p>
    <p>Así o pronuncio, mando e asino por esta miña sentenza, da cal se expedirá testemuño para a súa unión aos autos.</p>
    <p>Para que conste e para a súa notificación a Ricardo Ariel Cáceres Morris, en paradoiro descoñecido, expido e asino este edicto. </p>
    <p>Vigo, 31 de maio de 2017</p>
    <footer><p>A letrada da Administración de xustiza</p></footer>

