---
date: '2017-06-21'
id: G2241-310517-0001
page: 30452
number: 117
agency: Xulgado de Primeira Instancia e Instrución número 2 de Lalín
section: V. Administración de xustiza.
title: EDICTO (253/2016).
range: Edicto
url: >-
  https://www.xunta.gal/dog/Publicados/2017/20170621/AnuncioG2241-310517-0001_gl.html
---
<p>F02 Familia, garda, custodia alimentación fillo menor non matrimonio NO C 253/2016</p>
    <p>Sobre: outras materias </p>
    <p>Demandante: Gheorghe Marian Curt</p>
    <p>Procurador: Luis Edelmiro Lalín González</p>
    <p>Avogada: Ana Coego Pampín</p>
    <p>Demandada: Maruta Ramona Rohr</p>
    <p>Eu, Myriam de Mata Schick, letrada da Administración de xustiza do Xulgado de Primeira Instancia e Instrución número 2 de Lalín, polo presente </p>
    <p>Anuncio:</p>
    <p>Neste procedemento F02 garda custodia e alimentos número 253/2016, seguido por instancia de Gheorghe Marian Curt fronte a Maruta Ramona Rohr, ditouse sentenza cuxo teor literal é o seguinte:</p>
    <p>«Sentenza</p>
    <p>Lalín, 10 de maio de 2017.</p>
    <p>Xuíz: Gonzalo Sans Bicada.</p>
    <p>Demandante: Gheorghe Marian Curt.</p>
    <p>– Procurador: Luis Edelmiro Lalín González.</p>
    <p>– Letrada: Ana Coego Pampín.</p>
    <p>Demandada: Maruta Ramona Rhor (en situación de rebeldía procesual).</p>
    <p>Ministerio Fiscal.</p>
    <p>Obxecto: garda, custodia e alimentos.</p>
    <p>Decisión:</p>
    <p>Estimo parcialmente a demanda presentada por Gheorghe Marian Curt fronte a Maruta Ramona Rhor e, en consecuencia, acordo a aplicación das seguintes medidas relativas á garda, custodia e alimentos da filla común menor de idade, Alexandru Ionut Curt:</p>
    <p>1) O exercicio conxunto da patria potestade sobre o menor por ambos os proxenitores. Este exercicio conxunto supón que as decisións importantes relativas á menor serán adoptadas por ambos os proxenitores de mutuo acordo e, en caso de discrepancia, resolverá o xulgado conforme o trámite previsto no artigo 156 do Código civil. A título indicativo son decisións incluídas no ámbito da patria potestade as relativas ás seguintes cuestións: a) Cambio de domicilio do menor fóra do municipio de residencia habitual e traslado ao estranxeiro, salvo viaxes vacacionais; b) Elección inicial ou cambio de centro escolar; c) Determinación das actividades extraescolares ou complementarias; d) Celebracións sociais e relixiosas de relevancia (bautismo, primeira comuñón e similares noutras relixións); e) Actos médicos non urxentes que supoñan intervención cirúrxica ou tratamento médico de longa duración ou psicolóxicos.</p>
    <p>2) Atribúeselle a garda e custodia do fillo menor, Alexandru Ionut Curt, a Gheorghe Marian. Maruta Ramona poderá estar na compaña do seu fillo unicamente da maneira que pacte co pai, Gheorghe Marian.</p>
    <p>3) Establécese a favor do fillo menor e a cargo de Maruta Ramona Rhor unha pensión mensual de alimentos de 120 euros, que deberá ser ingresada por Maruta Ramona dentro dos 5 primeiros días de cada mes na conta bancaria determinada por Gheorghe Marian, e actualizarase anualmente conforme as variacións do IPC.</p>
    <p>Os gastos extraordinarios deberán ser afrontados por metade entre ambos os proxenitores; merecen tal consideración os gastos médicos, farmacéuticos e asistenciais non cubertos polo réxime público de saúde, os derivados de actividades extraescolares e calquera outro de análoga natureza. A reclamación da parte correspondente dos gastos extraordinarios exixirá coñecemento previo e consentimento manifestado polo outro cónxuxe, salvo situacións de urxencia.</p>
    <p>Non procede a condena en custas de ningunha das partes.</p>
    <p>Notifíqueselles esta resolución ás partes e ao Ministerio Fiscal.</p>
    <p>Esta sentenza non é firme e contra ela cabe recurso de apelación ante a Audiencia Provincial, que se deberá interpor ante este xulgado no prazo de 20 días contados desde o seguinte á notificación daquela. Para a interposición do dito recurso deberá acreditarse a consignación dun depósito de 50 euros na conta deste xulgado, baixo apercibimiento de non admitir a trámite o recurso.</p>
    <p>Así o acordo e asino, Gonzalo Sans Bicada, xuíz do Xulgado de Primeira Instancia e Instrución número 2 de Lalín».</p>
    <p>E ao estar a dita demandada, Maruta Ramona Rohr, en paradoiro descoñecido, expídese o presente co fin de que lle sirva de notificación en forma.</p>
    <p>Lalín, 24 de maio de 2017</p>
    <footer><p>A letrada da Administración de xustiza</p></footer>

