---
date: '2017-01-30'
id: C3K1-170117-0002
page: 4282
number: 20
agency: Consellería de Sanidade
section: IV. Oposicións e concursos.
title: >-
  ORDE do 13 de xaneiro de 2017 pola que se resolve a convocatoria pública para
  a provisión dun posto de persoal directivo na estrutura organizativa da
  Xestión Integrada de Pontevedra e O Salnés.
range: Orde
url: >-
  https://www.xunta.gal/dog/Publicados/2017/20170130/AnuncioC3K1-170117-0002_gl.html
---
<p>Mediante Orde desta consellería do 14 de novembro de 2016 (DOG nº 230, do 1 de decembro) convocouse a provisión, polo sistema de libre designación, dun posto de persoal directivo na estrutura organizativa da Xestión Integrada de Pontevedra e O Salnés.</p>
    <p>De conformidade co establecido no artigo 59 do Decreto 206/2005, do 22 de xullo, de provisión de prazas de persoal estatutario do Servizo Galego de Saúde, e en exercicio das competencias que ten atribuídas esta consellería, </p>
    <h2>DISPOÑO:</h2>
    <p>Primeiro. Resolver a convocatoria pública efectuada pola Orde desta consellería do 14 de novembro de 2016 (DOG nº 230, do 1 de decembro), para os efectos previstos no número 2 do artigo 59 do Decreto 206/2005, do 22 de xullo (DOG nº 145, do 29 de xullo), de provisión de prazas de persoal estatutario do Servizo Galego de Saúde.</p>
    <p>Segundo. Seleccionar e nomear, para o desempeño do posto que se indica, a persoa que figura no anexo desta orde.</p>
    <p>Terceiro. Contra a presente orde, que pon fin á vía administrativa, poderase interpoñer recurso contencioso-administrativo no prazo de dous meses, contados a partir do día seguinte ao da súa publicación, ante o xulgado do contencioso-administrativo competente, de conformidade co establecido nos artigos 8, 14 e 46 da Lei 29/1998, do 13 de xullo, reguladora da xurisdición contencioso-administrativa. Potestativamente, e con carácter previo, poderase interpoñer recurso administrativo de reposición ante este órgano directivo, no prazo dun mes a partir do día seguinte ao da súa publicación, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas. </p>
    <p>Santiago de Compostela, 13 de xaneiro de 2017</p>
    <footer><p>Jesús Vázquez Almuíña<br>Conselleiro de Sanidade</p></footer>
    <h2>ANEXO</h2>
    <p>Posto: subdirector/a da Área de Recursos Económicos.</p>
    <p>Nome e apelidos: Antonio Taboada Prado.</p>
    <p>DNI (*): *****510R.</p>
    <p>* Ocúltase parcialmente o número do documento nacional de identidade para preservar os datos de carácter persoal, de acordo coa Lei orgánica 15/1999, do 13 de decembro.</p>

