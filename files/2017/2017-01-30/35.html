---
date: '2017-01-30'
id: G0424-170117-0021
page: 4324
number: 20
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ANUNCIO do 3 de xaneiro de 2017, da Secretaría Xeral Técnica da Consellería de
  Economía, Emprego e Industria, polo que se lle notifica ao interesado o
  emprazamento para a comparecencia no recurso contencioso-administrativo do
  procedemento ordinario 149/2016.
range: Anuncio
url: >-
  https://www.xunta.gal/dog/Publicados/2017/20170130/AnuncioG0424-170117-0021_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, as notificacións que non fose posible efectuar faranse por medio dun anuncio publicado no Boletín Oficial del Estado. Así mesmo, previamente e con carácter facultativo, poderase publicar un anuncio no Diario Oficial de Galicia.</p>
    <p>Unha vez intentada a notificación no último domicilio coñecido e logo de ser devolta polo servizo de Correos por resultar imposible efectuala, por medio deste anuncio comunícaselle a Indalecio Freire Couto que se está tramitando o recurso contencioso-administrativo, procedemento ordinario 149/2016, no Xulgado do Contencioso-Administrativo número 2 de Ourense, interposto por Protección Ambiental e Minería contra a resolución pola que se outorga o dereito mineiro da concesión derivada da explotación Pena da Corga número OU/C/04872.1, a favor de Indalecio Freire Couto.</p>
    <p>Esta consellería acordou o 12.9.2016, de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente ao referido xulgado, o que se lle notifica en canto interesado no procedemento e emprázase co fin de que poida comparecer, se o considera oportuno, ante o dito xulgado, no prazo de nove días contados desde o día seguinte ao da publicación deste anuncio no Boletín Oficial del Estado. </p>
    <p>Santiago de Compostela, 3 de xaneiro de 2017</p>
    <footer><p>Borja Verea Fraiz<br>Secretario xeral técnico da Consellería de Economía, Emprego e Industria</p></footer>

