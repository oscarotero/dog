---
date: '2017-10-26'
id: G2410-041017-0001
page: 49902
number: 204
agency: Xulgado do Social número 1 de Santiago de Compostela
section: V. Administración de xustiza.
title: EDICTO (ETX 223/2014).
range: Edicto
url: >-
  https://www.xunta.gal/dog/Publicados/2017/20171026/AnuncioG2410-041017-0001_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento de execución de títulos xudiciais 223/2014 deste xulgado do social, seguido por instancia de José Ignacio Lamela Lago, Manuel Felipe Caamaño Rama e Roberto López Fernández contra Lamela Pérez, S.L., Manuel Lamela Pérez e Fogasa, se ditou a seguinte resolución, cuxa parte dispositiva é a seguinte:</p>
    <p>«Decreto.</p>
    <p>Santiago de Compostela, 19 de setembro de 2017.</p>
    <p>Parte dispositiva.</p>
    <p>Acordo:</p>
    <p>a) Declarar os executados Lamela Pérez, S.L. e Manuel Lamela Pérez en situación de insolvencia parcial por importe de 88.942,07 euros en concepto de principal (José Ignacio Lamela Lago: 36.502,58 euros (32.337,54 euros en concepto de indemnización, 3.415,50 euros en concepto de salarios e 794,54 euros en concepto de xuros do artigo 29.3 do ET); Manuel Felipe Caamaño Rama: 50.172,17 euros (39.172,17 euros en concepto de indemnización e 10.329,12 euros en concepto de salarios); Roberto López Fernández: 2.267,32 euros en concepto de salarios, máis outros 8.894,20 euros que se fixan provisionalmente en concepto de xuros e custas que se poidan derivar da execución, insolvencia que se entenderá para todos os efectos como provisional).</p>
    <p>b) Arquivar as actuacións logo de anotación no libro correspondente, sen prexuízo de reaperturar a execución se a partir deste momento se coñecen novos bens do executado.</p>
    <p>c) Unha vez que sexa firme esta resolución, inscríbase no rexistro correspondente.</p>
    <p>Modo de impugnación: contra a presente resolución cabe recurso directo de revisión, que se deberá interpor ante quen dita a resolución no prazo de tres días hábiles seguintes á súa notificación, con expresión da infracción cometida nela a xuízo do recorrente (artigo 188 da LXS).</p>
    <p>A letrada da Administración de xustiza».</p>
    <p>E para que sirva para os efectos publicitarios a declaración de insolvencia de Manuel Lamela Pérez, insírase no Diario Oficial de Galicia.</p>
    <p>Santiago de Compostela, 4 de outubro de 2017</p>
    <footer><p>A letrada da Administración de xustiza</p></footer>

