---
date: '2017-10-26'
id: G2156-051017-0001
page: 49878
number: 204
agency: Xulgado de Primeira Instancia número 3 de Ourense
section: V. Administración de xustiza.
title: EDICTO (823/2015).
range: Edicto
url: >-
  https://www.xunta.gal/dog/Publicados/2017/20171026/AnuncioG2156-051017-0001_gl.html
---
<p>Eu, María Dolores Prieto Rascado, letrada da Administración de xustiza do Xulgado de Primeira Instancia número 3 de Ourense, por medio do presente</p>
    <p>Anuncio:</p>
    <p>Neste procedemento ordinario seguido por instancia de Cazcarra Cosmetics, S.L. fronte a Nails and Hair Styles, S.L. e Manuel Jesús González Villar ditouse sentenza cuxo teor literal é o seguinte:</p>
    <p>Sentenza</p>
    <p>Xuíz que a dita: maxistrado xuíz Estévez Pérez</p>
    <p>Lugar: Ourense</p>
    <p>Data: vinte e seis de xullo de dous mil dezaseis</p>
    <p>Demandante: Cazcarra Cosmetics, S.L.</p>
    <p>Avogada: María Alonso Suárez</p>
    <p>Procurador: Camilo Enríquez Naharro</p>
    <p>Demandados: Nails and Hair Styles, S.L., Manuel Jesús González Villar</p>
    <p>Procedemento: procedemento ordinario 823/2015.</p>
    <p>Darío-Carpio Estévez Pérez, maxistrado xuíz do Xulgado de Primeira Instancia número 3 de Ourense, ditou a presente no procedemento civil ordinario 823/2015, no cal é parte demandante Cazcarra Cosmetics, S.L., representada polo procurador Sr. Enríquez Naharro e asistencia da letrada Sra. Alonso Suárez, fronte a Nails and Hair Styles, S.L. e Manuel Jesús González Villar, ambos os dous en situación procesual de rebeldía ao non comparecer a xuízo, cos seguintes,</p>
    <p>Seguen antecedentes de feito e fundamentos xurídicos</p>
    <p>Decisión</p>
    <p>Que estimo a demanda presentada por Cazcarra Cosmetics, S.L., representada polo procurador Sr. Enríquez Naharro, fronte a Nails and Hair Style, S.L., Manuel Jesús González Villar e, na dita razón, condénase esta última a que, en forma solidaria, lle aboe á demandante a cantidade de 6.540,08 €, máis os xuros do modo xa indicado.</p>
    <p>En canto a custas obsérvese o acordado igualmente na epígrafe correspondente.</p>
    <p>Notifíqueselles esta resolución ás partes, facéndolles saber que contra ela cabe interpor recurso de apelación ante a Audiencia Provincial de Ourense, nos termos previstos na LAC na súa redacción.</p>
    <p>E encontrándose os ditos demandados, Nails and Hair Style, S.L.e Manuel Jesús González Villar, en paradoiro descoñecido, expídese o presente co fin de que lle sirva de notificación en forma.</p>
    <p>Ourense, 29 de xullo de 2016</p>
    <footer><p>A letrada da Administración de xustiza</p></footer>

