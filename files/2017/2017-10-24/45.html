---
date: '2017-10-24'
id: G0177-181017-0002
page: 49450
number: 202
agency: Axencia para a Modernización Tecnolóxica de Galicia
section: VI. Anuncios. a) Administración autonómica.
title: >-
  RESOLUCIÓN do 18 de outubro de 2017 pola que se anuncia a licitación polo
  procedemento aberto e tramitación ordinaria, documentalmente simplificada, do
  servizo de desenvolvemento dun sistema para a recolleita colaborativa de
  elementos de toponimia, no marco do proxecto 0358_GEOARPAD_1_E, do programa de
  cooperación Interreg V A España-Portugal (POCTEP) (expediente 2017/PA/0084).
range: Resolución
url: >-
  https://www.xunta.gal/dog/Publicados/2017/20171024/AnuncioG0177-181017-0002_gl.html
---
<p>1. Entidade adxudicadora.</p>
    <p>a) Organismo: Axencia para a Modernización Tecnolóxica de Galicia.</p>
    <p>b) Dependencia que tramita o expediente: Departamento de Contratación.</p>
    <p>c) Número de expediente: 2017/PA/0084.</p>
    <p>2. Obxecto do contrato.</p>
    <p>a) Descrición do obxecto: é obxecto desta contratación o deseño, desenvolvemento e posta en marcha do sistema de recolleita de elementos de toponimia (incluíndo microtoponima). Inclúese nesta actividade o deseño conceptual e tecnolóxico do sistema, a construción do sistema, integración cos compoñentes transversais corporativos de presenza na web e de sistemas de información xeográfica, participación na instalación nas contornas tecnolóxicas corporativas da Xunta de Galicia, a implantación e posta en marcha efectiva, adecuación e mellora do sistema durante o período de postimplantación, participación nas tarefas de implantación e difusión do uso do sistema. </p>
    <p>b) División por lotes e número: non.</p>
    <p>c) Prazo de execución: o prazo de execución para a prestación do servizo obxecto do presente contrato será de 10 meses a contar a partir do 15 de novembro de 2017. Se a data de formalización do contrato é posterior a esta última, o prazo de execución de 10 meses computarase desde a data de formalización do contrato. </p>
    <p>d) Admisión de prórroga: si.</p>
    <p>3. Tramitación e procedemento de adxudicación.</p>
    <p>a) Tramitación: tramitación ordinaria, documentalmente simplificada.</p>
    <p>b) Procedemento: aberto.</p>
    <p>4. Valor estimado: 114.790,00 euros (sen IVE).</p>
    <p>5. Orzamento de licitación: o orzamento máximo autorizado é de 88.300,00 euros, máis 18.543,00 euros, que corresponden ao IVE (21 %), o que supón un total de 106.843,00 euros, que se distribúe nas seguintes anualidades:</p>
    <p>– 2017: 13.245,00 € + 21 % IVE (2.781,45 €) = 16.026,45 €.</p>
    <p>– 2018: 75.055,00 € + 21 % IVE (15.761,55 €) = 90.816,55 €.</p>
    <p>6. Garantía provisional: non se exixe.</p>
    <p>7. Obtención da documentación e da información.</p>
    <p>a) Entidade: Axencia para a Modernización Tecnolóxica de Galicia.</p>
    <p>b) Enderezo: Monte Gaiás, s/n.</p>
    <p>c) Localidade e código postal: Santiago de Compostela 15781.</p>
    <p>d) Teléfono: 981 54 52 86.</p>
    <p>e) Fax: 981 54 52 74.</p>
    <p>f) Perfil do contratante: http://www.contratosdegalicia.gal/resultado.jsp?N=213781</p>
    <p>g) Data límite de obtención de documentos e da información: ata o último día de presentación das proposicións.</p>
    <p>8. Requisitos específicos do contratista.</p>
    <p>a) Solvencia e clasificación: véxase a letra N) do prego de cláusulas administrativas particulares.</p>
    <p>9. Presentación de ofertas.</p>
    <p>a) Data límite de presentación: o prazo de admisión de proposicións rematará o día que resulte de contar quince (15) días naturais a partir do seguinte ao da publicación deste anuncio no <em>Diario Oficial de Galicia</em>. Se o día de finalización do prazo é festivo ou inhabil, prorrogarase ata o primeiro día hábil seguinte.</p>
    <p>b) Documentación que deberá presentarse: a indicada no prego de cláusulas administrativas particulares.</p>
    <p>c) Lugar de presentación:</p>
    <p>– Entidade: Rexistro da Amtega.</p>
    <p>– Dirección: Edificio Cinc, Monte Gaiás, s/n.</p>
    <p>– Localidade e código postal: Santiago de Compostela 15781.</p>
    <p>Cando a proposición se envíe por correo, deberá cumprirse o establecido no punto 11 das disposicións xerais do prego de cláusulas administrativas particulares.</p>
    <p>d) Admisión de variantes: non se admiten.</p>
    <p>10. Apertura das ofertas.</p>
    <p>O lugar, día e hora de apertura da documentación relativa aos sobres B e C indicarase no perfil do contratante.</p>
    <p>11. Criterios que servirán de base para a adxudicación do contrato e a súa ponderación: os sinalados na letra K da folla de especificacións do prego de cláusulas administrativas particulares.</p>
    <p>12. Gastos dos anuncios: serán por conta do adxudicatario.</p>
    <p>Santiago de Compostela, 18 de outubro de 2017</p>
    <footer><p>Mar Pereira Álvarez<br>Directora da Axencia para a Modernización Tecnolóxica de Galicia</p></footer>

