---
date: '2017-12-05'
id: G0424-231117-0014
page: 55424
number: 231
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  CÉDULA do 23 de outubro de 2017, da Xefatura Territorial de Ourense, pola que
  se notifica o inicio do procedemento sancionador por infracción na orde social
  (expediente 12436443K/02/10/2017/2.1.E).
range: Cédula
url: >-
  https://www.xunta.gal/dog/Publicados/2017/20171205/AnuncioG0424-231117-0014_gl.html
---
<p>Intentada a notificación da comunicación do inicio do procedemento sancionador ditada polo xefe territorial da Consellería de Economía, Emprego e Industria de Ourense pola que se acorda o inicio do expediente sancionador arriba referenciado e non sendo posible a súa práctica, por medio desta cédula e segundo o disposto no artigo 44 da Lei 39/2015, do 1 de outubro, do procedemento administrativo común das administracións públicas, procédese a efectuar a notificación por medio de anuncio no Boletín Oficial del Estado (BOE), e a súa eficacia queda condicionada á publicación no taboleiro de edictos único (TEU) do Boletín Oficial del Estado (BOE).</p>
    <p>Así mesmo, fáiselle saber que, segundo o disposto no punto 3 do artigo 37 bis do Regulamento xeral sobre procedementos para a imposición de sancións por infraccións na orde social e para os expedientes liquidatorios de cotas da Seguridade Social, aprobado polo Real decreto 928/1998, do 14 de maio, dispón de 15 días hábiles seguintes ao da publicación deste anuncio no <em>Boletín Oficial del Estado</em> (BOE) para formular, por escrito, as alegacións que considere oportunas, documentalmente acreditadas ante a oficina de emprego de Ourense, A Ponte, sita na rúa San Francisco Blanco, 2, baixo, Ourense, das 9.00 ás 14.00 horas, de luns a venres, así como aos efectos de coñecer integramente o contido da comunicación de inicio ditada polo xefe territorial. </p>
    <p>Sen prexuízo do anterior e en virtude do disposto no artigo 44 da Lei 39/2015, do 1 de outubro, este anuncio publícase no Diario Oficial de Galicia.</p>
    <p>Advírteselles aos interesados que, se transcorrido o devandito prazo non achega alegación en tempo e forma, se ditará a correspondente resolución por parte da xefatura territorial de Ourense, que dispón dun prazo de seis meses, desde a data deste acordo, para notificarlle a resolución pertinente.</p>
    <p>Ourense, 23 de outubro de 2017</p>
    <footer><p>Santiago Álvarez González<br>Xefe territorial de Ourense</p></footer>
    <h2>ANEXO</h2>
    <p>Expediente: 12436443K/02/10/2017/2.1.E.</p>
    <p>Nome: Rosangela Sousa Silva.</p>
    <p>Concello: Ourense.</p>
    <p>Precepto infrinxido: non manter a inscrición como demandante de emprego.</p>
    <p>Contido da comunicación: comunicación por parte da Xefatura Territorial de Ourense da Consellería de Economía, Emprego e Industria do inicio do correspondente procedemento sancionador, coa proposta da perda dun mes ao dereito á prestación ou subsidio recoñecido.</p>

