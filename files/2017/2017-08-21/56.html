---
date: '2017-08-21'
id: L215-110817-0001
page: 40036
number: 157
agency: Concello de Cuntis
section: VI. Anuncios. b) Administración local.
title: ANUNCIO de licitación do servizo de xestión da escola de música.
range: Anuncio
url: >-
  https://www.xunta.gal/dog/Publicados/2017/20170821/AnuncioL215-110817-0001_gl.html
---
<p>1. Entidade adxudicadora.</p>
    <p>a) Organismo: Concello de Cuntis.</p>
    <p>b) Dependencia que tramita o expediente: Secretaría.</p>
    <p>c) Obtención da documentación e información:</p>
    <p>i. Dependencia: Secretaría.</p>
    <p>ii. Domicilio: praza Constitución, nº 4.</p>
    <p>iii. Localidade: Cuntis, 36670.</p>
    <p>iv. Teléfono: 986 54 80 05.</p>
    <p>v. Fax: 986 53 39 95.</p>
    <p>vi. Correo electrónico: contratación@concellodecuntis.es</p>
    <p>vii. Enderezo da internet do perfil do contratante: /www.contratosdegalicia.gal</p>
    <p>2. Obxecto do contrato.</p>
    <p>a) Tipo: contrato de servizos.</p>
    <p>b) Descrición: servizo de xestión da escola de música.</p>
    <p>c) Lugar de execución: concello de Cuntis.</p>
    <p>d) Prazo de execución: dous (2) anos, prorrogable por un ano adicional, ata un máximo de dous anos.</p>
    <p>e) Código CPV principal: 92000000-1.</p>
    <p>3. Tramitación e procedemento.</p>
    <p>a) Tramitación: ordinaria.</p>
    <p>b) Procedemento: aberto.</p>
    <p>c) Criterios de adxudicación:</p>
    <p>1º. Criterios avaliables mediante un xuízo de valor ata un máximo de 28 puntos.</p>
    <p>Presentarase o proxecto educativo que deberá definir, de acordo coas exixencias do prego de prescricións técnicas, a proposta técnica que propón o licitador para realizar cada unha das prestacións que integran o obxecto do contrato.</p>
    <p>Desta memoria valorarase:</p>
    <p>– A capacidade organizativa (4 puntos).</p>
    <p>– Os obxectivos perseguidos (4 puntos).</p>
    <p>– O calendario proposto (horarios, distribución das clases, das actividades) (4 puntos).</p>
    <p>– Plan de estudos (4 puntos).</p>
    <p>– Propostas para captar alumnado fomentando o coñecemento e a apreciación da música e iniciando o alumnado desde os primeiros anos na aprendizaxe (4 puntos).</p>
    <p>– Metodoloxía teórico-práctica que se vai empregar (valoraranse os medios empregados para orientar cara a un ensino de carácter profesional, cando a vocación e as aptitudes dos/das nenos/as así o aconsellen) (4 puntos).</p>
    <p>– Fomento do interese pola participación en agrupacións vocais ou instrumentais (4 puntos).</p>
    <p>2º. Criterios avaliables matematicamente, ata un máximo de 62 puntos.</p>
    <p>a. O prezo ofertado valorarase cunha puntuación máxima de 24 puntos (a oferta máxima é de 40.000 euros).</p>
    <p>P= 24 × S¹/Sί </p>
    <p>Onde P= puntuación; S¹= oferta máis baixa; Sί= oferta para valorar.</p>
    <p>b. Valoración de actividades complementarias. Máximo 14 puntos.</p>
    <p>– Polo compromiso de organización de dous intercambios con outras escolas de música (4 puntos).</p>
    <p>– Polo compromiso de organización de, como mínimo, dous concertos didácticos e unha charla musical ou un obradoiro musical, co obxectivo de que o alumnado poida participar en actuacións públicas e para a captación de novo alumnado (4 puntos).</p>
    <p>– Polo compromiso de continuación da Banda Xuvenil Municipal de Música (non oficial) de Cuntis: 6 puntos. </p>
    <p>c. Formación instrumental. Máximo 24 puntos.</p>
    <p>Por incremento da formación instrumental individual que se impartiría a todo o alumnado da escola, quedaría a puntuación da seguinte forma:</p>
    <p>1) Por media hora individual de formación instrumental á semana nos niveis básico, intermedio e avanzado: 6 puntos.</p>
    <p>2) Por tres cuartos de hora individual de formación instrumental á semana nos niveis básico, intermedio e avanzado: 12 puntos.</p>
    <p>3) Por unha hora individual de formación instrumental á semana nos niveis básico, intermedio e avanzado: 24 puntos. </p>
    <p>Só se poderá elixir unha destas opcións.</p>
    <p>4. Compromiso de adscrición (artigo 64.2 do texto refundido da Lei de contratos do sector público (TRLCSP).</p>
    <p>Os licitadores deberanse comprometer a dedicar ou adscribir á execución do contrato os seguintes medios persoais: sete profesores ou profesoras; deste persoal, un/unha asumirá as funcións de dirección e outro/a as de xefatura de estudos (estes medios extráense do recollido no prego de prescricións), e os seguintes medios materiais: vento madeira, con oito (8) instrumentos mínimo; vento metal, con cinco (5) instrumentos mínimo; percusión clásica e moderna, con seis (6) instrumentos mínimo. Estes compromisos terán a condición de obriga esencial para os efectos previstos no artigo 223.f) do TRLCSP. A acreditación destes medios realizarase unha vez que o licitador sexa proposto pola mesa de contratación para a adxudicación. </p>
    <p>5. Valor estimado do contrato: 160.000 euros (excluído o IVE).</p>
    <p>6. Garantías.</p>
    <p>a) Provisional: non se exixe.</p>
    <p>b) Definitiva: 5 % do prezo de adxudicación (excluído o IVE).</p>
    <p>7. Requisitos específicos do contratista.</p>
    <p>a) Solvencia económica:</p>
    <p>Volume anual de negocios por importe igual ou superior ao exixido no convite a participar no procedemento, equivalente a un ano, e nos pregos do contrato, acreditado mediante a achega do resumo da declaración do IVE presentada en Facenda (modelo 390), correspondente ao último exercicio presentado. Cando o licitador sexa unha entidade que non estea obrigada a realizar declaración de IVE, esa porcentaxe deberase acreditar nas contas anuais da entidade dos tres últimos exercicios, aprobadas polo órgano competente e inscritas, de ser o caso, no rexistro público correspondente.</p>
    <p>b) Solvencia técnica:</p>
    <p>a. Solvencia técnica: unha relación dos principais servizos ou traballos realizados no últimos cinco anos que inclúa o importe, datas e o seu destinatario, público ou privado. Os servizos ou traballos efectuados acreditaranse mediante certificados expedidos ou visados polo órgano competente cando o destinatario sexa unha entidade do sector público; cando o destinatario sexa un suxeito privado, mediante un certificado expedido por este ou, na falta deste certificado, mediante unha declaración do empresario; de ser o caso, estes certificados serán comunicados directamente ao órgano de contratación pola autoridade competente.</p>
    <p>Entenderase acreditada a solvencia coa presentación dun certificado de boa execución dun servizo similar ao do obxecto deste contrato, de entre os que figuren na relación presentada.</p>
    <p>b. Indicación do persoal técnico ou das unidades técnicas, integradas ou non na empresa, participantes no contrato, especialmente aqueles encargados do control de calidade.</p>
    <p>Entenderase acreditada a solvencia técnica mediante a presentación dunha declaración xurada do responsable legal da empresa, con expresión da titulación académica e profesional do persoal responsable da prestación do servizo obxecto do contrato (a titulación mínima exixida é o grao profesional de Música ou titulación equivalente para as especialidades en que exista unha titulación específica).</p>
    <p>c. Declaración do material e do equipo técnico de que dispoña o licitador para a realización dos servizos e do título xurídico que habilita para o seu uso (propiedade, arrendamento…). Será necesario contar, como mínimo, co material necesario para impartir as clases de vento madeira, con 8 instrumentos mínimo; vento metal, con 5 instrumentos mínimo; percusión clásica e moderna, con 6 instrumentos mínimo. </p>
    <p>c) Habilitación profesional e empresarial. Para a execución deste contrato non é preciso contar con habilitación profesional e empresarial específica. </p>
    <p>8. Presentación de ofertas: quince (15) días naturais contados desde o día seguinte ao da data da última publicación nun dos boletíns oficiais recollidos no prego (DOG ou BOP).</p>
    <p>9. Gastos de publicidade: serán por conta do adxudicatario os gastos de publicación dos anuncios nos boletíns oficiais.</p>
    <p>Cuntis, 10 de agosto de 2017</p>
    <footer><p>Manuel Campos Velay<br>Alcalde</p></footer>

