---
date: '2017-08-21'
id: L362-280717-0001
page: 40041
number: 157
agency: Concello de Porqueira
section: VI. Anuncios. b) Administración local.
title: >-
  ANUNCIO da aprobación definitiva do Plan especial de infraestruturas e
  dotacións no ámbito de Forxa.
range: Anuncio
url: >-
  https://www.xunta.gal/dog/Publicados/2017/20170821/AnuncioL362-280717-0001_gl.html
---
<p>Mediante o Acordo do Pleno, do 7 de xullo de 2017, en sesión ordinaria, aprobouse definitivamente, por maioría absoluta, o Plan especial de infraestruturas e dotacións no ámbito de Forxa, o que se publica para os efectos do artigo 92.2 da Lei 9/2002, do 30 de decembro, de ordenación urbanística e protección do medio rural de Galicia. O acordo literal adoptado é o seguinte:</p>
    <p>«Aprobación definitiva do Plan especial de infraestruturas e dotacións no ámbito de Forxa.</p>
    <p>Dáse lectura á proposta da Alcaldía para adoptar o seguinte acordo:</p>
    <p>Primeiro. Aprobar definitivamente o Plan especial de infraestruturas e dotacións no ámbito de Forxa, coas modificacións resultantes das alegacións formuladas e dos informes emitidos.</p>
    <p>Segundo. Publicar a aprobación definitiva no <em>Diario Oficial de Galicia,</em> para os efectos do establecido no artigo 82 da Lei 2/2016, do 10 de febreiro, do solo de Galicia (artigo 92.2 da Lei 9/2002). Esta publicación deberase realizar no prazo dun mes desde a adopción da aprobación definitiva.</p>
    <p>Terceiro. Comunicar o acordo de aprobación definitiva, en virtude do artigo 88 da Lei 2/2016, de 10 de febreiro, do solo de Galicia, á consellería competente en materia de urbanismo, para a súa inscrición no Rexistro do Plan Urbanístico de Galicia, e achegar un exemplar en soporte dixital debidamente dilixenciado.</p>
    <p>Cuarto. Notificar individualmente a aprobación definitiva do plan especial a todas as persoas titulares catastrais dos terreos afectados ás cales xa se lles notificou a súa aprobación inicial, de conformidade co artigo 186.4 do Regulamento da Lei 2/2016, do 10 de febreiro, do solo de Galicia, aprobado polo Decreto 143/2016, do 22 de setembro».</p>
    <p>Contra este acordo, en aplicación do artigo 107.3 da Lei 30/1992, do 26 de novembro, de réxime xurídico das administracións públicas e do procedemento administrativo común, e dado que aproba unha disposición de carácter xeral, poderase interpoñer recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, con sede na Coruña, no prazo de dous meses contados desde o día seguinte ao da publicación, de conformidade co artigo 46 da Lei 29/1998, do 13 de xullo, da xurisdición contencioso-administrativa. Todo isto sen prexuízo de que se poida interpoñer calquera outro recurso que se considere oportuno.</p>
    <p>Porqueira, 13 de xullo de 2017</p>
    <footer><p>Blasinda Salgado Rivera<br>Alcaldesa en funcións</p></footer>

