---
date: '2017-05-15'
id: G2411-240417-0001
page: 23617
number: 92
agency: Xulgado do Social número 2 de Santiago de Compostela
section: V. Administración de xustiza.
title: EDICTO (82/2015).
range: Edicto
url: >-
  https://www.xunta.gal/dog/Publicados/2017/20170515/AnuncioG2411-240417-0001_gl.html
---
<p>Marina Pilar García de Evan, letrada da Administración de Xustiza do Xulgado do Social número 2 de Santiago de Compostela, fago saber que no procedemento de seguridade social 82/2015 deste xulgado do social, seguido por instancia de Guadalupe Amorin Fernández contra Obradoiro de Socioloxía, S.L., Meydemo, S.L., Araldi, S.L. e Mutua Universal, sobre seguridade social, se ditou a seguinte resolución:</p>
    <p>Acordo:</p>
    <p>– Admitir a demanda presentada na Seguridade Social.</p>
    <p>– Citar as partes para que comparezan o día 28 de setembro de 2017 ás 10.05 horas na Secretaría deste xulgado para a realización do acto de conciliación ante a letrada da Administración de xustiza, o día 28 de setembro de 2017 ás 10.10 horas na planta baixa, sala 1, Edificio rúa Berlín, para realizar o acto de xuízo ante a maxistrada.</p>
    <p>– Advírteselles ás partes que, en caso de non comparecer nin alegar xusta causa que motive a suspensión do acto de xuízo, poderá ter o xuíz o demandante por desistido da demanda, e se se tratase do demandado non impedirá a realización do acto de xuízo, xa que este continuará sen necesidade de declarar a súa rebeldía.</p>
    <p>– Respecto aos outrosís solicitados para os efectos previstos no artigo 81.4 da LXS.</p>
    <p>Tense por presentada a documentación que se xunta coa demanda, únase aos autos da súa razón, sen prexuízo de que deba propoñela a parte no acto de xuízo como medio de proba de que intentará valerse.</p>
    <p>Tense por anunciado o propósito de comparecer asistido/a representado/a de avogado/a ou graduado social para os efectos do artigo 21.2 da LXS e por designado domicilio para os efectos de comunicacións (artigo 53 da LXS).</p>
    <p>Se é o caso, sen que isto signifique a admisión da proba proposta polo demandante, xa que este deberá propoñela e, se é o caso, o/a xuíz admitila no acto de xuízo (artigo 87 da LXS).</p>
    <p>En canto á documental solicitada paso a dar conta á súa señoría para os efectos oportunos.</p>
    <p>– Antes da notificación desta resolución ás partes paso a dar conta á súa señoría da sinalización efectuada.</p>
    <p>Notifíqueselles ás partes, facéndolles saber que, en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, de ser o caso, os profesionais designados sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, e será carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación: mediante recurso de reposición que se deberá interpor ante quen dita esta resolución no prazo de tres días hábiles seguintes á súa notificación, con expresión da infracción que, a xuízo do recorrente, contén esta, sen que a interposición do recurso teña efectos suspensivos con respecto á resolución contra a que se recorre.</p>
    <p>A letrada da Administración de xustiza.</p>
    <p>E para que lle sirva de notificación en legal forma a Obradoiro de Socioloxía, S.L., en ignorado paradoiro, expido o presente para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 21 de abril de 2017</p>
    <footer><p>A letrada da Administración de xustiza</p></footer>

