---
date: '2017-05-15'
id: G1096-030517-0005
page: 23672
number: 92
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 26 de abril de 2017 pola que se notifica a imposición dunha multa
  coercitiva devolta polo servizo de Correos por resultar a súa destinataria
  ausente na repartición (expediente IU2/70/2011).
range: Cédula
url: >-
  https://www.xunta.gal/dog/Publicados/2017/20170515/AnuncioG1096-030517-0005_gl.html
---
<p>O director da Axencia de Protección da Legalidade Urbanística ditou, o 22 de febreiro de 2017, unha resolución pola que se lle impón unha sexta multa coercitiva derivada do expediente de reposición da legalidade urbanística número IU2/70/2011 a María José Díaz Fernández como consecuencia de incumprir o ordenado na Resolución do 14 de maio de 2012, que ordenaba a demolición dunha vivenda composta por dous módulos acaroados, realizada con bloques de formigón branco nos paramentos laterais, cuberta a unha auga de pranchas de fibrocemento cor tella, con cheminea e antena de televisión, carpintaría exterior de aluminio lacado en cor verde e unha soleira de formigón na súa fronte, promovidas pola interesada, na parcela con referencia catastral 36004A014005620000QY, no lugar de Area de Bon, Formigueira, Beluso, no termo municipal de Bueu, provincia de Pontevedra.</p>
    <p>Ao non poderse realizar a notificación persoal daquela resolución, mediante esta cédula, e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselle á interesada a devandita resolución por medio dun anuncio no Boletín Oficial del Estado.</p>
    <p>En cumprimento, do artigo 46 da Lei 39/2015, do 1 de outubro, do procedemento administrativo común das administracións públicas, a interesada poderá comparecer, no prazo de dez (10) dias hábiles contados desde o día seguinte ao da publicación deste anuncio no Boletín Oficial del Estado, nas dependencias da Axencia de Protección da Legalidade Urbanistica, sitas no Edificio Witland, 1º andar, Salgueiriños, en Santiago de Compostela, das 9.00 ás 14.00 horas, de luns a venres, para o coñecemento íntegro da dita resolución e constancia del tal coñecemento. Transcorrido o devandito prazo sen efectuarse a comparecencia, a notificación entenderase producida desde o día seguinte ao da publicación deste anuncio no Boletín Oficial del Estado.</p>
    <p>Contra esta resolución, que pon fin á via administrativa, a interesada poderá interpoñer recurso de reposición no prazo dun mes, contado a partir do día seguinte a aquel en que se produciu a notificación, perante o director da Axencia de Protección da Legalidade Urbanística, significándolle que o recurso unicamente será admisible por motivos de infracción do ordenamento inherentes á imposición desta multa coercitiva e que será motivo de inadmisión a reiteración das mesmas razóns que se esgrimiron ou puideron esgrimirse contra a resolución de que este acordo é un mero acto de execución.</p>
    <p>En caso de que non exerza o seu dereito a presentar recurso potestativo de reposición, pode interpoñer directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición se sitúe o inmoble afectado, conforme o disposto no artigo 14.1, regra terceira, da Lei 29/1998, reguladora da xurisdición contencioso-administrativa.</p>
    <p>Para que conste e sirva de notificación á citada interesada, en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, expido e asino esta cédula.</p>
    <p>Santiago de Compostela, 26 de abril de 2017</p>
    <footer><p>José antonio Cerdeira Pérez<br>Director da Axencia de Protección da Legalidade Urbanística</p></footer>

