---
date: '2017-06-08'
id: C3K1-240517-0005
page: 27940
number: 108
agency: Consellería de Sanidade
section: VI. Anuncios. a) Administración autonómica.
title: >-
  RESOLUCIÓN do 24 de maio de 2017, da Secretaría Xeral Técnica da Consellería
  de Sanidade, pola que se dá publicidade á parte dispositiva da Sentenza do 4
  de febreiro de 2015, ditada pola Sala do Contencioso-Administrativo, Sección
  Primeira, do Tribunal Superior de Xustiza de Galicia.
range: Resolución
url: >-
  https://www.xunta.gal/dog/Publicados/2017/20170608/AnuncioC3K1-240517-0005_gl.html
---
<p>Para xeral coñecemento, de conformidade co disposto nos artigos 72 e 104 e seguintes da Lei 29/1998, do 13 de xullo, reguladora da xurisdición contencioso-administrativa, faise público que a Sección Primeira da Sala do Contencioso-Administrativo do Tribunal Superior de Xustiza de Galicia, con data do 4 de febreiro de 2015, ditou sentenza no procedemento ordinario 122/2014, interposto polo Sindicato de Médicos de Galicia e o Sindicato de Médicos O´Mega, contra o Decreto 36/2014, do 20 de marzo, polo que se regulan as áreas de Xestión Clínica do Servizo Galego de Saúde. </p>
    <p>A dita sentenza fora impugnada en casación polo Servizo Galego de Saúde ante o Tribunal Supremo (Sala do Contencioso-Administrativo, Sección Cuarta), que ditou Sentenza nº 2746/2015, do 22.12.2016, declarando non haber lugar ao recurso de casación promovido.</p>
    <p>En consecuencia, queda firme a sentenza pronunciada o 4 de febreiro de 2015 pola Sección Primeira da Sala do Contencioso-Administrativo do Tribunal Superior de Xustiza de Galicia, en canto anulaba o artigo 10 do mencionado Decreto 36/2014 no que atinxe á libre designación como forma de provisión do/da director/a de área de xestión clínica.</p>
    <p>Santiago de Compostela, 24 de maio de 2017</p>
    <footer><p>Alberto Fuentes Losada<br> Secretario xeral técnico da Consellería de Sanidade</p></footer>

