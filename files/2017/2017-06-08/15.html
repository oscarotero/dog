---
date: '2017-06-08'
id: G2156-160517-0001
page: 27874
number: 108
agency: Xulgado de Primeira Instancia número 3 de Ourense
section: V. Administración de xustiza.
title: EDICTO (497/2016).
range: Edicto
url: >-
  https://www.xunta.gal/dog/Publicados/2017/20170608/AnuncioG2156-160517-0001_gl.html
---
<p>No procedemento de referencia ditouse a sentenza cuxo encabezamento e parte dispositiva din así:</p>
    <p>Sentenza:</p>
    <p>En Ourense, o 3 de marzo de 2017.</p>
    <p>Eu, Darío-Carpio Estévez Pérez, maxistrado xuíz do Xulgado de Primeira Instancia número 3 de Ourense, ditei este edicto no procedemento civil ordinario 497/2016, en que é parte demandante María Ojea Bóveda, representada pola procuradora Sra. Crespo Damota e asistida do letrado Sr. de Dios, e como demandada Delfina Rodríguez Álvarez, en situación procesual de rebeldía ao non comparecer á audiencia previa nin ter contestado a demanda, cos seguintes. Seguen antecedentes de feito e fundamentos de dereito. </p>
    <p>Resolvo que, estimando a demanda interposta pola procuradora Sra. Crespo Damota, en nome e representación de Mª Ojea Bóveda, contra Delfina Rodríguez Álvarez, na dita razón debo condenar e condeno esta última a aboarlle á demandante a cantidade de 8.571,15 € e solicito igualmente que se teñan en conta as devindicadas durante a tramitación, que se despacharán en execución de sentenza, con imposición das custas procesuais causadas á parte demandada vencida (artigo 394 da Lei de axuizamento civil (LAC)).</p>
    <p>Notifíqueselles esta resolución ás partes e fágaselles saber que contra ela cabe interpor recurso de apelación, ante a Audiencia Provincial de Ourense, segundo o disposto no artigo 455 e concordantes da LAC na súa nova redacción.</p>
    <p>Así o pronuncio, mando e asino por esta miña sentenza, da cal levará testemuño ao libro da súa razón, definitivamente xulgando en primeira instancia.</p>
    <p>Darío Carpio Estévez Pérez. Asinado e rubricado.</p>
    <p>Así mesmo, ditouse auto de aclaración de sentenza cuxa parte dispositiva di así:</p>
    <p>Parte dispositiva:</p>
    <p>Que se estima a solicitude presentada pola procuradora, Sra. Crespo Damota, de complemento da Sentenza deste xulgado do 3 de marzo de 2017, ditada no procedemento 497/2016, e a tal razón, no fundamento xurídico terceiro, ao inicio deberase decidir que «a demandante pretende que o xulgado determine a procedencia de actualización da renda do arrendamento de referencia, ademais do aboamento, pola demanda, da diferenza entre a renda anterior e a actualizada…», e igualmente na resolución deberá disporse que «…procede a actualización da renda do arrendamento de referencia, fixando esta no prezo de 264,89 € mensuais, decisión a que se deberá ater a demandada… condenando esta última a aboar…», e, igualmente, a aboar polo importe da cota do IBI da vivenda obxecto de arrendamento a suma de 1.332,34 € correspondentes ao período 2009-2015, ambos inclusive, así como 1.240 € por gastos de comunidade desde marzo de 2011 a maio de 2016, cos xuros legais aplicables a ambas as cantidades.</p>
    <p>Notifíqueselles esta resolución ás partes e infórmese de que contra ela non cabe interpor ningún recurso.</p>
    <p>Así o acorda e asina Darío-Carpio Estévez Pérez, maxistrado xuíz do Xulgado de Primeira Instancia número 3 de Ourense.</p>
    <p>Darío Carpio Estévez Pérez. Ante min: María Dolores Prieto Rascado. Asinados e rubricados.</p>
    <p>Para que conste e lle sirva de notificación en forma á demandada, Delfina Rodríguez Álvarez, en situación procesual de rebeldía, expido e asino este edicto.</p>
    <p>Ourense, 3 de abril de 2017</p>
    <footer><p>O letrado da Administración de xustiza</p></footer>

