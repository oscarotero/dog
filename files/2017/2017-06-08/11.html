---
date: '2017-06-08'
id: O92-310517-0002
page: 27866
number: 108
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 31 de maio de 2017 pola que se procede á publicación dos
  requirimentos de emenda dos premios e axudas aos proxectos Piloto Industria
  4.0 (II Piloto Industria 4.0) en Galicia, cofinanciados polo Fondo Europeo de
  Desenvolvemento Rexional, no marco do programa operativo Feder Galicia
  2014-2020.
range: Resolución
url: >-
  https://www.xunta.gal/dog/Publicados/2017/20170608/AnuncioO92-310517-0002_gl.html
---
<p>Mediante Resolución do 27 de xaneiro de 2017 (DOG núm. 24, do 3 de febreiro) publicáronse as bases reguladoras dos premios e axudas aos proxectos Piloto Industria 4.0 (II Piloto Industria 4.0) en Galicia, cofinanciados polo Fondo Europeo de Desenvolvemento Rexional, no marco do programa operativo Feder Galicia 2014-2020 e procedeuse á súa convocatoria, en réxime de concorrencia competitiva, para o ano 2017, por trámite anticipado de gasto.</p>
    <p>O órgano instrutor do procedemento administrativo previsto no artigo 6 das ditas bases reguladoras está analizando as solicitudes presentadas polos solicitantes que se acolleron á presente convocatoria de axudas.</p>
    <p>Nunha primeira fase de revisión identificáronse varios expedientes que non reúnen algún dos requisitos exixidos nas bases reguladoras, polo que resulta procedente efectuar os oportunos requirimentos de emenda.</p>
    <p>O artigo 6.3 das bases reguladoras dispón que, de conformidade co establecido no artigo 45 da Lei 39/2015, do 1 de outubro, do procedemento administrativo común das administracións públicas, este requirimento de emenda realizarase preferentemente mediante publicación no <em>Diario Oficial de Galicia</em> e producirá os mesmos efectos que a notificación individualizada. A dita publicación tamén se realizará na páxina web do Igape no enderezo www.tramita.igape.es, onde se establecerá o contido pormenorizado do requirimento que se fai. </p>
    <p>Os requirimentos obxecto da presente resolución non se publican na súa integridade en virtude da cautela prevista no artigo 46 da Lei 39/2015.</p>
    <p>En virtude do anterior,</p>
    <p class="dog-titulo">RESOLVO:</p>
    <p>Primeiro. Dar publicidade á relación de solicitantes cuxos expedientes deben ser obxecto de emenda segundo se recolle no anexo I a esta resolución.</p>
    <p>Segundo. Habilitar un prazo de 10 días naturais para que os requiridos accedan á Oficina Virtual do Igape desde a páxina web do Instituto Galego de Promoción Económica (Igape), no enderezo www.tramita.igape.es, utilizando o seu NIF e o código IDE do expediente, para acceder ao requirimento individualizado de emenda. Entenderase rexeitado cando transcorresen dez días naturais desde a posta á disposición do requirimento sen que se aceda ao seu contido.</p>
    <p>Terceiro. Establécese un prazo de dez días hábiles contados desde o seguinte ao acceso ao requirimento individualizado para achegar a documentación sinalada.</p>
    <p>Cuarto. De acordo co disposto no artigo 6.1 das bases reguladoras, no suposto de que non se atenda o requirimento no prazo indicado, ou se a emenda resulta incompleta ou defectuosa, terase por desistido na súa petición o solicitante e arquivarase o expediente, despois da correspondente resolución, que será ditada nos termos previstos no artigo 21 da devandita Lei 39/2015.</p>
    <p>Santiago de Compostela, 31 de maio de 2017</p>
    <footer><p>Juan Manuel Cividanes Roger<br>Director xeral do Instituto Galego de Promoción Económica</p></footer>
    <h2>ANEXO I<br>Solicitudes de axuda suxeitas a emenda de documentación</h2>
    <table>
     <tbody>
      <tr>
       <td>Núm. expediente</td>
       <td>Titular do expediente</td>
       <td>NIF</td>
      </tr>
      <tr>
       <td>IG223.2017.1.1</td>
       <td>Clúster do Producto Gráfico e do Libro Galego</td>
       <td>G70115282</td>
      </tr>
      <tr>
       <td>IG223.2017.1.2</td>
       <td>Asociación de Industriales Metalúrgicos de Galicia (Asime)</td>
       <td>G36614774</td>
      </tr>
      <tr>
       <td>IG223.2017.1.3</td>
       <td>Asociación de Industriales Metalúrgicos de Galicia (Asime)</td>
       <td>G36614774</td>
      </tr>
      <tr>
       <td>IG223.2017.1.4</td>
       <td>Asociación de Industriales Metalúrgicos de Galicia (Asime)</td>
       <td>G36614774</td>
      </tr>
      <tr>
       <td>IG223.2017.1.5</td>
       <td>Fundación Clúster de Empresas de Automoción de Galicia (Ceaga)</td>
       <td>G36983575</td>
      </tr>
      <tr>
       <td>IG223.2017.1.6</td>
       <td>Asociación Gallega de Graniteros</td>
       <td>G36644961</td>
      </tr>
      <tr>
       <td>IG223.2017.1.7</td>
       <td>Asociación Clúster de la Madera de Galicia</td>
       <td>G32290439</td>
      </tr>
      <tr>
       <td>IG223.2017.1.8</td>
       <td>Asociación Clúster Alimentario de Galicia</td>
       <td>G27407212</td>
      </tr>
      <tr>
       <td>IG223.2017.1.9</td>
       <td>Asociación Clúster del Naval Gallego</td>
       <td>G15710338</td>
      </tr>
     </tbody>
    </table>

