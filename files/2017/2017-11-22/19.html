---
date: '2017-11-22'
id: G2410-021117-0001
page: 53591
number: 222
agency: Xulgado do Social número 1 de Santiago de Compostela
section: V. Administración de xustiza.
title: EDICTO (860/2015).
range: Edicto
url: >-
  https://www.xunta.gal/dog/Publicados/2017/20171122/AnuncioG2410-021117-0001_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento ordinario 860/2015 deste xulgado do social, seguido por instancia de Jesús Daniel Luaces Val contra Cedelog, S.L., Norbert Dentressangle Gerposa, S.L. e o Fogasa, sobre ordinario, ditouse a seguinte providencia cuxo contido é o seguinte:</p>
    <p>«Presentado o anterior escrito por Santiago Gómez Martín, procurador da mercantil Norbert Dentressangle Gerposa, S.L., únase aos autos da súa razón. Visto o seu contido, tense por comparecido e parte o procurador Santiago Gómez Martín segundo copia de poder que xunta, en nome e representación de Norbert Dentressangle Gerposa, S.L., e co que se entenderán as sucesivas dilixencias.</p>
    <p>Constando en autos que a empresa Cedelog, S.L., codemandada, está en paradoiro descoñecido, requírase aquela por edictos para que, cunha antelación de 10 días á data do xuízo, achegue a seguinte documentación:</p>
    <p>– Contrato de traballo subscrito co demandante.</p>
    <p>– Alta e baixa na Seguridade Social do demandante.</p>
    <p>– Nóminas do demandante das mensualidades de abril a agosto de 2015.</p>
    <p>– Carta de despedimento comunicada ao demandante.</p>
    <p>– Solicitude e concesión de vacacións ao demandante.</p>
    <p>– Matrícula da cabeza tractora que conducía o demandante.</p>
    <p>Por outro lado, en canto á máis documental, requírase a parte demandante co fin de que remita ao xulgado con, polo menos, 10 días de antelación á data do xuízo a demanda de conciliación administrativa e a demanda xudicial en reclamación polo despedimento sufrido o día 29.8.2015.</p>
    <p>Notifíquese ás partes, facéndolles saber que, en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, se é o caso, os profesionais designados sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>Notifíquese esta resolución ás partes, facéndolles saber que contra esta cabe recurso de reposición no prazo de tres días, coas formalidades legais.</p>
    <p>Así o acorda e asina a súa señoría. Dou fe.</p>
    <p>A maxistrada. A letrada da Administración de xustiza».</p>
    <p>E para que sirva de notificación en legal forma a Cedelog, S.L., en ignorado paradoiro, expido o presente edicto para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 2 de novembro de 2017</p>
    <footer><p>A letrada da Administración de xustiza</p></footer>

