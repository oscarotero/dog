---
date: '2017-11-22'
id: G0164-151117-0004
page: 53562
number: 222
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 6 de novembro de 2017 pola que se autoriza a apertura e funcionamento
  do centro de ensinanzas deportivas Pontillón do Castro, de Verducido, do
  concello de Pontevedra.
range: Orde
url: >-
  https://www.xunta.gal/dog/Publicados/2017/20171122/AnuncioG0164-151117-0004_gl.html
---
<p>O representante da Federación Galega de Piragüismo, solicita a apertura e funcionamento do centro de ensinanzas deportivas Pontillón do Castro, de Verducido, Pontevedra, para impartir as ensinanzas conducentes á obtención dos títulos de técnico Ceportivo en Piragüismo de Augas Bravas, Piragüismo de Augas Tranquilas e Piragüismo Recreativo Guía en Augas Bravas, regulados polo Real decreto 981/2015, do 30 de outubro (BOE do 25 de novembro); e dos títulos de técnico deportivo superior en Piragüismo de Augas Bravas e Piragüismo en Augas Tranquilas, regulados polo Real decreto 983/2015, do 30 de outubro (BOE do 26 de novembro), ensinanzas incluídas no ámbito do Real decreto 1363/2007, do 24 de outubro, que establece a ordenación xeral das ensinanzas deportivas de réxime especial. </p>
    <p>O Decreto 410/2003, do 6 de novembro, regula os requisitos e o procedemento para a autorización a centros privados e a centros públicos que non sexan de titularidade da Consellería de Cultura, Educación e Ordenación Universitaria para impartir ensinanzas de técnicos deportivos na Comunidade Autónoma de Galicia; norma desenvolvida polas ordes desta consellería do 12 de abril de 2004 e do 23 de abril de 2004, nas que se determinan o procedemento de autorización e os requisitos mínimos dos espazos administrativos e docentes xenéricos cos que deben contar estes centros.</p>
    <p>Por isto, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. Autorización de ensinanzas</p>
    <p>Autorizar a apertura e funcionamento do centro de ensinanzas deportivas que se sinala a continuación:</p>
    <p>Denominación xenérica: Centro Autorizado de Ensinanzas Deportivas (CAD).</p>
    <p>Denominación específica: Pontillón do Castro.</p>
    <p>Código do centro: 36024975.</p>
    <p>Titular: Federación Gallega de Piragüismo.</p>
    <p>Domicilio: rúa Gavián, s/n.</p>
    <p>Localidade: Verducido.</p>
    <p>Código postal: 36151.</p>
    <p>Concello: Pontevedra.</p>
    <p>Provincia: Pontevedra.</p>
    <p>Ensinanzas que se autorizan:</p>
    <p>• As conducentes á obtención do título de técnico deportivo en Piragüismo en Augas Tranquilas (2 unidades para 30 postos escolares cada unha).</p>
    <p>• As conducentes á obtención do título de técnico deportivo en Piragüismo en Augas Bravas (2 unidades para 30 postos escolares cada unha).</p>
    <p>• As conducentes á obtención do título de técnico deportivo en Piragüismo Recreativo Guía en Augas Bravas (2 unidades para 30 postos escolares cada unha).</p>
    <p>• As conducentes á obtención do título de técnico deportivo superior en Piragüismo en Augas Tranquilas (1 unidade para 30 postos escolares).</p>
    <p>• As conducentes á obtención do título de técnico deportivo superior en Piragüismo en Augas Bravas (1 unidade para 30 postos escolares).</p>
    <p>Artigo 2. Inicio da actividade</p>
    <p>Antes da posta en funcionamento das ensinanzas que se autorizan, a Xefatura Territorial da Consellería de Cultura, Educación e Ordenación Universitaria de Pontevedra, logo do informe do Servizo Territorial de Inspección Educativa, aprobará expresamente a relación de persoal que imparta docencia no devandito centro, así como o equipamento axeitado.</p>
    <p>Artigo 3. Inscrición no rexistro de centros</p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 4. Modificación da autorización</p>
    <p>O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo de un mes, contado a partir do día seguinte ao da súa publicación no Diario Oficial de Galicia, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, o recurso contencioso-administrativo no prazo de dous (2) meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 6 de novembro de 2017</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

