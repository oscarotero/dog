---
date: '2017-03-17'
id: G0426-030317-0003
page: 13316
number: 54
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 2 de marzo de 2017, da Xefatura Territorial da Coruña, polo que se
  dá publicidade á Resolución do 26 de xaneiro de 2017, da Dirección Xeral de
  Desenvolvemento Rural, pola que se modifica o acordo de concentración
  parcelaria da zona de Buscás II (Ordes-A Coruña).
range: Anuncio
url: >-
  https://www.xunta.gal/dog/Publicados/2017/20170317/AnuncioG0426-030317-0003_gl.html
---
<p>«O acordo de concentración parcelaria da zona de Buscás II (Ordes-A Coruña) foi aprobado pola dirección xeral competente por razón da materia o 24 de marzo de 2006, e foi publicado e notificado na forma legalmente prevista, atopándose na actualidade pendente de firmeza.</p>
    <p>Con posterioridade a estes actos, o Concello de Ordes solicitou a cesión da titularidade dos predios e para os fins que se indican a seguir:</p>
    <p>Predio nº 1269: para vía de enlace entre a N-550 e a AC-524.</p>
    <p>Predio nº 263: para unha instalación deportiva.</p>
    <p>Predios nos 710, 1319, 1139, 1158 e 1159: para áreas fluviales recreativas.</p>
    <p>Predio nº 1207: para unha instalación cultural do contorno do Camiño de Santiago. </p>
    <p>Predios nº 1287 e 1320: para punto de captación de auga.</p>
    <p>Predio nº 32: na que se sitúa un manantial e un depósito de auga para dar servizo a unha traída de augas. </p>
    <p>Vista a proposta da xunta local da zona, a Lei de reforma e desenvolvemento agrario, do 12 de xaneiro de 1973; a disposición transitoria primeira da Lei 4/2015, do 17 de xuño, de mellora da estrutura territorial agraria de Galicia, a Lei 10/1985, do 14 de agosto, de concentración parcelaria para Galicia, modificada pola Lei 12/2001, do 10 de setembro; a disposición transitoria terceira da Lei 39/2015, do 1 de outubro, do procedemento administrativo común das administracións públicas, a Lei 30/1992, do 26 de novembro, de réxime xurídico das administracións públicas e do procedemento administrativo común na súa redacción segundo a Lei 4/1999, do 13 de xaneiro, e demais disposicións vixentes de aplicación ao caso.</p>
    <p>Á vista dos destinos para os cales se solicitan os referidos predios e respecto dos cales son perfectamente subsumibles no suposto recollido no artigo 32 da antedita lei galega, esta dirección xeral resolve:</p>
    <p>1. Modificar o acordo de concentración parcelaria da zona de Buscás II (Ordes-A Coruña), no sentido de:</p>
    <p>1.1. Dar de alta como propietario na zona co nº 757 o Concello de Ordes.</p>
    <p>1.2. Adxudicar ao Concello de Ordes a titularidade dos predios nos:1269, 263, 710, 1319, 1139, 1158, 1159, 1207, 1287, 1320 e 32, que causan baixa no fondo de terras da zona- para seren destinados aos fins que se recollen na parte expositiva da presente resolución.</p>
    <p>2. Transcorridos cinco anos desde a cesión das propiedades sen que os predios fosen destinados aos fins para os cales son adxudicados, a titularidade dos referidos predios reverterá sobre o fondo de terras da zona, o patrimonio da Comunidade Autónoma, a Axencia Galega de Desenvolvemento Rural (Agader) ou outra entidade que corresponda, segundo o caso.</p>
    <p>3. Ordenar que á presente resolución se lle dea a oportuna publicidade, sen prexuízo da súa notificación ao Concello de Ordes.</p>
    <p>Santiago de Compostela. Miguel Ángel Pérez Dubois, director xeral de Desenvolvemento Rural (asinado dixitalmente)».</p>
    <p>Contra esta resolución, que non pon fin á vía administrativa, poderase interpor recurso de alzada, ante a persoa titular da Consellería do Medio Rural, no prazo dun mes que se contará desde o día seguinte ao da publicación deste anuncio.</p>
    <p>A Coruña, 2 de marzo de 2017</p>
    <footer><p>Manuel Rodríguez Vázquez<br>Xefe territorial da Coruña</p></footer>

