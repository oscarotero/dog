---
date: '2017-03-17'
id: CA01-070317-0002
page: 13279
number: 54
agency: Consellería de Facenda
section: VI. Anuncios. a) Administración autonómica.
title: >-
  RESOLUCIÓN do 28 de febreiro de 2017, da Secretaría Xeral Técnica e do
  Patrimonio da Consellería de Facenda, pola que se acorda a incoación do
  procedemento para a declaración da Comunidade Autónoma de Galicia como
  herdeira ab intestato de Francisco Ferreiro Sanz.
range: Resolución
url: >-
  https://www.xunta.gal/dog/Publicados/2017/20170317/AnuncioCA01-070317-0002_gl.html
---
<p>Francisco Ferreiro Sanz, con DNI 35127579R, nado en Covelo (Pontevedra) o 8 de abril de 1926, faleceu o 13 de maio de 2016, con derradeiro domicilio, segundo o padrón municipal de habitantes, no Paseo de Colón nº 3-4º A, da cidade de Pontevedra, datos que constan comprobados, xunto co da súa veciñanza civil galega, no informe preliminar do 27 de febreiro de 2017, do Servizo de Protección e Defensa Patrimonial da Subdirección Xeral do Patrimonio, emitido logo da realización das actuacións previas precisas que levan a considerar procedente a apertura de procedemento administrativo para a declaración da Comunidade Autónoma de Galicia como herdeira <em>ab intestato</em> do causante, pola presunta ausencia doutros herdeiros con dereito a suceder preferente ao da Administración autonómica, de conformidade co disposto na Lei 2/2006, de dereito civil de Galicia.</p>
    <p>Segundo o anterior, no exercicio das competencias atribuídas á Secretaría Xeral Técnica e do Patrimonio no artigo 4 da Lei 5/2011, do patrimonio da Comunidade Autónoma de Galicia, e nos artigos 4 e 7 do Decreto 101/2014, polo que se establece a estrutura orgánica da Consellería de Facenda, de acordo co artigo 20 bis da Lei 33/2003, de patrimonio das administracións públicas, </p>
    <p class="dog-titulo">ACORDO:</p>
    <p>Primeiro. Incoar procedemento para a declaración da Comunidade Autónoma de Galicia como herdeira <em>ab intestato</em> de Francisco Ferreiro Sanz.</p>
    <p>Segundo. Publicar a presente resolución no <em>Boletín Oficial del Estado</em>, no <em>Diario Oficial de Galicia</em> e na páxina web da Consellería de Facenda, na área temática de patrimonio, anuncios, que se pode consultar no seguinte enlace: </p>
    <p>http://www.conselleriadefacenda.es/areas-tematicas/patrimonio/anuncios</p>
    <p>Unha copia desta resolución será remitida para a súa exposición pública, por prazo non inferior a un mes, no taboleiro de anuncios dos concellos de Pontevedra, Lugo e Ponteareas.</p>
    <p>O prazo máximo ordinario para a resolución deste procedemento é dun ano contado desde a data de adopción deste acordo.</p>
    <p>Con anterioridade á resolución do procedemento, calquera interesado poderá presentar alegacións ou achegar documentos ou outros elementos de xuízo que considere oportunos, que se dirixirán á Consellería de Facenda, Secretaría Xeral Técnica e do Patrimonio, Subdirección Xeral do Patrimonio, código de expediente ABI/2016/0032, Edificio Administrativo San Caetano, bloque nº 3, CP 15781 Santiago de Compostela. </p>
    <p>Contra esta resolución non se poderá interpoñer recurso, conforme o establecido no artigo 112 da Lei 39/2015, do procedemento administrativo común das administracións públicas, sen prexuízo de que as alegacións de oposición a este acto de trámite sexan consideradas na resolución que poña fin a este procedemento, contra a cal se poderá presentar no tempo e na forma o correspondente recurso.</p>
    <p>Santiago de Compostela, 28 de febreiro de 2017</p>
    <footer><p>Mª Socorro Martín Hierro<br>Secretaria xeral técnica e do Patrimonio da Consellería de Facenda</p></footer>

