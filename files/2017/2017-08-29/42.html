---
date: '2017-08-29'
id: L256-040817-0001
page: 40935
number: 163
agency: Concello de Valga
section: VI. Anuncios. b) Administración local.
title: ANUNCIO de aprobación definitiva do himno municipal.
range: Anuncio
url: >-
  https://www.xunta.gal/dog/Publicados/2017/20170829/AnuncioL256-040817-0001_gl.html
---
<p>Aprobado inicialmente o himno municipal do Concello de Valga, mediante o Acordo do Pleno extraordinario e urxente do 24 de maio de 2017, de conformidade cos artigos 49 e 70.2 da Lei 7/1985, do 2 de abril, reguladora das bases do réxime local, e 56 do texto refundido de réxime local, faise público que, transcorrido o prazo de exposición pública do expediente, o Pleno do Concello, na sesión que tivo lugar o 27 de xullo, acordou desestimar a reclamación presentada contra el e aprobar definitivamente o himno municipal de Valga, polo que se procede á súa publicación íntegra no Diario Oficial de Galicia.</p>
    <p>O que se fai público para xeral coñecemento, advertíndose que se pode interpoñer recurso contencioso-administrativo, ante o Xulgado do Contencioso-Administrativo, no prazo de dous meses desde a publicación deste acto de acordo co establecido no artigo 46 da Lei reguladora da xurisdición contencioso-administrativa. Todo isto sen prexuízo de que se poida exercitar, de ser o caso, calquera outro recurso que se considere pertinente.</p>
    <p>Valga, 4 de agosto de 2017</p>
    <footer><p>José María Bello Maneiro<br>Alcalde presidente</p></footer>
    <h2>ANEXO<br>Himno municipal do Concello de Valga</h2>
    <p>As túas costas protexidas por outeiros,</p>
    <p>bicados polo Ulla os teus beizos,</p>
    <p>oh, ti, ben amada,</p>
    <p>que fermosa eres, Valga!</p>
    <p>Liberdade, coraxe e honra,</p>
    <p>herdadas do teu sabio pobo,</p>
    <p>non deixes que nas pedras morran,</p>
    <p>as tradicións, contos e lendas.</p>
    <p>Ata nós chegan pegadas</p>
    <p>dos mouros que aquí mercaron</p>
    <p>e heroes que salvaron</p>
    <p>a túa beleza.</p>
    <p>As túas costas protexidas por outeiros,</p>
    <p>bicados polo Ulla os teus beizos,</p>
    <p>oh, ti, ben amada,</p>
    <p>que fermosa eres, Valga!</p>
    <p>Lembranzas cheas de saudade,</p>
    <p>espertas o emigrante,</p>
    <p>no peregrino paseante,</p>
    <p>ao aloumiño do seu fogar.</p>
    <p>Moitos camiños percórrente</p>
    <p>para levarnos ao futuro,</p>
    <p>e nunca vexas escuro</p>
    <p>o verdor do val.</p>
    <p>As túas costas protexidas por outeiros,</p>
    <p>bicados polo Ulla os teus beizos,</p>
    <p>oh, ti, ben amada,</p>
    <p>que fermosa eres, Valga!</p>
    <p>Nota: ver partitura na páxina web do concello: www.valga.es</p>

