---
date: '2017-02-08'
id: G0423-270117-0003
page: 5780
number: 27
agency: Consellería de Infraestruturas e Vivenda
section: VI. Anuncios. a) Administración autonómica.
title: >-
  ANUNCIO do 23 de xaneiro de 2017,  da  Subdirección  Xeral  de  Inspección  do
  Transporte,  polo  que  se  notifican  as  resolucións  ditadas  nos 
  expedientes sancionadores  en  materia  de  transportes  terrestres  devoltas 
  polo  servizo  de  Correos  porque,  intentada  a  notificación,  non  se 
  puido  efectuar  (expediente LU-00299-O-2015 e seis máis).
range: Anuncio
url: >-
  https://www.xunta.gal/dog/Publicados/2017/20170208/AnuncioG0423-270117-0003_gl.html
---
<p>A persoa titular da Dirección Xeral de Mobilidade ditou as resolucións dos recursos de alzada presentados nos expedientes sancionadores LU-00299-O-2015 e seis máis por infracción da normativa sobre transporte terrestre.</p>
    <p>Intentada a notificación da resolución por correo certificado con xustificante de recibo no domicilio que consta no correspondente expediente sancionador, esta foi devolta polo servizo de Correos. Por este motivo, e de conformidade co artigo 44 da Lei 39/2015, do 1 de outubro, do procedemento administrativo común das administracións públicas, a notificación efectúase por medio dun anuncio publicado no <em>Boletín Oficial del Estado</em> (BOE), que previamente se publica no <em>Diario Oficial de Galicia</em>. En consecuencia, mediante este anuncio notifícanse as resolucións ditadas ás persoas interesadas.</p>
    <p>Infórmaselles que os expedientes sancionadores están á súa disposición nas oficinas da Subdirección Xeral de Inspección do Transporte, situadas na praza de Europa, 5A, 2º, en Santiago de Compostela.</p>
    <p>Contra as ditas resolucións, que poñen fin á vía administrativa, cabe recurso contencioso-administrativo ante o xulgado do contencioso-administrativo, no prazo de dous meses contado desde o día seguinte ao da publicación deste anuncio no BOE de conformidade cos artigos 8 e 14 da Lei 29/1998, do 13 de xullo, reguladora da xurisdición contencioso-administrativa. </p>
    <p>No caso de non ter aboado o importe da sanción, deberán pagar o dito importe dentro do prazo establecido no artigo 62 da Lei 58/2003, do 12 de decembro, xeral tributaria, empregando o modelo impreso que se facilitará nas oficinas da Subdirección Xeral de Inspección do Transporte.</p>
    <p>De non efectuarse o ingreso no dito prazo, procederase ao seu cobramento pola vía de constrinximento, segundo o disposto na normativa vixente.</p>
    <p>Santiago de Compostela, 23 de xaneiro de 2017</p>
    <footer><p>David Conde Varela<br>Subdirector xeral de Inspección do Transporte</p></footer>

