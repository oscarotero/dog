---
date: '2017-06-28'
id: G0424-210617-0001
page: 31677
number: 122
agency: 'Consellería de Economía, Emprego e Industria'
section: III. Outras disposicións.
title: >-
  RESOLUCIÓN do 19 de xuño de 2017, da Secretaría Xeral de Emprego, pola que se
  fai pública a concesión dos premios á cooperación 2017.
range: Resolución
url: >-
  https://www.xunta.gal/dog/Publicados/2017/20170628/AnuncioG0424-210617-0001_gl.html
---
<p>Mediante a Orde do 23 de xaneiro de 2017 (DOG núm. 25, do 6 de febreiro), da Consellería de Economía, Emprego e Industria establecéronse as bases reguladoras dos premios á cooperación, e procedeuse á súa convocatoria para o ano 2017.</p>
    <p>Nas bases reguladoras establécese que a Comisión Permanente do Consello Galego de Cooperativas actuará como tribunal e que a persoa titular da Secretaría Xeral de Emprego resolverá a concesión dos premios que serán obxecto de publicación no <em>Diario Oficial de Galicia</em>.</p>
    <p>Unha vez aprobada a proposta de concesión dos premios pola Comisión Permanente do Consello Galego de Cooperativas, na súa reunión do 5 de xuño de 2017, e sen que fosen formuladas reclamacións, mediante Resolución da Secretaría Xeral de Emprego do 19 de xuño de 2017 aprobouse a concesión dos premios.</p>
    <p>Por todo o anterior</p>
    <p>DISPOÑO:</p>
    <p>Facer pública a concesión dos premios á cooperación 2017 ás entidades que se indican a seguir:</p>
    <p>Premios os valores cooperativos a Dalle que dalle, Sociedade Cooperativa Galega.</p>
    <p>Premio ao mellor proxecto cooperativo novo a Terras da Mariña, Sociedade Cooperativa Galega.</p>
    <p>Premio á traxectoria cooperativa a Sociedade Cooperativa Galega de Educación Medioambiental CEM.</p>
    <p>Santiago de Compostela, 19 de xuño de 2017 </p>
    <footer><p>Covadonga Toca Carús<br>Secretaria xeral de Emprego</p></footer>

