---
date: '2017-06-28'
id: L127-070617-0001
page: 31765
number: 122
agency: Concello de Coirós
section: VI. Anuncios. b) Administración local.
title: >-
  ANUNCIO de aprobación definitiva da modificación puntual 1 do Plan parcial do
  parque empresarial de Pedrapartida.
range: Anuncio
url: >-
  https://www.xunta.gal/dog/Publicados/2017/20170628/AnuncioL127-070617-0001_gl.html
---
<p>Por este anuncio faise público que o Pleno da Corporación Municipal, en sesión do 11 de maio de 2017, adoptou o seguinte acordo:</p>
    <p>«1. Aprobar definitivamente a modificación puntual 1 do Plan parcial do parque empresarial de Pedrapartida.</p>
    <p>2. Resolver as alegacións atendendo o informe de alegacións contido no documento que lles será notificado individualizadamente aos interesados.</p>
    <p>3. Publicar este acordo de aprobación definitiva, no prazo dun mes desde a súa adopción, no Diario Oficial de Galicia. </p>
    <p>Xunto coa publicación publicarase a indicación das medidas adoptadas para o seguimento dos efectos no ambiente da aplicación do plan e a referencia ao enderezo electrónico no cal figurará o contido íntegro do plan á disposición do público. </p>
    <p>Publicarase o extracto elaborado con carácter previo á aprobación que atende o disposto no artigo 82.2 da LSG contido no punto 10 deste informe.</p>
    <p>4. Inscribir o instrumento no Rexistro de Planeamento Urbanístico de Galicia unha vez publicado o acordo no DOG e remitir á consellería competente un exemplar en soporte dixital, debidamente dilixenciado. </p>
    <p>5. O documento que conteña a normativa e as ordenanzas publicarase no Boletín Oficial da provincia».</p>
    <p>Tamén se fai público que no expediente consta:</p>
    <p>– Que se adoptan medidas para o seguimento dos efectos no ambiente da aplicación do plan: a) Medidas previstas de prevención e corrección dos efectos sobre o ambiente; e b) Medidas previstas para o seguimento ambiental da modificación puntual.</p>
    <p>– O extracto elaborado con carácter previo á aprobación do documento, no cal se xustifica: </p>
    <p>• A integración no plan dos aspectos ambientais.</p>
    <p>• Como se tomaron en consideración no plan o estudo ambiental estratéxico os resultados da información pública e das consultas e a declaración ambiental estratéxica.</p>
    <p>• As razóns da elección da alternativa seleccionada, en relación coas alternativas consideradas.</p>
    <p>Todos estes puntos serán publicados integramente coas ordenanzas no Boletín Oficial da provincia, ademais da súa constancia no documento aprobado, publicado na páxina web do Concello de Coirós (www.coiros.es) e na páxina SIOTUGA www.planeamentourbanistico.xunta.es</p>
    <p>Coirós, 24 de maio de 2017</p>
    <footer><p>Francisco Quintela Requeijo<br>Alcalde</p></footer>

