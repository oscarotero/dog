---
date: '2017-06-28'
id: C141-190617-0001
page: 31761
number: 122
agency: Portos de Galicia
section: VI. Anuncios. a) Administración autonómica.
title: >-
  CÉDULA do 15 de xuño de 2017 pola que se notifica reclamación de custos
  ocasionados pola retirada do porto de Combarro e o desmantelamento de
  embarcación.
range: Cédula
url: >-
  https://www.xunta.gal/dog/Publicados/2017/20170628/AnuncioC141-190617-0001_gl.html
---
<p>De conformidade co disposto nos artigos 44 e 46 da Lei 39/2015, do procedemento administrativo común das administracións públicas, notifícase a Inversiones Mapama, S.L., con CIF B36819738, requirimento da Dirección de Portos de Galicia do 6 de xuño de 2017 para proceder ao aboamento de custos ocasionados pola retirada do porto de Combarro e o desmantelamento da embarcación de nome Antigua II, con matrícula 7ª-BA-2-517-92, por non ser posible a notificación no domicilio.</p>
    <p>Este anuncio se publicará no Boletín Oficial del Estado e no Diario Oficial de Galicia, ben que a eficacia do acto notificado quedará supeditada á súa publicación no BOE.</p>
    <p>A presente reclamación emítese unha vez que a embarcación que se cita se incauta en virtude de resolución da Presidencia de Portos de Galicia do 7 de outubro de 2015, publicada no BOE número 278, do 20 de novembro, por constituír a embarcación un risco ambiental e carecer de valor venal.</p>
    <p>O importe a que ascendeu a retirada e o desmantelamento da embarcación foi de 5.445,00 euros, IVE incluído.</p>
    <p>O requirimento emítese ao abeiro dos artigos 100, 101 e 102 da Lei 39/2015, do procedemento administrativo común das administracións públicas, e do artigo 66 do Regulamento de servizo e policía portuarios aprobado pola Orde ministerial do 12 de xuño de 1976.</p>
    <p>Para o pagamento da cantidade a que ascendeu o custo de reposición, que deberá de realizarse nos prazos previstos no artigo 62 da Lei 58/2003, do 17 de decembro, xeral tributaria, baixo a advertencia de exacción pola vía executiva, empregarase o modelo de impreso anexo á presente cédula. </p>
    <p>O presente requirimento, que ten eficacia executiva, non esgota a vía administrativa e é susceptible de recurso de alzada, que deberá ser interposto ante a Presidencia de Portos de Galicia no prazo dun mes contado desde o día seguinte ao da publicación.</p>
    <p>Santiago de Compostela, 15 de xuño de 2017</p>
    <footer><p>José Ignacio Villar García<br>Director de Portos de Galicia</p></footer>

