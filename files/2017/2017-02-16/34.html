---
date: '2017-02-16'
id: G0422-090217-0002
page: 7829
number: 33
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  ANUNCIO do 23 de xaneiro de 2017, da Dirección Xeral de Calidade Ambiental e
  Cambio Climático, polo que se somete a información pública a solicitude de
  modificación substancial dunha planta de fabricación de formol, colas e
  resinas e xestión de residuos de hidrocarburos, situada no concello de
  Mugardos (A Coruña). Titular: Forestal del Atlántico, S.A. (expediente
  2016-IPPC-M-20).
range: Anuncio
url: >-
  https://www.xunta.gal/dog/Publicados/2017/20170216/AnuncioG0422-090217-0002_gl.html
---
<p>Para os efectos previstos no Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do&amp;nbsp;1 de xullo, de prevención e control integrados da contaminación (BOE núm. 251, do 19 de outubro), faise público que por espazo de vinte (20) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedarán expostos os documentos titulados:</p>
    <p>– Proxecto básico de modificación substancial. Reforma e mellora da liña de tratamento de MARPOL.</p>
    <p>– Informe de situación de solos. Proxecto básico de modificación substancial. Reforma e mellora da liña de tratamento de MARPOL.</p>
    <p>Para que calquera persoa interesada poida consultalos e, de ser o caso, formular no dito prazo as alegacións, suxestións ou observacións que consideren convenientes. Os documentos estarán á disposición dos administrados, en horario de atención ao público, nas seguintes dependencias:</p>
    <p>– Dirección Xeral de Calidade Ambiental e Cambio Climático-Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela).</p>
    <p>Ademais, poderán consultalo na páxina web da Consellería de Medio Ambiente e Ordenación do Territorio (http://www.cmati.xunta.es/ »medio ambiente e sostibilidade »prevención e control de actividades»autorización ambiental integrada »proxectos en información pública).</p>
    <p>Santiago de Compostela, 23 de xaneiro de 2017</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO</h2>
    <h3>Memoria resumo</h3>
    <p>Expediente: 2016-IPPC-M-20.</p>
    <p>Peticionaria: Forestal del Atlántico, S.A.</p>
    <p>Domicilio social e localización da instalación: estrada Punta Promontorio, s/n. Mugardos (A Coruña).</p>
    <p>Descrición da modificación:</p>
    <p>A modificación prevista da reforma e mellora das actuais instalacións de tratamento de hidrocarburos implantarase nos espazos dispoñibles das actuais instalacións e nos espazos adxuntos ata unha superficie total de actuación de 1.300 m2, aproximadamente.</p>
    <p>O proxecto presentado modificará as instalacións existentes incluíndo:</p>
    <p>– Procesos de desmetalización ácida e destilación <em>flash</em>.</p>
    <p>– Centrifugación de dobre etapa.</p>
    <p>– Zona de almacenamento de produtos químicos para tratamento de desmetalización.</p>
    <p>– Estación depuradora de augas residuais.</p>
    <p>– Ampliación de sistemas contra incendios.</p>
    <p>– Ampliación da zona de servizos auxiliares.</p>
    <p>Prevese unha implantación do proxecto en dúas fases sucesivas, con capacidades unitarias de xestión máxima de hidrocarburos de 40.000 t/ano cada fase.</p>

