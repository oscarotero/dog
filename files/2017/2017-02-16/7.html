---
date: '2017-02-16'
id: G0164-100217-0006
page: 7778
number: 33
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 2 de febreiro de 2017 pola que se modifica a autorización do centro
  privado La Grande Obra de Atocha, do concello da Coruña.
range: Orde
url: >-
  https://www.xunta.gal/dog/Publicados/2017/20170216/AnuncioG0164-100217-0006_gl.html
---
<p>A representante da titularidade do centro privado La Grande Obra de Atocha, do concello da Coruña, solicita a ampliación de 1 unidade de educación especial-plurideficientes.</p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <p class="dog-titulo">DISPOÑO:</p>
    <p>Primeiro. Autorizar a ampliación de 1 unidade de educación especial no centro privado que se relaciona a seguir:</p>
    <p>Denominación: centro privado La Grande Obra de Atocha.</p>
    <p>Código do centro: 15004782.</p>
    <p>Domicilio: rúa Baltasar Pardal Vidal,1.</p>
    <p>Localidade: A Coruña.</p>
    <p>Concello: A Coruña.</p>
    <p>Provincia: A Coruña.</p>
    <p>Titular: Instituto Secular Hijas de la Natividad de María.</p>
    <p>Composición resultante:</p>
    <p>Educación infantil: 9 unidades.</p>
    <p>Educación primaria: 24 unidades.</p>
    <p>Educación secundaria: 16 unidades de educación secundaria obrigatoria.</p>
    <p>Bacharelato: 6 unidades das modalidades de Ciencias e Humanidades e Ciencias Sociais.</p>
    <p>Educación especial: 2 unidades (plurideficientes).</p>
    <p>Formación profesional específica:</p>
    <p>– 1 ciclo formativo de grao medio de Actividades Comerciais (2 unidades para 30 alumnos/as cada unha).</p>
    <p>– 1 ciclo formativo de grao medio de Xestión Administrativa (2 unidades para 30 alumnos/as cada unha).</p>
    <p>Segundo. Para a posta en funcionamento das unidades que se amplían a Xefatura Territorial da Consellería de Cultura, Educación e Ordenación Universitaria da Coruña, logo do informe do Servizo Territorial de Inspección Educativa, aprobará expresamente a relación de persoal que impartirá docencia.</p>
    <p>Terceiro. Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Cuarto. O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de octubre, do procedemento administrativo común das administracións públicas, ou ben, directamente o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 2 de febreiro de 2017</p>
    <footer><p>Román Rodríguez González&lt;br&gt;Conselleiro de Cultura, Educación e Ordenación Universitaria</p></footer>

