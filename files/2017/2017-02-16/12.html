---
date: '2017-02-16'
id: G0260-270117-0001
page: 7790
number: 33
agency: 'Tribunal Superior de Xustiza de Galicia (Sala do Social, Sección Primeira)'
section: V. Administración de xustiza.
title: EDICTO (3950/2016).
range: Edicto
url: >-
  https://www.xunta.gal/dog/Publicados/2017/20170216/AnuncioG0260-270117-0001_gl.html
---
<p>Tipo e número de recurso: RSU recurso de suplicación 3950/2016</p>
    <p>Xulgado de orixe/autos: despedimentos/cesamentos en xeral 20/2016 Xulgado do Social número 1 de Santiago de Compostela</p>
    <p>Recorrente: José Antonio Méndez García </p>
    <p>Avogada: Ángeles Cancela Regueiro</p>
    <p>Recorrida: Sariconstrunor, S.L.</p>
    <p>Recorrida: Cuadrafer, S.L.</p>
    <p>Recorrido: Fogasa</p>
    <p>Eu, M. Asunción Barrio Calle, letrada da Administración de xustiza da Sección Primeira da Sala Segunda do Social do Tribunal Superior de Xustiza de Galicia, fago saber que no procedemento recurso de suplicación 3950/2016 desta sección, seguido por instancia de José Antonio Méndez García contra o Fogasa, Sariconstrunor, S.L. e Cuadrafer, S.L., sobre despedimento disciplinario, ditouse resolución cuxa parte dispositiva é do tenor literal que segue:</p>
    <p>«Fallamos:</p>
    <p>Que estimamos o recurso de suplicación formulado por José Antonio Méndez García contra a sentenza ditada o 30 de xuño de 2016 polo Xulgado do Social número 1 de Santiago de Compostela en autos número 20/2016 sobre despedimento contra Cuadrafer, S.L., e Sariconstrunor, S.L., e con revogación da devandita resolución acollemos a demanda reitora dos autos e en consecuencia declaramos improcedente o despedimento do demandante producido o 14 de novembro de 2015 e condenamos á demandada Sariconstrunor, S.L., a que no termo de cinco días desde a notificación desta resolución opte entre readmitir ao demandante en iguais condicións que rexían antes do despedimento, en cuxo caso –con aboamento dos salarios de tramitación percibidos desde o despedimento ata a notificación desta resolución– poderá no prazo de sete días proceder a realizar un novo despedimento en forma, ou extinguir o contrato de traballo que unía ás partes mediante o aboamento da indemnización de dezaseis mil trescentos vinte e nove euros con vinte céntimos de euro (16.329,20 €) sen dereito a salarios de tramitación en favor do demandante, entendéndose que a falta de opción expresa implica a readmisión.</p>
    <p>Modo de impugnación: faise saber ás partes que contra esta sentenza cabe interpoñer recurso de casación para unificación de doutrina que deberá prepararse mediante escrito presentado ante esta sala dentro do improrrogable prazo de dez días hábiles inmediatos seguintes á data de notificación da sentenza. Se o recorrente non tivese a condición de traballador ou beneficiario do réxime público de seguridade social deberá efectuar:</p>
    <p>– O depósito de 600 euros na conta de 16 díxitos desta sala, aberta no Banco de Santander (Banesto) co número 1552 0000 35 seguida de 4 díxitos correspondentes ao número do recurso e 2 díxitos do ano deste.</p>
    <p>– Así mesmo, se hai cantidade de condena deberá consignala na mesma conta, pero co código 80 en vez do 35 ou ben presentar aval bancario solidario en forma.</p>
    <p>– Se o ingreso se fai mediante transferencia bancaria desde unha conta aberta en calquera entidade bancaria distinta, haberá que emitila á conta de 20 díxitos<br>0049 3569 92 0005001274 e facer constar no campo “observacións ou concepto da transferencia” os 16 díxitos que corresponden ao procedemento (1552 0000 80 ou 35 **** ++).</p>
    <p>Así, por esta a nosa sentenza, pronunciámolo, mandamos e asinamos».</p>
    <p>E para que sirva de notificación en legal forma ás entidades Sariconstrunor, S.L., e Cuadrafer, S.L., en ignorado paradoiro, expido o presente edicto para a súa inserción no <em>Boletín Oficial de Galicia</em>.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan auto ou sentenza, ou cando se trate de emprazamento.</p>
    <p>A Coruña, 17 de xaneiro de 2017</p>
    <footer><p>A letrada da Administración de xustiza</p></footer>

