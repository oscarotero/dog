---
date: '2017-12-18'
id: G2411-231117-0004
page: 57014
number: 238
agency: Xulgado do Social número 2 de Santiago de Compostela
section: V. Administración de xustiza.
title: EDICTO de notificación de decreto (ETX 218/2017).
range: Edicto
url: >-
  https://www.xunta.gal/dog/Publicados/2017/20171218/AnuncioG2411-231117-0004_gl.html
---
<p>Eu, Marina Pilar García de Evan, letrada da Administración de xustiza do Xulgado do Social número 2 de Santiago de Compostela, fago saber que no procedemento de execución de títulos xudiciais 218/2017 deste xulgado do social, seguidos por instancia de María Montserrat Cajide Roca contra a empresa María José Martínez Alvariño, Mafiar, S.C., Inmaculada Alvariño Pena, Aroa Chaudarcas Martínez, sobre despedimento, foi ditada a resolución, cuxa parte dispositiva di:</p>
    <p>«Parte dispositiva</p>
    <p>Acordo:</p>
    <p>a) Requirir novamente a parte executante María Montserrat Cajide Roca para que no prazo improrrogable de cinco días achegue número de conta bancaria en que apareza como titular para proceder a transferirlle a cantidade de 7,19 euros á conta de principal, baixo o apercibimento de que, no caso contrario e transcorrido o prazo legal, a referida cantidade se procederá a transferir á conta especial de fondos provisoriamente abandonados.</p>
    <p>b) Declarar os executados María José Martínez Alvariño, Mafiar, S.C., Inmaculada Alvariño Pena, Aroa Chaudarcas Martínez en situación de insolvencia polo importe de 24.195,71 euros en concepto de principal, máis 2.420,30 euros calculados provisoriamente en concepto de xuros e custas e 200,00 euros en concepto de honorarios de letrado, insolvencia que se entenderá para todos os efectos como provisoria.</p>
    <p>c) Arquivar as actuacións logo de anotación no libro correspondente, sen prexuízo de reabrir a execución se a partir deste momento se coñeceren novos bens do executado.</p>
    <p>d) Procédase á súa inscrición no rexistro correspondente.</p>
    <p>Notifíquese ás partes, facéndolles saber que en aplicación do mandado contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, se for o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles tentadas sen efecto serán válidas en canto non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación: contra a presente resolución cabe recurso directo de revisión que se deberá interpor ante quen dita a resolución no prazo dos tres días hábiles seguintes á notificación, con expresión da infracción cometida nela a xuízo do recorrente (art. 188 LXS). O recorrente que non teña a condición de traballador ou beneficiario de réxime público da Seguridade Social deberá facer un depósito para recorrer de 25 euros, na conta nº 1596 clave 64 N no Banesto, coa indicación “recurso” no campo do concepto seguida do código “31 Social-Revisión de resolucións letrado da Administración de xustiza”. Se o ingreso se fixer mediante transferencia bancaria, deberá incluír a seguir da conta referida, separados por un espazo, a indicación “recurso” seguida do “31 Social-Revisión de resolucións letrado da Administración de xustiza”. Se efectuar diversos pagamentos na mesma conta, deberá especificar un ingreso por cada concepto, mesmo se obedecen a outros recursos da mesma ou distinta clase, indicando no campo de observacións a data da resolución impugnada no formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>A letrada da Administración de xustiza»</p>
    <p>E para que sirva de notificación en legal forma a Mafiar, S.C., Aroa Chaudarcas Martínez, Inmaculada Alvariño Pena, en ignorado paradoiro, expido este edicto para a súa inserción no DOG.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo no suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 22 de novembro de 2017</p>
    <footer><p>A letrada da Administración de xustiza</p></footer>

