---
date: '2017-12-18'
id: G0007-231117-0002
page: 57018
number: 238
agency: Xulgado do Social número 3 de Santiago de Compostela
section: V. Administración de xustiza.
title: EDICTO (575/2017).
range: Edicto
url: >-
  https://www.xunta.gal/dog/Publicados/2017/20171218/AnuncioG0007-231117-0002_gl.html
---
<p>Eu, Susana Varela Amboage, letrada da Administración de xustiza do Xulgado do Social número 3 de Santiago de Compostela, fago saber que no procedemento despedimento/cesamentos en xeral 575/2017 deste xulgado do social, seguido por instancia de María del Pilar Codesido González contra Limpintegra XXI, S.L., Fogasa sobre despedimento, se ditou a seguinte resolución:</p>
    <p>«Sentencia: 543/2017</p>
    <p>DSP despedimento/cesamentos en xeral 575/2017</p>
    <p>Procedemento orixe: /</p>
    <p>Sobre: despedimento</p>
    <p>Demandante: María del Pilar Codesido González</p>
    <p>Avogado: Pedro Blanco Lobeiras</p>
    <p>Demandados: Limpintegra XXI, S.L., Fogasa </p>
    <p>Avogado: letrado de Fogasa </p>
    <p>Sentenza nº 543/2017</p>
    <p>Santiago de Compostela, 23 de novembro de 2017.</p>
    <p>Visto por min, María Sánchez Galindo, xuíza substituta do Xulgado do Social número 3 dos de Santiago de Compostela, o estado procesual que manteñen as presentes actuacións, rexistradas ante este órgano xudicial como despedimento (DSP, concretamente, sobre resolución de contrato e reclamación de cantidades), baixo o número 575/2017, nas que é parte demandante Pilar Codesido González, que comparece asistida polo letrado Sr. Blanco Lobeiras, e son partes co-demandadas, a mercantil Limpintegra XXI, S.L., que non comparece ao acto de xuízo a pesar de constar citado en legal forma e tempo en unidade de autos, e o Fondo de Garantía Salarial (tamén e en diante, Fogasa), que tampouco comparece ao acto de xuízo a pesar de constar citado en legal forma e tempo en unidade de autos), en nome da súa maxestade o rei veño a ditar esta sentenza sobre a base dos seguintes.</p>
    <p>Decido:</p>
    <p>Que debo estimar e estimo integramente a demanda presentada pola traballadora Pilar Codesido González, asistida polo letrado Sr. Blanco Lobeiras, fronte á mercantil Limpintegra XXI, S.L., e o Fondo de Garantía Salarial e, en consecuencia, debo efectuar os pronunciamentos seguintes:</p>
    <p>1º. Que declaro extinguida a relación laboral existente entre a traballadora Pilar Codesido González e a mercantil Limpintegra XXI, S.L., a data 23 de novembro de 2017.</p>
    <p>2º. Que condeno a empresa demandada a aboar a favor da traballadora e agora demandante a cantidade de 20.315,56 euros en concepto de indemnización ex artigo 56.1 do ET en remisión expresa do artigo 50.2 do mesmo texto legal co correspondente cálculo «por tramos».</p>
    <p>3º. Que, así mesmo, condeno a empresa demandada a aboar a favor da traballadora e agora demandante a cantidade de 2.782,96 euros en concepto de diferenzas salariais percibidas e impagadas desde xaneiro de 2017 ata novembro de 2017 (detraídas as cantidades xa aboadas á traballadora fóra de prazo e as mensualidades percibidas ata o momento desta sentenza e da extinción da relación laboral das partes litigantes).</p>
    <p>Notifíquese esta sentenza ás partes interesadas, coa advertencia de que esta non é firme e contra ela cabe interpoñer recurso de suplicación no presente órgano xudicial ante a Sala do Social do Tribunal Superior de Xustiza de Galicia (A Coruña), dentro dos cinco días seguintes ao da súa notificación, logo de depósito das cantidades obxecto de condena e cos requisitos exixidos no artigo 190 e seguintes da Lei reguladora da xurisdición social.</p>
    <p>Así, por esta a miña sentenza da que se unirá testemuño literal aos autos orixinais, María Sánchez Galindo, xuíza substituta do Xulgado do Social número 3 de Santiago de Compostela, pronúncioo, mándoo e asínoo.</p>
    <p>A xuíza substituta».</p>
    <p>E para que sirva de notificación en legal forma a Limpintegra XXI, S.L., en ignorado paradoiro, expido este edicto para a súa inserción no Diario Oficial de Galicia e no taboleiro de anuncios dese xulgado.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 23 de novembro de 2017</p>
    <footer><p>A letrada da Administración de xustiza</p></footer>

