---
date: '2017-12-18'
id: G0422-111217-0001
page: 56952
number: 238
agency: Consellería de Medio Ambiente e Ordenación do Territorio
section: IV. Oposicións e concursos.
title: >-
  ORDE do 29 de novembro de 2017 pola que se resolve a convocatoria para a
  provisión, polo sistema de libre designación, dun posto de traballo vacante
  nesta consellería, anunciada pola Orde do 3 de outubro de 2017.
range: Orde
url: >-
  https://www.xunta.gal/dog/Publicados/2017/20171218/AnuncioG0422-111217-0001_gl.html
---
<p>Convocada a provisión, polo sistema de libre designación, dun posto de traballo vacante nesta consellería, pola Orde do 3 de outubro de 2017 (Diario Oficial de Galicia núm. 197, do 17 de outubro), de conformidade co disposto na base sexta da referida orde, esta consellería</p>
    <h2>DISPÓN:</h2>
    <p>Primeiro</p>
    <p>Resolver a convocatoria pública para a provisión, polo sistema de libre designación, dun posto de traballo vacante nesta consellería, anunciada pola Orde do 3 de outubro de 2017 (Diario Oficial de Galicia núm. 197, do 17 de outubro).</p>
    <p>Segundo</p>
    <p>Adxudicar destino, no posto de traballo que se indica, e seleccionar a persoa que se relaciona no anexo da presente orde.</p>
    <p>Terceiro</p>
    <p>O prazo para tomar posesión do novo destino obtido será de tres días hábiles se non implica cambio de residencia ou de sete días hábiles se comporta cambio de residencia. Cando a persoa adxudicataria do posto obteña coa súa toma de posesión o reingreso ao servizo activo, o prazo será de vinte días hábiles.</p>
    <p>O prazo de toma de posesión empezará a contar a partir do día seguinte ao do cesamento, que se deberá producir dentro dos tres días hábiles seguintes ao da publicación da resolución no Diario Oficial de Galicia, ou desde a data en que se comunique a resolución do traslado á Comunidade Autónoma, para o caso de persoal funcionario doutras administracións públicas.</p>
    <p>Se a resolución comporta o reingreso ao servizo activo, o prazo de toma de posesión deberase computar desde o día seguinte ao da publicación da resolución no Diario Oficial de Galicia.</p>
    <p>O cómputo de prazos de posesión iniciarase cando rematen os permisos ou licenzas que, de ser o caso, lle fosen concedidas á dita persoa. Nos supostos de baixa temporal ou transitoria iniciarase a partir da correspondente alta.</p>
    <p>Cuarto</p>
    <p>O/a xefe/a do centro en que cause baixa a persoa seleccionada, así como o/a daquel en que obteña destino, consignarán no titulo administrativo, dentro do prazo sinalado no punto anterior, as correspondentes dilixencias de cesamento e toma de posesión.</p>
    <p>Quinto</p>
    <p>Contra esta orde, que esgota a vía administrativa, as persoas interesadas poderán interpoñer recurso potestativo de reposición perante a conselleira de Medio Ambiente e Ordenación do Territorio, no prazo dun mes contado desde o día seguinte ao da súa publicación no Diario Oficial de Galicia, de conformidade co establecido na Lei 39/2015, do 1 de outubro, do procedemento administrativo común das administracións públicas, ou poderán impugnala directamente ante o xulgado do contencioso-administrativo competente, no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 29 de novembro de 2017</p>
    <footer><p>Beatriz Mato Otero<br>Conselleira de Medio Ambiente e Ordenación do Territorio</p></footer>
    <h2>ANEXO</h2>
    <p>Apelidos e nome: Castro Díaz, María Soledad.</p>
    <p>DNI: 32639595L.</p>
    <p>Subgrupo: A1.</p>
    <p>Denominación do posto de traballo: subdirector/a xeral de Coordinación Ambiental.</p>
    <p>Código do posto de traballo: MA.C03.00.001.15770.001.</p>
    <p>Centro directivo: Dirección Xeral de Calidade Ambiental e Cambio Climático.</p>
    <p>Localidade: Santiago de Compostela.</p>
    <p>Grupo: A1.</p>
    <p>Nivel: 30.</p>
    <p>Tipo de adscrición: adscrición indistinta a funcionarios da Xunta de Galicia, Estado e CC.AA.</p>
    <p>Formación específica: para persoal doutra Administración, curso de perfeccionamento de galego (R.I.).</p>
    <p>Observacións do posto:</p>

