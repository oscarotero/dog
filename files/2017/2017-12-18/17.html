---
date: '2017-12-18'
id: G2188-231117-0001
page: 57002
number: 238
agency: Xulgado de Primeira Instancia número 5 de Vigo
section: V. Administración de xustiza.
title: EDICTO (759/2016).
range: Edicto
url: >-
  https://www.xunta.gal/dog/Publicados/2017/20171218/AnuncioG2188-231117-0001_gl.html
---
<p>Sarai Paniagua Acera, letrada da Administración de xustiza do Xulgado de Primeira Instancia número 5 de Vigo, polo presente, anuncio:</p>
    <p>No presente procedemento seguido por instancia de Mónica María Arias Gallego fronte a José Antonio Piñeiro Lamas ditouse sentenza, cuxo teor literal é o seguinte:</p>
    <p>Sentenza 326</p>
    <p>En Vigo o vinte e sete de xuño de dous mil dezasete.</p>
    <p>María del Carmen Salvador Mateos, maxistrada xuíza titular do Xulgado de Primeira Instancia número 5 de Vigo (Xulgado de Familia), viu os autos seguidos neste xulgado baixo o número 759/2016, sobre garda e custodia e alimentos respecto de filla menor de idade, por instancia de Mónica María Arias Gallego, representada polo procurador dos tribunais Manuel Rodríguez Nieto e con asistencia letrada de Pablo Marcos Fernández, contra José Antonio Piñeiro Lamas, declarado en rebeldía procesual, e no que interveu o Ministerio Fiscal, con base nos seguintes:</p>
    <p>Seguen antecedentes de feito e fundamentos de dereito</p>
    <p>Resolución</p>
    <p>Na demanda interposta polo procurador dos tribunais Sr. Rodríguez Nieto, en nome e representación de Mónica María Arias Gallego, como demandante, contra José Antonio Piñeiro Lamas, declarado en situación de rebeldía procesual, e no que interveu o Ministerio Fiscal, estima esta e realiza os seguintes pronunciamentos:</p>
    <p>Primeiro. A garda e custodia da filla menor atribúese a Mónica María Arias Gallego, quen exercerá en exclusiva a patria potestade sobre a menor María Piñeiro Arias.</p>
    <p>Segundo. A menor poderá comunicarse e relacionarse co seu proxenitor cando ambos libremente e de mutuo acordo así o decidan.</p>
    <p>Non se fai especial pronunciamento en canto ás custas.</p>
    <p>Modo de impugnación: recurso de apelación no prazo de vinte días, desde a notificación desta resolución, ante a Audiencia Provincial.</p>
    <p>O devandito recurso carecerá de efectos suspensivos, sen que en ningún caso proceda actuar en sentido contrario ao resolto (artigo 456.2 LAC).</p>
    <p>Así, por esta a miña sentenza, da que se expedirá testemuño para a súa unión aos autos, pronúncioo, mándoo e asínoo.</p>
    <p>E encontrándose o devandito demandado, José Antonio Piñeiro Lamas, en paradoiro descoñecido, expídese o presente co fin de que sirva de notificación en forma a este.</p>
    <p>Vigo, 23 de novembro de 2017</p>
    <footer><p>A letrada da Administración de xustiza</p></footer>

