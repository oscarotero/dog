---
date: '2017-04-17'
id: G0425-120417-0005
page: 17788
number: 73
agency: Consellería de Política Social
section: III. Outras disposicións.
title: >-
  ORDE do 12 de abril de 2017 pola que se establecen os servizos mínimos
  dirixidos a garantir os servizos esenciais durante a folga convocada polas
  centrais sindicais Confederación Intersindical Galega (CIG), a Unión Xeral de
  Traballadores (UGT) e Comisións Obreiras (CCOO), no sector de limpeza de
  edificios e locais na provincia de Lugo, que comezará o día 18 de abril de
  2017 e se estenderá desde a dita data con carácter indefinido.
range: Orde
url: >-
  https://www.xunta.gal/dog/Publicados/2017/20170417/AnuncioG0425-120417-0005_gl.html
---
<p>O artigo 28.2 da Constitución española recoñece, como dereito fundamental da persoa, o dereito á folga. O exercicio deste dereito na Administración e nas empresas, entidades e institucións públicas ou privadas, que presten servizos públicos ou de recoñecida e inaprazable necesidade, no ámbito e competencias da Comunidade Autónoma de Galicia, está condicionado ao mantemento dos servizos esenciais fixados no artigo 2 do Decreto 155/1988, do 9 de xuño, sobre a prestación de servizos esenciais en caso de folga do persoal ao servizo da Administración autonómica (DOG núm. 116, do 20 de xuño), entre os cales se atopa a asistencia social.</p>
    <p>O servizo público da asistencia social non se pode ver afectado gravemente polo lexítimo dereito do exercicio de folga, xa que aquel é considerado e recoñecido prioritariamente en relación con este.</p>
    <p>O artigo 3 do citado decreto faculta os conselleiros ou conselleiras competentes por razón dos servizos esenciais afectados para que, mediante orde e ante cada situación de folga, decidan o mínimo de actividade necesaria para asegurar o mantemento de tales servizos, así como para determinar o persoal necesario para a súa prestación.</p>
    <p>A folga no sector de limpeza de edificios e locais na provincia de Lugo afecta as empresas adxudicatarias dos servizos de limpeza en diversos centros e unidades da Consellería de Política Social da Xunta de Galicia, na provincia de Lugo.</p>
    <p>A convocatoria de folga foi presentada polas centrais sindicais, Confederación Intersindical Galega (CIG) a Unión Xeral de Traballadores (UGT) e Comisións Obreiras (CCOO), con data do 10 de marzo de 2017, ben que foi suspendida o 24 de marzo. A dita suspensión quedou sen efectos o 11 de abril de 2017, e as centrais sindicais sinalaron que a folga terá lugar de xeito indefinido a partir do día 18 de abril de 2017 e afectará todos os traballadores e traballadoras das empresas contratistas que prestan os seus servizos nos referidos centros e unidades.</p>
    <p>A paralización dos servizos de limpeza pode provocar nos centros e unidades afectados graves problemas de salubridade con consecuencias imprevisibles se non se mantén o mínimo de actividade que garanta a prestación dos servizos públicos nos ditos centros e unidades, polo que se establecen os servizos esenciais para a comunidade ao abeiro do Decreto 155/1988, do 9 de xuño.</p>
    <p>Por iso, de conformidade co disposto na Lei 1/1983, do 22 de febreiro, de normas reguladoras da Xunta e da súa Presidencia, no Decreto 155/1988, do 9 de xuño, oído o comité de folga,</p>
    <h2>RESOLVO:</h2>
    <p>Artigo 1</p>
    <p>A convocatoria de folga que afecta todos os traballadores e traballadoras das empresas contratistas que prestan os seus servizos nos referidos centros e unidades, que se iniciará o vindeiro día 18 de abril de 2017 e que se estenderá desde a dita data con carácter indefinido, enténdese condicionada ao mantemento dos servizos mínimos que se establecen como anexo á orde. </p>
    <p>Os servizos mínimos propostos son proporcionados ao afectaren o 51,43 % do cadro de persoal afectado pola folga.</p>
    <p>Artigo 2</p>
    <p>A determinación dos efectivos necesarios e a designación nominal, con carácter rotatorio do persoal que deberá cubrir os distintos servizos, será realizada pola dirección das empresas adxudicatarias.</p>
    <p>Artigo 3</p>
    <p>O disposto nos artigos anteriores non significará ningún tipo de limitación dos dereitos que a normativa reguladora da folga lle recoñece ao persoal nesta situación, nin tampouco sobre a tramitación e efectos das peticións que a motiven. </p>
    <p>Disposición derradeira única</p>
    <p>Esta orde producirá efectos o mesmo día da súa publicación no Diario Oficial de Galicia.</p>
    <p>Santiago de Compostela, 12 de abril de 2017</p>
    <footer><p>José Manuel Rey Varela<br>Conselleiro de Política Social</p></footer>
    <h2>ANEXO</h2>
    <table>
     <thead>
      <tr>
       <td>Centro de traballo da Consellería
        de Política Social</td>
       <td>Total</td>
       <td>Mínimo</td>
       <td>Posto</td>
       <td>Quenda</td>
       <td>Días</td>
      </tr>
     </thead>
     <tbody>
      <tr>
       <td rowspan="2">Residencia de Maiores As Gándaras</td>
       <td rowspan="2">10</td>
       <td>2</td>
       <td>Limpadora</td>
       <td>Mañá</td>
       <td>Luns a domingo</td>
      </tr>
      <tr>
       <td>2</td>
       <td>Limpadora</td>
       <td>Tarde</td>
       <td>Luns a domingo</td>
      </tr>
      <tr>
       <td rowspan="2">Centro de Atención a Persoas con Discapacidade-Sarria</td>
       <td rowspan="2">7</td>
       <td>1</td>
       <td>Limpadora</td>
       <td>Mañá</td>
       <td>Luns a domingo</td>
      </tr>
      <tr>
       <td>2</td>
       <td>Limpadora</td>
       <td>Tarde</td>
       <td>Luns a domingo</td>
      </tr>
      <tr>
       <td>Centro Sociocomunitario A Milagrosa de Lugo</td>
       <td>2</td>
       <td>1</td>
       <td>Limpadora</td>
       <td>Mañá</td>
       <td>Luns, mércores, venres</td>
      </tr>
      <tr>
       <td>Centro Sociocomunitario de Ribadeo</td>
       <td>2</td>
       <td>1</td>
       <td>Limpadora</td>
       <td>Mañá</td>
       <td>Luns, mércores, venres</td>
      </tr>
      <tr>
       <td>Centro Sociocomunitario de Mondoñedo</td>
       <td>1</td>
       <td>1</td>
       <td>Limpadora</td>
       <td>Mañá</td>
       <td>Luns, mércores, venres</td>
      </tr>
      <tr>
       <td>Residencia de Maiores de Burela</td>
       <td>1</td>
       <td>1</td>
       <td>Limpadora</td>
       <td>Mañá</td>
       <td>Luns, mércores, venres</td>
      </tr>
      <tr>
       <td rowspan="2">Residencia de Maiores de Monforte</td>
       <td rowspan="2">4</td>
       <td>1</td>
       <td>Limpadora</td>
       <td>Mañá</td>
       <td>Luns a domingo</td>
      </tr>
      <tr>
       <td>1</td>
       <td>Limpadora</td>
       <td>Tarde</td>
       <td>Luns a domingo</td>
      </tr>
      <tr>
       <td>Sección Cualificación e Valoración de Discapacidades-Lugo</td>
       <td>2</td>
       <td>1</td>
       <td>Limpadora</td>
       <td>Tarde</td>
       <td>Luns, mércores, venres</td>
      </tr>
      <tr>
       <td>Casa da Xuventude-Espazo Xove de Chantada</td>
       <td>1</td>
       <td>1</td>
       <td>Limpadora</td>
       <td>Mañá</td>
       <td>Luns, mércores, venres</td>
      </tr>
      <tr>
       <td>Centro de Menores Santo Anxo de Rábade</td>
       <td>1</td>
       <td>1</td>
       <td>Limpadora</td>
       <td>Mañá</td>
       <td>Luns a sábado</td>
      </tr>
      <tr>
       <td>Casa do Mar de Burela</td>
       <td>2</td>
       <td>1</td>
       <td>Limpadora</td>
       <td>Mañá</td>
       <td>Luns a domingo</td>
      </tr>
      <tr>
       <td>Casa do Mar de Celeiro</td>
       <td>2</td>
       <td>1</td>
       <td>Limpadora</td>
       <td>Mañá</td>
       <td>Luns a domingo</td>
      </tr>
     </tbody>
    </table>

