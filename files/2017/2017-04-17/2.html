---
date: '2017-04-17'
id: G0425-070417-0004
page: 17689
number: 73
agency: Consellería de Política Social
section: I. Disposicións xerais.
title: >-
  ORDE do 3 de abril de 2017 pola que se modifica a Orde do 25 de novembro de
  2015 pola que se regula o procedemento para o recoñecemento, declaración e
  cualificación do grao de discapacidade, e a organización e funcionamento dos
  órganos técnicos competentes.
range: Orde
url: >-
  https://www.xunta.gal/dog/Publicados/2017/20170417/AnuncioG0425-070417-0004_gl.html
---
<p>O Estatuto de autonomía de Galicia, no seu artigo 27.23, asígnalle á Comunidade Autónoma a competencia exclusiva en materia de asistencia social. Así mesmo, no artigo 33.2 establécese que lle corresponde o desenvolvemento lexislativo e a execución da lexislación básica do Estado en materia de seguridade social. </p>
    <p>Mediante o Real decreto 258/1985, do 23 de xaneiro, sobre traspaso á Comunidade Autónoma de Galicia de funcións e servizos do Instituto Nacional de Servizos Sociais (Inserso) da Seguridade Social, traspásanse á Comunidade Autónoma de Galicia as citadas funcións e servizos. </p>
    <p>O Real decreto 1971/1999, do 23 de decembro, de procedemento para o recoñecemento, declaración e cualificación do grao de discapacidade, establece a competencia das comunidades autónomas con funcións transferidas na materia para o recoñecemento do grao de discapacidade, así como para a determinación da necesidade de axuda de terceira persoa e da dificultade para utilizar transportes públicos colectivos, para os efectos das prestacións, servizos ou beneficios públicos establecidos, e publicouse no ámbito autonómico o 23 de xaneiro de 2001 a Orde do 29 de decembro de 2000 pola que se regula o procedemento para o recoñecemento, declaración e cualificación do grao de discapacidade.</p>
    <p>O 11 de decembro de 2015 publícase a Orde do 25 de novembro de 2015 pola que se regula o procedemento para o recoñecemento, declaración e cualificación do grao de discapacidade, e a organización e funcionamento dos órganos técnicos competentes. Esta norma ten por obxecto adaptarse aos últimos cambios normativos, garantir a máxima axilidade e eficacia nos procedementos de recoñecemento do grao de discapacidade, a coordinación efectiva das unidades dependentes da Xunta de Galicia, especialmente no referente á coordinación necesaria co procedemento para o recoñecemento do grao de dependencia, así como a implementación dos medios técnicos actuais de cara á implantación de escenarios de tramitación electrónica, co obxectivo de consolidar os dereitos das persoas con discapacidade.</p>
    <p>Na data do 2 de agosto de 2016 publícase a Resolución do 22 de xullo pola que se ordena a publicación do Acordo do Consello da Xunta de Galicia do 21 de xullo de 2016 polo que se aproba a relación de postos de traballo da Consellería de Política Social. Nesta prevense, entre outros, postos de reforzo nas seccións de cualificación e valoración da discapacidade de Ferrol e Santiago de Compostela, pertencentes á Xefatura Territorial da Consellería de Política Social da Coruña, co obxectivo de seguir avanzando en garantir a máxima axilidade e eficacia nos procedementos de recoñecemento do grao de discapacidade, así como posibilitar a maior proximidade das unidades administrativas á cidadanía. Neste sentido, cómpre modificar as áreas xeográficas de atención das seccións da Xefatura Territorial da Consellería de Política Social da Coruña, que se prevén no segundo punto do anexo V da Orde do 25 de novembro de 2015, redistribuíndo os concellos de cada área na provincia da Coruña co obxectivo de referencialos á sección de cualificación e valoración da discapacidade máis próxima en atención á súa capacidade de xestión coa nova relación de postos de traballo.</p>
    <p>En consecuencia, en uso das facultades que teño atribuídas pola Lei 1/1983, do 22 de febreiro, de normas reguladoras da Xunta e da súa Presidencia; polo Real decreto 1971/1999, do 23 de decembro, de procedemento para o recoñecemento, declaración e cualificación do grao de discapacidade, e polo Decreto 176/2015, do 3 de decembro, polo que se establece a estrutura orgánica da Consellería de Política Social,</p>
    <h2>RESOLVO:</h2>
    <p>Artigo único. Modificación da Orde do 25 de novembro de 2015 pola que se regula o procedemento para o recoñecemento, declaración e cualificación do grao de discapacidade, e a organización e funcionamento dos órganos técnicos competentes</p>
    <p>No anexo V da Orde do 25 de novembro de 2015, a epígrafe das áreas xeográficas de atención das seccións de cualificación e valoración de discapacidade da provincia da Coruña queda redactada como segue:</p>
    <p>«Unidades adminitrativas competentes para a tramitación das solicitudes segundo as áreas de influencia:</p>
    <p>Áreas xeográficas de atención das seccións de cualificación e valoración de discapacidades.</p>
    <p>Provincia da Coruña </p>
    <p>Sección de cualificación e valoración de discapacidades: A Coruña.</p>
    <p>Enderezo: Edificio Administrativo, ala sur de Monelos, praza Luís Seoane, s/n, 15008 A Coruña.</p>
    <p>Área xeográfica de atención:</p>
    <p>Concellos:</p>
    <table>
     <tbody>
      <tr>
       <td>Abegondo</td>
       <td>Cerceda</td>
       <td>Laracha (A)</td>
       <td>Pino (O)</td>
      </tr>
      <tr>
       <td>Aranga</td>
       <td>Cesuras</td>
       <td>Malpica de Bergantiños</td>
       <td>Ponteceso</td>
      </tr>
      <tr>
       <td>Arteixo</td>
       <td>Coirós</td>
       <td>Mazaricos</td>
       <td>Sada</td>
      </tr>
      <tr>
       <td>Arzúa</td>
       <td>Corcubión</td>
       <td>Melide</td>
       <td>Santa Comba</td>
      </tr>
      <tr>
       <td>Bergondo</td>
       <td>Coristanco</td>
       <td>Mesía</td>
       <td>Santiso</td>
      </tr>
      <tr>
       <td>Boimorto</td>
       <td>Coruña (A)</td>
       <td>Muros</td>
       <td>Sobrado</td>
      </tr>
      <tr>
       <td>Cabana de Bergantiños</td>
       <td>Culleredo</td>
       <td>Muxía</td>
       <td>Toques</td>
      </tr>
      <tr>
       <td>Camariñas</td>
       <td>Curtis</td>
       <td>Negreira</td>
       <td>Tordoia</td>
      </tr>
      <tr>
       <td>Cambre</td>
       <td>Dumbría</td>
       <td>Oleiros</td>
       <td>Touro</td>
      </tr>
      <tr>
       <td>Carballo</td>
       <td>Fisterra</td>
       <td>Ordes</td>
       <td>Trazo</td>
      </tr>
      <tr>
       <td>Carnota</td>
       <td>Frades</td>
       <td>Oroso</td>
       <td>Val do Dubra</td>
      </tr>
      <tr>
       <td>Carral</td>
       <td>Irixoa</td>
       <td>Outes</td>
       <td>Vilasantar</td>
      </tr>
      <tr>
       <td>Cee</td>
       <td>Laxe</td>
       <td>Oza dos Ríos</td>
       <td>Vimianzo</td>
      </tr>
      <tr>
       <td> </td>
       <td> </td>
       <td> </td>
       <td>Zas</td>
      </tr>
     </tbody>
    </table>
    <p>Oficina Integrada de Dependencia e Discapacidade: Ferrol.</p>
    <p>Enderezo: Edificio Administrativo, praza Camilo José Cela, s/n, 3º andar, 15403 Ferrol.</p>
    <p>Área xeográfica de atención:</p>
    <p>Concellos:</p>
    <table>
     <tbody>
      <tr>
       <td>Ares</td>
       <td>Ferrol</td>
       <td>Ortigueira</td>
      </tr>
      <tr>
       <td>Betanzos</td>
       <td>Mañón</td>
       <td>Paderne</td>
      </tr>
      <tr>
       <td>Cabanas</td>
       <td>Miño</td>
       <td>Pontedeume</td>
      </tr>
      <tr>
       <td>Capela (A)</td>
       <td>Moeche</td>
       <td>Pontes de García Rodríguez (As)</td>
      </tr>
      <tr>
       <td>Cariño</td>
       <td>Monfero</td>
       <td>San Sadurniño</td>
      </tr>
      <tr>
       <td>Cedeira</td>
       <td>Mugardos</td>
       <td>Somozas (As)</td>
      </tr>
      <tr>
       <td>Cerdido</td>
       <td>Narón</td>
       <td>Valdoviño</td>
      </tr>
      <tr>
       <td>Fene</td>
       <td>Neda</td>
       <td>Vilarmaior</td>
      </tr>
     </tbody>
    </table>
    <p>Oficina Integrada de Dependencia e Discapacidade: Santiago de Compostela.</p>
    <p>Enderezo: praza de Europa, 10 A, 2º andar, Área Central, 15707 Santiago de Compostela.</p>
    <p>Área xeográfica de atención:</p>
    <p>Concellos:</p>
    <table>
     <tbody>
      <tr>
       <td>Ames</td>
       <td>Lousame</td>
       <td>Ribeira</td>
       <td></td>
      </tr>
      <tr>
       <td>Baña (A)</td>
       <td>Noia</td>
       <td>Rois</td>
       <td></td>
      </tr>
      <tr>
       <td>Boiro</td>
       <td>Padrón</td>
       <td>Santiago de Compostela</td>
       <td></td>
      </tr>
      <tr>
       <td>Boqueixón</td>
       <td>Pobra do Caramiñal (A)</td>
       <td>Teo</td>
       <td></td>
      </tr>
      <tr>
       <td>Brión</td>
       <td>Porto do Son</td>
       <td>Vedra</td>
       <td></td>
      </tr>
      <tr>
       <td>Dodro</td>
       <td>Rianxo</td>
       <td></td>
       <td>».</td>
      </tr>
     </tbody>
    </table>
    <p>Disposición transitoria única. Procedementos iniciados</p>
    <p>Os procedementos para o recoñecemento do grao de discapacidade iniciados con anterioridade á entrada en vigor desta orde, mantendo a súa validez os trámites xa realizados conforme a normativa anterior, terán como referencia a área xeográfica asignada inicialmente. Unha vez finalizado o procedemento, a través da oportuna resolución administrativa, serán asignados á nova área xeográfica que lles corresponda segundo o disposto nesta orde.</p>
    <p>Disposición derradeira primeira. Habilitación competencial</p>
    <p>Autorízase a persoa titular da dirección xeral con competencias en materia de discapacidade da Consellería de Política Social para ditar as disposicións que sexan necesarias para o desenvolvemento e aplicación desta orde. </p>
    <p>Disposición derradeira segunda. Entrada en vigor</p>
    <p>Esta orde entrará en vigor aos vinte días da súa publicación no Diario Oficial de Galicia.</p>
    <p>Santiago de Compostela, 3 de abril de 2017</p>
    <footer><p>José Manuel Rey Varela<br>Conselleiro de Política Social</p></footer>

