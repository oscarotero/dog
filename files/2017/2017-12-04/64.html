---
date: '2017-12-04'
id: L255-131117-0001
page: 55345
number: 230
agency: Concello de Tui
section: VI. Anuncios. b) Administración local.
title: >-
  ANUNCIO de aprobación definitiva do proxecto de expropiación forzosa, polo
  procedemento de taxación conxunta, dos bens e dereitos necesarios para a
  execución do Proxecto de urbanización para a apertura da prolongación da rúa
  Ourense no sentido sur-Tui (Pontevedra).
range: Anuncio
url: >-
  https://www.xunta.gal/dog/Publicados/2017/20171204/AnuncioL255-131117-0001_gl.html
---
<p>A Xunta de Goberno Local, mediante acordos adoptados en sesións do 21 de setembro de 2017 e do 16 de outubro de 2017 (rectificativa da anterior), aprobou definitivamente o proxecto de expropiación forzosa, polo procedemento de taxación conxunta, dos bens e dereitos necesarios para a execución do Proxecto de urbanización para a apertura da prolongación da rúa Ourense no sentido sur-Tui (Pontevedra), sendo o texto do acordo do seguinte teor:</p>
    <p>[...] «Primeiro. Aprobar definitivamente o proxecto de expropiación forzosa, polo procedemento de taxación conxunta, dos bens e dereitos necesarios para a execución do Proxecto de urbanización para a apertura da prolongación da rúa Ourense no sentido sur-Tui (Pontevedra), para os efectos previstos polo artigo 118 da LSG, coa estimación ou desestimación das alegacións nos termos e coa motivación que aparecen nos informes respecto de cada unha delas que constan no expediente.</p>
    <p>Para este particular, procede indicar que foron presentadas alegacións en tempo e forma por:</p>
    <p>– María Rogelia Vilar Meiras e Diego e Xaquín Troncoso Vilar en relación coa parcela núm. 1.</p>
    <p>– María Concepción Vázquez Arenosa en relación coa parcela núm. 1-arr-baixo.</p>
    <p>– Purísima Concepción Gómez Lago en relación coa parcela núm. 1-arr-soto.</p>
    <p>– Cándida Filomena Moldes Martínez en relación coa parcela núm. 2.</p>
    <p>– Isaura Moldes Martínez en relación coa parcela núm. 3.</p>
    <p>De conformidade co informe elaborado a fin de contestación das alegacións polo equipo redactor do proxecto expropiatorio, presentado por Topogray (Topografia y servicios, S.L.) que tuvo rexistro (2017-E-RC-8565) do 18.9.2017, resultan:</p>
    <p>– Síntese da alegación (RE 2017-E-RC-7567) formulada por María Rogelia Vilar Meiras, Diego e Xaquín Troncoso Vilar en relación coa parcela núm. 1; na cal reclaman a titularidade da parcela do expediente e mostran a súa desconformidade co prezo xusto establecido no expediente en concepto de indemnización con motivo dos bens e dereitos afectados. En resposta, estímase a alegación formulada e rectifícase a titularidade do predio núm. 1 a favor de María Rogelia Vilar Meiras, Diego e Xaquín Troncoso Vilar e desestímase a alegación que se refire ás discrepancias mostradas coa valoración dos bens e dereitos afectados.</p>
    <p>– Síntese da alegación (RE 2017-E-Rc-7158) formulada por María Concepción Vázquez Arenosa en relación coa parcela núm.1-arr-baixo, na cal mostra a súa desconformidade co prezo xusto establecido no expediente en concepto de indemnización por traslado de negocio, solicitando unha indemnización de 192.900 euros, máis o correspondente 55 en concepto de premio de afección, como consecuencia do peche definitivo do negocio. Na resposta motívase a desestimación polos motivos expostos no informe.</p>
    <p>– Síntese da alegación (RE 2017-E-RC-7416) formulada por Purísima Concepción Gómez Lago, en relación co parcela núm. 1-arr-soto, na cal mostra a súa desconformidade co prezo xusto establecido no expediente en concepto de indemnización por traslado de negocio, solicitando unha indemnización de 207.645,48 euros. Na resposta motívase a desestimación polos motivos expostos no informe.</p>
    <p>– Síntese da alegación (RE 2017-E-RC-7313) formulada por Cándida Filomena Moldes Martínez, en relación coa parcela núm. 2, na cal mostra a súa desconformidade co sistema de expropiación elixido, así como co prezo xusto ofertado. Na resposta motívase a desestimación polos motivos expostos no informe.</p>
    <p>– Síntese da alegación (RE 2017-E-RC-7312) formulada por Isaura Moldes Martínez en relación coa parcela núm. 3, na cal mostra a súa desconformidade co sistema de expropiación elixido, así como co prezo xusto ofertado. Na resposta motívase a desestimación polos motivos expostos no informe que xuntan.</p>
    <p>Esta aprobación definitiva do expediente implica a declaración de urxencia de ocupación dos bens e dereitos afectados polo proxecto de expropiación de conformidade co establecido no artigo 118.10 da LSG.</p>
    <p>En consecuencia, o pagamento ou depósito do importe da valoración establecida producirá os efectos previstos nos números 6, 7 e 8 do artigo 52 da Lei de expropiación forzosa, sen prexuízo de que continúe a tramitación do procedemento para a definitiva fixación do prezo xusto (artigo 118.11 da LSG).</p>
    <p>Segundo. Notificar o contido desta resolución de aprobación definitiva do expediente de xeito individualizado a todos os que aparezan como titulares de bens ou dereitos que figuran no expediente, aos cales se xuntará a correspondente folla de aprezo, conferíndolles un prazo de vinte días, contados a partir do día seguinte ao do recibo da notificación da presente resolución. Durante este prazo de vinte días poderán os interesados manifestar por escrito dirixido a este Concello de Tui, a súa desconformidade coa valoración establecida no expediente aprobado, conforme dispón o artigo 118.7 da LSG, advertíndolles que, transcorrido o citado prazo de vinte días sen que se formule oposición á valoración, entenderase aceptada a que se fixou no acto aprobatorio do expediente, e entenderase determinado o prezo xusto definitivamente e de conformidade co artigo 118.8 da LSG.</p>
    <p>Terceiro. Publicar a presente resolución, así como o seu anexo coa relación dos bens e dereitos afectados pola expropiación, no DOG e no taboleiro de edictos do Concello de Tui, o que servirá de notificación aos propietarios descoñecidos e aqueles de que se ignore o lugar de notificación, ou ben cando, tramitada esta, non se puidese practicar. O cómputo do prazo de vinte días para estes interesados comezará desde o día seguinte ao da referida publicación no DOG. Todo isto de conformidade co disposto no artigo 45 da Lei 39/2015, do 1 de outubro, do procedemento administrativo común das administracións públicas.</p>
    <p>Cuarto. Igualmente notificaráselle o contido desta resolución ao Ministerio Fiscal, para os efectos establecidos no artigo 5 da Lei de expropiación forzosa, en relación cos propietarios descoñecidos e os non comparecentes no procedemento expropiatorio».</p>
    <p>Contra este acto resolutorio, que pon fin á vía administrativa, poderase interpoñer recurso potestativo de reposición ante o mesmo órgano que o acorda (Xunta de Goberno Local), no prazo dun mes, contado a partir do día seguinte ao da notificación desta resolución, ou directamente recurso contencioso-administrativo no prazo de dous meses ante o xulgado competente, segundo o artigo 46.1 da Lei 29/1998, do 13 de xullo, da xurisdición contencioso-administrativa. Para o caso de que se interpoña o recurso potestativo de reposición, ata que sexa resolto expresamente ou se produza a desestimación presunta, non se poderá interpoñer recurso contencioso-administrativo.</p>
    <p>No suposto de que o interesado sexa unha Administración pública, en lugar do recurso de reposición poderase dirixir ao órgano competente no prazo de dous meses o requirimento previo previsto no artigo 44 da Lei 29/1998, do 13 de xullo, da xurisdición contencioso-administrativa.</p>
    <p>Todo isto, sen prexuízo de que, no caso de desconformidade coa valoración establecida, os interesados dispoñen dun prazo de vinte días, contados a partir do seguinte da recepción da notificación, para manifestala por escrito.</p>
    <p>A relación dos propietarios, predios e superficies é a que figura no anexo.</p>
    <p>Tui, 25 de outubro de 2017</p>
    <footer><p>Carlos Vázquez Padín<br>Alcalde</p></footer>
    <h2>ANEXO<br>Relación de bens e dereitos afectados</h2>
    <p>Expediente 1252/2017. Proxecto de expropiación forzosa, polo procedemento de taxación conxunta, dos bens e dereitos necesarios para a execución do Proxecto de urbanización para a apertura da prolongación da rúa Ourense no sentido sur-Tui (Pontevedra).</p>
    <table>
     <tbody>
      <tr>
       <td>Nº de predio</td>
       <td>Titulares de bens e dereitos</td>
       <td>Ref. catastral/enderezo</td>
       <td>Superficie terreo&lt;br&gt;que se expropia</td>
      </tr>
      <tr>
       <td>1</td>
       <td>María Rogelia Vilar Meiras
        Diego Troncoso Vilar
        Xaquín Troncoso Vilar</td>
       <td>9555002NG2595N0001BO
        R/ Augusto González Besada, 32</td>
       <td>566,66 m²</td>
      </tr>
      <tr>
       <td>2</td>
       <td>Cándida Filomena Moldes Martínez</td>
       <td>9555017NG2595N0001DO&lt;br&gt;R/ Augusto González Besada, 34</td>
       <td>373,43 m²</td>
      </tr>
      <tr>
       <td>3</td>
       <td>Isaura Moldes Martínez</td>
       <td>9555018NG2595N0001XO
        9555019NG2595N0001IO
        9555001NG2595N0001AO&lt;br&gt;Camiño do Instituto, 1A, 3A e 5A</td>
       <td>384,94 m²</td>
      </tr>
      <tr>
       <td>1-arr-soto</td>
       <td>Purísima Concepción Gómez Lago</td>
       <td>–</td>
       <td>–</td>
      </tr>
      <tr>
       <td>1-arr-baixo</td>
       <td>María Concepción Vázquez Arenosa</td>
       <td>–</td>
       <td>–</td>
      </tr>
     </tbody>
    </table>
    <p>O expediente completo pódese consultar no Departamento de Urbanismo do Concello de Tui, en horario de atención ao público (das 9.00 ás 14.00 horas).</p>

