---
date: '2017-12-14'
id: G0422-281117-0012
page: 56583
number: 236
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  RESOLUCIÓN do 16 de novembro de 2017, da Dirección Xeral de Ordenación do
  Territorio e Urbanismo, pola que se dá publicidade á parte dispositiva da
  Sentenza 248/2016, do 14 de abril, da Sala do Contencioso-Administrativo do
  Tribunal Superior de Xustiza de Galicia.
range: Resolución
url: >-
  https://www.xunta.gal/dog/Publicados/2017/20171214/AnuncioG0422-281117-0012_gl.html
---
<p>Para xeral coñecemento, de conformidade co disposto nos artigos 72 e 104 e seguintes da Lei 29/1998, do 13 de xullo, reguladora da xurisdición contencioso-administrativa, faise público que a Sección Segunda da Sala do Contencioso-Administrativo do Tribunal Superior de Xustiza de Galicia, o 14 de abril de 2016, pronunciouse a Sentenza número 248/2016, ditada no procedemento ordinario 4863/2012, interposto pola Plataforma de Afectados por el Plan General de Ordenación Urbana de Abegondo, sentenza que na súa parte dispositiva literalmente di: </p>
    <p>«Que debemos estimar e estimamos o recurso contencioso-administrativo interposto pola Plataforma de Afectados por el Plan General de Ordenación Urbana de Abegondo contra a Orde da Consellería de Medio Ambiente, Territorio e Infraestruturas da Xunta de Galicia, do 14 de setembro de 2012, sobre aprobación definitiva do Plan xeral de ordenación municipal de Abegondo e, en consecuencia, anulamos a dita orde e o PXOM que con ela se aproba, e que son contrarios ao dereito; con imposición, por metade, á demandada e á codemandada das custas sufridas neste proceso pola parte demandante, ben que cun máximo de 2.500 euros por honorarios do letrado». </p>
    <p>A citada sentenza foi declarada firme.</p>
    <p>Santiago de Compostela, 16 de novembro de 2017</p>
    <footer><p>María Encarnación Rivas Díaz<br>Directora xeral de Ordenación do Territorio e Urbanismo</p></footer>

