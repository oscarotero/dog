---
date: '2017-12-14'
id: CA01-291117-0001
page: 56578
number: 236
agency: Consellería de Facenda
section: VI. Anuncios. a) Administración autonómica.
title: >-
  ANUNCIO do 23 de novembro de 2017, da Secretaría Xeral Técnica e do Patrimonio
  da Consellería de Facenda, de alleamento polo procedemento de poxa pública dun
  ben inmoble situado no concello de Larouco e dos dereitos hereditarios de
  Perfecta García Pinal.
range: Anuncio
url: >-
  https://www.xunta.gal/dog/Publicados/2017/20171214/AnuncioCA01-291117-0001_gl.html
---
<p>Ás 11.00 horas do día 1 de febreiro de 2018 terá lugar no salón de actos nº 2 da Vicepresidencia e Consellería de Presidencia, Administracións Públicas e Xustiza, situado no Edificio Administrativo San Caetano, en Santiago de Compostela, perante a mesa presidida pola secretaria xeral técnica e do Patrimonio, coa asistencia dun letrado da Asesoría Xurídica da Xunta de Galicia, un representante da Intervención da Comunidade Autónoma e un funcionario da Secretaría Xeral Técnica e do Patrimonio, que actuará como secretario, primeira, segunda e terceira poxa pública dos seguintes lotes de bens e dereitos da Comunidade Autónoma de Galicia, cuxo alleamento foi acordado polas ordes da Consellería de Facenda do 31 de outubro de 2017 e do 24 de outubro de 2017:</p>
    <p>• Lote 1.</p>
    <p>Urbana, terreo de 474 m2, sobre o que se asenta unha edificación de 109 m2, que foi caseta de legoeiros na estrada OU-536 (hoxe OU-636) de Trives á Rúa, no punto quilométrico 19,900, no lugar da Casilla-Freixido, no concello de Larouco. Estrema o conxunto: norte, camiño municipal; leste, estrada OU-636 de titularidade autonómica; sur, Gervasio Álvarez Díaz; oeste, Joaquín Blanco González.</p>
    <p>Referencia catastral 000900300PG59A0001RI. </p>
    <p>Inscrita no Rexistro da Propiedade da Pobra de Trives no tomo 375, libro 17, folio 14, predio 1.780 de Larouco. </p>
    <p>Tipo de licitación, primeira poxa: 8.114,68 euros.</p>
    <p>Tipo de licitación, segunda poxa: 6.897,48 euros.</p>
    <p>Tipo de licitación, terceira poxa: 5.680,28 euros.</p>
    <p>Tramo de poxa: 100 euros.</p>
    <p>• Lote 2.</p>
    <p>Dereitos hereditarios de Perfecta García Pinal, dos que foi declara herdeira a Comunidade Autónoma de Galicia en virtude do Auto do 19 de decembro de 2013, do Xulgado de Primeira Instancia número 6 de Ourense.</p>
    <p>Tipo de licitación, primeira poxa: 147.604,10 euros.</p>
    <p>Tipo de licitación, segunda poxa: 141.583,46 euros.</p>
    <p>Tipo de licitación, terceira poxa: 135.562,82 euros.</p>
    <p>Tramo de poxa: 1.000 euros.</p>
    <p>Os lotes poxaranse independentes e os interesados poden concorrer a calquera deles. Para tomar parte na poxa é requisito indispensable consignar o 20 % da cantidade sinalada como tipo de licitación do lote perante a mesa, ou acreditar que se depositou tal cantidade previamente na Caixa de Depósitos.</p>
    <p>Serán por conta dos adxudicatarios os custos dos anuncios, rateados segundo os tipos dos lotes, así como os orixinados pola adxudicación e formalización da escritura pública da venda; os demais gastos e impostos derivados da transmisión serán de aplicación conforme o disposto na lei.</p>
    <p>Os pregos de condicións que rexen os presentes alleamentos están á disposición dos interesados na Subdirección Xeral do Patrimonio, rúa Pastoriza, nº 8, 2º andar (Santiago de Compostela), así como na páxina web da Consellería de Facenda (http://www.conselleriadefacenda.es/web/facenda/a-conselleria/transparencia/contratacion-patrimonial/procedementos-de-licitacion).</p>
    <p>Teléfono de información: 981 54 41 51 e 981 54 58 67.</p>
    <p>Santiago de Compostela, 23 de novembro de 2017</p>
    <footer><p>María del Socorro Martín Hierro<br>Secretaria xeral técnica e do Patrimonio da Consellería de Facenda</p></footer>

