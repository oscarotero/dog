---
date: '2017-12-14'
id: C141-011217-0005
page: 56634
number: 236
agency: Portos de Galicia
section: VI. Anuncios. a) Administración autonómica.
title: >-
  CÉDULA do 27 de novembro de 2017 pola que se notifica reclamación de custos
  ocasionados no expediente de desafiuzamento e recuperación dun departamento do
  porto de Rianxo (A Coruña).
range: Cédula
url: >-
  https://www.xunta.gal/dog/Publicados/2017/20171214/AnuncioC141-011217-0005_gl.html
---
<p>De conformidade co disposto nos artigos 44 e 46 da Lei 39/2015 (BOE nº 236, do 2 de outubro), do procedemento administrativo común das administracións públicas, notifícase a Cunchas da Ría, S.L. mediante a publicación no <em>Boletín Oficial del Estado</em>, requirimento da Dirección de Portos de Galicia do 15 de novembro de 2017, para proceder ao pagamento de custos ocasionados con motivo da realización do desafiuzamento e recuperación do departamento de usuarios número 37 do porto de Rianxo, por non ser posible a notificación no domicilio.</p>
    <p>Así mesmo, este anuncio publicarase no <em>Diario Oficial de Galicia</em>, ben que a eficacia do acto notificado quedará supeditada á súa publicación no <em>Boletín Oficial del Estado</em>.</p>
    <p>Os custos que se reclaman derivan da apertura e cambio da pechadura do departamento, e do baleirado e posterior traslado do material que se atopa no departamento, á nave de depósitos do porto da Pobra do Caramiñal.</p>
    <p>O importe total do gasto que se reclama é de 1.024,09 euros, IVE engadido.</p>
    <p>A reclamación que se fundamenta no establecido nos artigos 100 e 103, do Real decreto lexislativo 2/2011 (BOE nº 253, do 20 de outubro), que aproba o texto refundido da Lei de portos do Estado e da mariña mercante, se emite en aplicación dos artigos 100, 101 e 102 da Lei 39/2015 (BOE nº 236, do 2 de outubro), do procedemento administrativo común das administracións públicas. </p>
    <p>Para o pagamento da cantidade reclamada, que deberá de realizarse nos prazos previstos no artigo 62 da Lei 58/2003 (BOE nº 302, do 18 de decembro), xeral tributaria, baixo a advertencia de exacción pola vía executiva, empregarase o modelo de impreso anexo á presente cédula. </p>
    <p>A presente reclamación, que ten eficacia executiva, non esgota a vía administrativa, e é susceptible de recurso de alzada que deberá ser interposto ante a Presidencia de Portos de Galicia nun prazo dun mes contado desde o día seguinte ao da publicación.</p>
    <p>Santiago de Compostela, 27 de novembro de 2017.</p>
    <footer><p>José Ignacio Villar García<br>Director de Portos de Galicia</p></footer>
    <h2>ANEXO</h2>
    <table>
     <tbody>
      <tr>
       <td>CLAVE DE INGRESO
        Entidade/Oficina/D.C./Número de conta
         2080 0394 17 3040004217</td>
      </tr>
     </tbody>
    </table>
    <p>I</p>
    <p>RECLAMACIÓN DANOS.</p>
    <p>EXPEDIENTE: EXEC. SUB. 12-55-17-01.</p>
    <p>INGRESO EN PERÍODO VOLUNTARIO.</p>
    <p>EN METÁLICO.</p>
    <table>
     <tbody>
      <tr>
       <td>Nome, apelidos ou razón social da persoa que fai o ingreso.
        CUNCHAS DA RÍA, S.L.</td>
      </tr>
     </tbody>
    </table>
    <table>
     <tbody>
      <tr>
       <td>Importe en letra
        MIL CENTO VINTE E CATRO EUROS, CON NOVE CÉNTIMOS DE EURO.</td>
      </tr>
     </tbody>
    </table>
    <table>
     <tbody>
      <tr>
       <td>Importe en cifra
        1.124,09 €</td>
      </tr>
     </tbody>
    </table>

