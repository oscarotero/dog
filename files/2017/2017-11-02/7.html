---
date: '2017-11-02'
id: G0426-301017-0002
page: 50778
number: 208
agency: Consellería do Medio Rural
section: III. Outras disposicións.
title: >-
  EXTRACTO da Orde do 30 de outubro de 2017 pola que se establecen as bases
  reguladoras das axudas destinadas a garantir a subministración de auga ás
  explotacións agrarias, e se convocan para o ano 2017.
range: Orde
url: >-
  https://www.xunta.gal/dog/Publicados/2017/20171102/AnuncioG0426-301017-0002_gl.html
---
<p>BDNS (Identif.): 368726.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo pode consultarse na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Persoas beneficiarias</p>
    <p>Poderán acollerse a estas axudas os titulares de explotacións agrícolas ou gandeiras, entendendo como tales aqueles que exercen a actividade agraria organizando os bens e dereitos integrantes da explotación con criterios empresariais e asumindo os riscos e responsabilidades civil, social e fiscal que poidan derivar da xestión da explotación, das zonas declaradas de alerta ou de prealerta por seca no ano 2017 nas demarcacións hidrográficas de Galicia Costa, Miño-Sil e do Douro no momento publicación desta convocatoria.</p>
    <p>Quedan excluídos os titulares de explotacións de autoconsumo ou sen actividade comercial.</p>
    <p>Segundo. Obxecto</p>
    <p>O obxecto desta orde é establecer as bases reguladoras das axudas, en réxime de minimis, destinadas a garantir a subministración de auga ás explotacións agrícolas e gandeiras naquelas zonas afectadas por unha declaración de seca na zona xeográfica en que están asentadas e proceder á súa convocatoria para o ano 2017 (procedemento MR405C).</p>
    <p>As axudas recollidas nesta orde teñen como finalidade facilitar o acceso á auga ás explotacións agrícolas e gandeiras que basean as súas producións en superficies de cultivos.</p>
    <p>Terceiro. Bases reguladoras</p>
    <p>Estas axudas outorgaranse ao abeiro do disposto nesta Orde do 30 de outubro de 2017 pola que se establecen as bases reguladoras das axudas destinadas a garantir a subministración de auga ás explotacións agrarias, e se convocan para o ano 2017.</p>
    <p>Cuarto. Importe</p>
    <p>1. O importe global destas axudas é de 925.000 euros.</p>
    <p>2. O importe da axuda será do 50 % dos custos subvencionables.</p>
    <p>3. O importe máximo da subvención por beneficiario non superará os 5.000 euros. En todo caso, os límites de intensidade da axuda son os especificados no Regulamento nº&amp;nbsp;1408/2013 da Comisión, do 18 de decembro de 2013, relativo á aplicación dos artigos&amp;nbsp;107 e 108 do Tratado de funcionamento da Unión Europea ás axudas de minimis ao sector agrícola (15.000 euros nun período de tres exercicios fiscais, o actual e os dous anteriores).</p>
    <p>Quinto. Prazo de presentación de solicitudes</p>
    <p>O prazo de presentación de solicitudes será dun mes, que se contará desde o día seguinte ao da publicación desta orde no Diario Oficial de Galicia.</p>
    <p>Sexto. Investimentos subvencionables</p>
    <p>Serán subvencionables os seguintes conceptos:</p>
    <p>a) Novas estruturas e mellora das estruturas existentes para o abastecemento de auga tales como balsas de almacenamento, bebedoiros, conducións para o seu abastecemento, sempre que non supoña unha nova captación de auga.</p>
    <p>b) Equipamentos para a mellora do abastecemento de auga ás explotacións gandeiras, como cisternas móbiles ou bebedoiros móbiles.</p>
    <p>c) En xeral, servizos de abastecemento de auga ás explotacións agrarias.</p>
    <p>Santiago de Compostela, 30 de outubro de 2017</p>
    <footer><p>Belén Mª do Campo Piñeiro<br>Directora xeral de Gandaría, Agricultura e Industrias Agroalimentarias</p></footer>

