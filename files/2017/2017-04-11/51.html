---
date: '2017-04-11'
id: G0426-280317-0006
page: 17418
number: 71
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 23 de marzo  de 2017, da Xefatura Territorial de Ourense, polo que
  se anuncia a toma de posesión provisional dos predios de substitución  na zona
  de concentración parcelaria do Mundil (Cartelle-Ourense).
range: Anuncio
url: >-
  https://www.xunta.gal/dog/Publicados/2017/20170411/AnuncioG0426-280317-0006_gl.html
---
<p>Ao amparo do disposto pola disposición transitoria primeira da Lei 4/2015, do 17 de xuño, de mellora da estrutura territorial agraria de Galicia, a Lei 10/1985, de concentración parcelaria para Galicia, modificada pola Lei 12/2001, do 10 de setembro, con data do 20 de marzo de 2017, o director xeral de Desenvolvemento Rural resolveu dar toma de posesión provisional dos predios resultantes do proceso de concentración parcelaria da zona do Mundil (Cartelle, Ourense).</p>
    <p>As datas para tomar posesión dos predios son as seguintes:</p>
    <p>1. Para terreos de prado, pasteiro, labradío sen colleita e monte, o día 15 de abril de 2017.</p>
    <p>2. Para a retirada do arboredo e restantes terreos, no momento en que se retiren as colleitas actuais e, en todo caso, como data límite o día 1 de novembro de 2017, tendo presente que para a corta de especies autóctonas protexidas debe contarse co preceptivo permiso do servizo de montes e o informe favorable do servizo de conservación da natureza. </p>
    <p>Deberá terse en conta que impedir ou obstaculizar a toma de posesión é considerado unha infracción moi grave, que pode ser sancionada con multa de ata 3.005,06 euros, e poderá darse, logo de apercibimento, mediante compulsión directa sobre as persoas que a impidan.</p>
    <p>Dentro dos sesenta días naturais seguintes ao 15 de abril de 2017 en que os predios de substitución se poñen á disposición dos participantes para que tomen posesión deles, as persoas interesadas poderán reclamar, achegando ditame pericial, sobre diferencias superiores ao 2 % entre a cabida real dos novos predios e a que conste no expediente de concentración. Os titulares dos novos predios poderán acceder a eles para proceder á súa medición no prazo sinalado anteriormente. Debe terse en conta que:</p>
    <p>1. A falta de superficie dun predio non será compensada cando exista exceso de superficie no resto das atribucións da mesma titularidade suficiente para compensar a puntuación final atribuída.</p>
    <p>2. Non procede reclamación no caso de que o novo predio coincida exactamente coa parcela achegada polo mesma persoa titular.</p>
    <p>Ourense, 23 de marzo de 2017</p>
    <footer><p>Yago Borrajo Sánchez<br>Xefe territorial de Ourense</p></footer>

