---
date: '2017-11-23'
id: O92-151117-0002
page: 53730
number: 223
agency: Instituto Galego de Promoción Económica
section: III. Outras disposicións.
title: >-
  EXTRACTO da Resolución do 17 de novembro de 2017 pola que se dá publicidade ao
  acordo do Consello de Dirección que aproba as bases reguladoras das liñas de
  apoio ao acceso e adecuación do financiamento das explotacións produtoras e
  transformadoras de uva e de castañas afectadas polas xeadas e sarabiadas, e
  das explotacións produtoras de pataca, cereal, horta e froiteiras afectadas
  pola sarabia, instrumentadas mediante convenio de colaboración subscrito coas
  entidades financeiras e as sociedades de garantía recíproca, e se procede á
  súa convocatoria en réxime de concorrencia non competitiva.
range: Resolución
url: >-
  https://www.xunta.gal/dog/Publicados/2017/20171123/AnuncioO92-151117-0002_gl.html
---
<p>BDNS (Identif.): 371965.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (BDNS) (http://www.pap.minhap.gob.es/bdnstrans/index):</p>
    <p>Primeiro. Beneficiarias</p>
    <p>Poderán acceder ás liñas de financiamento previstas nestas bases as pequenas e medianas empresas, incluídos os autónomos, segundo a definición establecida pola Comisión Europea, que desenvolvan a actividade económica de produción ou transformación de uva ou castañas e se visen afectadas polas xeadas ou sarabiadas, así como as produtoras de pataca, cereal, horta e froiteiras afectadas pola sarabia.</p>
    <p>Tamén poderán acceder á condición de beneficiario as comunidades de bens, sociedades civís ou calquera outro tipo de unidade económica ou patrimonio separado que, aínda carecendo de personalidade xurídica, poidan levar a cabo as actividades ou estean na situación que motiva a concesión da axuda. </p>
    <p>Neste caso, o préstamo deberá estar formalizado a nome da entidade e deberá ser asinado por cada un dos seus membros. No caso das cooperativas, o préstamo poderá estar asinado por un representante da entidade, logo de autorización dela, ou polos cooperativistas, que asumirán a débeda en proporción á súa porcentaxe de participación.</p>
    <p>Ademais deberán cumprir os requisitos establecidos no artigo 2 das bases reguladoras.</p>
    <p>Segundo. Obxecto </p>
    <p>As axudas concédense en réxime de concorrencia non competitiva e teñen por obxecto regular o contido e procedemento de tramitación de dúas liñas de financiamento bonificado dirixido ás explotacións produtoras e transformadoras de uva e de castañas afectadas polas xeadas dos días 27 e 28 de abril de 2017, ás explotacións produtoras de pataca, cereal e horta afectadas pola sarabia do día 6 de xullo de 2017 e ás explotacións produtoras e transformadoras de uva, castañas e de froiteiras afectadas polas sarabiadas do día 27 de agosto de 2017, co obxecto de adecuar e reforzar a súa estrutura financeira. </p>
    <p>Os apoios poderán materializarse a través de dúas liñas:</p>
    <p>Liña 1. Refinanciamento de pasivos.</p>
    <p>Liña 2. Apoio ao circulante.</p>
    <p>Terceiro. Bases reguladoras</p>
    <p>Resolución do 17 de novembro de 2017 pola que se dá publicidade ao acordo do Consello de Dirección que aproba as bases reguladoras das liñas de apoio ao acceso e adecuación do financiamento das explotacións produtoras e transformadoras de uva e de castañas afectadas polas xeadas e sarabiadas, e das explotacións produtoras de pataca, cereal, horta e froiteiras afectadas pola sarabia, instrumentadas mediante convenio de colaboración subscrito coas entidades financeiras e as sociedades de garantía recíproca, e se procede á súa convocatoria en réxime de concorrencia non competitiva.</p>
    <p>Cuarto. Importe</p>
    <p>Os créditos dispoñibles para concesións de subvención nesta convocatoria aboaranse con cargo á aplicación orzamentaria 09.A1.741A.7700, por un importe de 1.000.000,00 €, para o exercicio 2018.</p>
    <p>Quinto. Prazo de presentación de solicitudes</p>
    <p>O prazo de presentación de solicitudes por parte do interesado no Igape comezará o día seguinte ao da publicación da resolución de convocatoria no Diario Oficial de Galicia e rematará o 28 de febreiro de 2018. As entidades financeiras deberán comunicar ao Igape a súa decisión sobre a concesión da operación financeira, ata o 26 de marzo de 2018. </p>
    <p>No caso de esgotamento do crédito, o Igape publicará a dita circunstancia no Diario Oficial de Galicia e na páxina web do Igape www.igape.es co fin de pechar anticipadamente o prazo de presentación de solicitudes, de conformidade co establecido no artigo 31.4 da citada Lei de subvencións de Galicia.</p>
    <p>Santiago de Compostela, 17 de novembro de 2017</p>
    <footer><p>Pablo Casal Espido<br>Secretario xeral do Instituto Galego de Promoción Económica</p></footer>

