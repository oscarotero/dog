---
date: '2017-01-25'
id: G0007-040117-0002
page: 3916
number: 17
agency: Xulgado do Social número 3 de Santiago de Compostela
section: V. Administración de xustiza.
title: EDICTO (457/2014).
range: Edicto
url: >-
  https://www.xunta.gal/dog/Publicados/2017/20170125/AnuncioG0007-040117-0002_gl.html
---
<p>NIG: 15078 44 4 2013 0002936</p>
    <p>SSS Seguridade Social 457/2014 </p>
    <p>Procedemento orixe:/</p>
    <p>Sobre Seguridade Social </p>
    <p>Demandante: Dolores Carnota Beade</p>
    <p>Avogada: Cristina Goldar Soto</p>
    <p>Demandados: Instituto Nacional da Seguridade Social, MC Mutual, Mutua de Accidentes de Traballo e Enfermidades Profesionais da Seguridade Social, María de los Ángeles Pérez Casais </p>
    <p>Eu, Susana Varela Amboage, letrada da Administración de xustiza do Xulgado do Social número 3 de Santiago de Compostela, fago saber que no procedemento sobre seguridade social 457/2014 deste xulgado do social, seguido por instancia de Dolores Carnota Beade contra o Instituto Nacional da Seguridade Social, María de los Ángeles Pérez Casais e outros, ditouse a seguinte resolución:</p>
    <p>«Sentenza.</p>
    <p>Santiago de Compostela, 30 de decembro de 2016</p>
    <p>Vistos por Sandra María Iglesias Barral, maxistrada xuíza do Xulgado do Social número 3 de Santiago de Compostela e o seu partido, os presentes autos de xuízo número 457/2014, seguidos por instancia de Dolores Carnota Beade, asistida pola letrada Sra. Goldar Soto, contra o Instituto Social da Seguridade Social, representada e asistida pola letrada Sra. Suárez Berea, contra MC Mutual, representada e asistida pola letrada Sra. Fernández Chao González Dopeso e contra María Ángeles Pérez Casais, que non comparece, sobre determinación de continxencia, dos que resultan os seguintes</p>
    <p>(…)</p>
    <p>Decido:</p>
    <p>Que debo desestimar a demanda presentada por instancia de Dolores Carnota Beade contra o INSS; MC Mutual e María Ángeles Pérez Casais e, en consecuencia, absolvo as demandas de todos os pedimentos efectuados na súa contra.</p>
    <p>Notifíquese ás partes a presente resolución.</p>
    <p>Modo de impugnación. Advírtese as partes de que contra a presente resolución poderán interpoñer recurso de suplicación ante o Tribunal Superior de Xustiza que deberá ser anunciado por comparecencia, ou mediante escrito presentado na oficina xudicial dentro dos cinco días seguintes á notificación desta sentenza, ou por simple manifestación no momento en que se lle practique a notificación. Advírtase igualmente o recorrente que non fose traballador ou beneficiario do réxime público da Seguridade Social, ou os seus habentes causa, ou non teña recoñecido o beneficio de xustiza gratuíta, que deberá depositar a cantidade de 300 euros na conta aberta en Banesto a nome desta oficina xudicial, acreditando mediante a presentación do xustificante de ingreso no período comprendido ata a formalización do recurso, así como no caso de ter sido condenado en sentenza ao pagamento dalgunha cantidade, deberá consignar na conta de depósitos e consignacións aberta a cantidade obxecto de condena, ou formalizar aval bancario a primeiro requirimento indefinido pola devandita cantidade no que se faga constar a responsabilidade solidaria do avalista, incorporándoos a esta oficina xudicial co anuncio de recurso. En todo caso, o recorrente deberá designar letrado para a tramitación do recurso, ao momento de anuncialo.</p>
    <p>A anterior resolución entregarase á letrada da Administración de xustiza para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente en primeira instancia, pronúncioo, mando e asino».</p>
    <p>E para que sirva de notificación en legal forma a María de los Ángeles Pérez Casais, en ignorado paradoiro, expido o presente edicto para a súa inserción no <em>Diario Oficial de Galicia</em> e no taboleiro de anuncios deste xulgado.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 4 de xaneiro de 2017</p>
    <footer><p>A letrada da Administración de xustiza</p></footer>

