---
date: '2017-07-26'
id: O900-180717-0002
page: 35526
number: 141
agency: Parlamento de Galicia
section: III. Outras disposicións.
title: >-
  ACORDO do 4 de xullo de 2017, da Mesa do Parlamento de Galicia, polo que se
  aproba a oferta de emprego público para o ano 2017.
range: Acordo
url: >-
  https://www.xunta.gal/dog/Publicados/2017/20170726/AnuncioO900-180717-0002_gl.html
---
<p>O Estatuto de persoal do Parlamento de Galicia establece no seu artigo 17 que as necesidades de recursos humanos con asignación orzamentaria que non poidan ser cubertas co persoal existente e se deban prover mediante persoal de novo ingreso serán obxecto, de ser o caso, de aprobación dunha oferta anual de emprego público, que se publicará no Boletín Oficial do Parlamento de Galicia e no Diario Oficial de Galicia.</p>
    <p>Mediante Acordo da Mesa de Negociación da Administración do Parlamento de Galicia do 3 de xullo de 2017 establecéronse os criterios xerais dos plans de oferta de emprego público.</p>
    <p>Conforme o anterior e unha vez analizadas as necesidades de persoal existentes, a Mesa da Cámara, na súa reunión de 4 de xullo de 2017, </p>
    <h2>DISPÓN:</h2>
    <p>Aprobar a oferta de emprego público da Administración do Parlamento de Galicia para o ano 2017, constituída polas seguintes prazas vacantes dotadas orzamentariamente e que deben ser provistas mediante o persoal de novo ingreso que se relaciona a seguir:</p>
    <p>Tipo de persoal: funcionario. </p>
    <p>Grupo de clasificación profesional: A.</p>
    <p>Corpo de letradas e letrados do Parlamento de Galicia. </p>
    <p>Número de prazas: 1.</p>
    <p>Tipo de persoal: funcionario.</p>
    <p>Grupo de clasificación profesional: B.</p>
    <p>Corpo de xestión do Parlamento de Galicia.</p>
    <p>Escala técnica de tecnoloxías. </p>
    <p>Número de prazas: 2.</p>
    <p>Tipo de persoal: funcionario.</p>
    <p>Grupo de clasificación profesional: D.</p>
    <p>Corpo auxiliar do Parlamento de Galicia.</p>
    <p>Número de prazas: 1.</p>
    <p>O ingreso nos corpos e na escala relacionados farase por oposición libre.</p>
    <p>Santiago de Compostela, 4 de xullo de 2017</p>
    <footer><p>Diego Calvo Pouso<br>Vicepresidente primeiro do Parlamento de Galicia</p></footer>

