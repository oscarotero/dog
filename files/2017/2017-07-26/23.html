---
date: '2017-07-26'
id: G0424-060717-0003
page: 35559
number: 141
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 5 de xullo de 2017, da Xefatura Territorial de Lugo, pola que se
  concede a autorización administrativa previa e de construción dunha
  instalación eléctrica no concello de Lugo (expediente IN407A 2016/153-2, 8462
  AT).
range: Resolución
url: >-
  https://www.xunta.gal/dog/Publicados/2017/20170726/AnuncioG0424-060717-0003_gl.html
---
<p>Visto o expediente para outorgamento de autorización administrativa previa e de construción da instalación eléctrica que a seguir se describe:</p>
    <p>Solicitante: Begasa.</p>
    <p>Domicilio social: rúa Ramón Mª Aller Ulloa, 9, 27003 Lugo.</p>
    <p>Denominación: adecuación LMTS LP sindicatos. Tramo: CT Flores (882) CT Montero Ríos 1 (1445).</p>
    <p>Situación: concello de Lugo.</p>
    <p>Características técnicas: </p>
    <p>1. LMT soterrada a 20 kV con orixe no CT Montero Ríos (1445) e final no CT Flores (882) en condutor tipo RHZ1-150.</p>
    <p>2. Desmontaxe de 260 metros de condutor do tramo de liña que vai desde o CT Montero Ríos 1 (1445) ata o CT rolda da Muralla 25. Desprazamento de 35 metros de condutor do tramo de liña que vai desde o CT rolda da Muralla 25 (1446) ata o CT Flores (882) e realización dun empalme entre condutores RHZ1-150 e RHZ1-150.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310, do 27 de decembro), do sector eléctrico e no título VII, capítulo II do Real decreto&amp;nbsp;1955/2000, do 1 de decembro (BOE núm. 310, do 27 de decembro), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54, do 19 de marzo), esta xefatura territorial, de acordo coas competencias que resultan dos decretos 129/2015, do 8 de outubro (DOG núm. 194, do 9 de outubro) e 175/2015, do 3 de decembro (DOG núm. 232, do 4 de decembro), polos que se crea e establece a estrutura orgánica da consellería, e tendo en conta o Decreto 9/2017, do 12 de xaneiro (DOG. núm. 22, do 1 de febreiro), sobre órganos competentes para autorización de instalacións eléctricas na Comunidade Autónoma de Galicia, resolve:</p>
    <p>Conceder a autorización administrativa previa e de construción das ditas instalacións, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial e outros necesarios para a realización das obras das instalacións autorizadas.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución cabe interpor recurso de alzada ante o conselleiro de Economía, Emprego e Industria no prazo dun mes, a partir do día seguinte ao da notificación ou publicación desta resolución; tamén se poderá interpoñer calquera outro recurso que xulgue pertinente ao seu dereito.</p>
    <p>Lugo, 5 de xullo de 2017</p>
    <footer><p>Pilar Fernández López<br>Xefa territorial de Lugo</p></footer>

