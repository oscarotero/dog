---
date: '2017-07-26'
id: G2410-040717-0004
page: 35539
number: 141
agency: Xulgado do Social número 1 de Santiago de Compostela
section: V. Administración de xustiza.
title: EDICTO (109/2015).
range: Edicto
url: >-
  https://www.xunta.gal/dog/Publicados/2017/20170726/AnuncioG2410-040717-0004_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento ordinario 109/2015 deste xulgado do social, seguidos por instancia de Santiago Rosende Mallo contra Adekua de Montajes, S.L., e Fondo de Garantía Salarial ditouse a seguinte resolución, cuxa parte dispositiva se achega:</p>
    <p>«Que estimando substancialmente a demanda interposta por Santiago Rosende Mallo contra o Fogasa, debo declarar e declaro o dereito do demandante a percibir a prestación de garantía salarial do Fogasa aplicando un salario módulo diario de 43,09 euros e, en consecuencia, debo condenar e condeno ao Fogasa a se ater a devandita declaración, e a aboarlle ao demandante a suma de 321,85 euros en concepto de diferenza no importe da prestación de garantía salarial recoñecida por salarios entre a que debeu percibir e a efectivamente percibida, máis os xuros do artigo 576 da LEC que se percibirán a partir dos tres meses seguintes ao día de notificación da presente resolución; con absolución neste procedemento da empresa Adekua de Montajes, S.L., das peticións deducidas contra ela.</p>
    <p>Notifíquese ás partes a presente resolución facéndolles saber que fronte a esta non cabe recurso».</p>
    <p>E para que sirva de notificación en legal forma a Adekua de Montajes, S.L., en ignorado paradoiro, expido o presente edicto para a súa inserción en Diario Oficial de Galicia.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan auto ou sentenza, ou cando se trate de emprazamento.</p>
    <p>Santiago de Compostela, 4 de xullo de 2017</p>
    <footer><p>A letrada da Administración de xustiza</p></footer>

