---
date: '2017-08-09'
id: G0422-020817-0004
page: 38413
number: 151
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  ANUNCIO do 1 de agosto de 2017, da Dirección Xeral de Calidade Ambiental e
  Cambio Climático, polo que se somete a información pública a solicitude de
  autorización ambiental integrada e o estudo de impacto ambiental para a planta
  de moenda, almacenamento e expedición de cemento de Cementos Tudela Veguín,
  S.A.U., en Narón.
range: Anuncio
url: >-
  https://www.xunta.gal/dog/Publicados/2017/20170809/AnuncioG0422-020817-0004_gl.html
---
<p>Para os efectos previstos no artigo 16 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (BOE núm. 316, do 31 de decembro) e no artigo 36 da Lei 21/2013, do 9 de decembro, de avaliación ambiental (BOE núm. 296, do 11 de decembro) faise público que, por espazo de 30 días hábiles, contados a partir do seguinte ao da publicación deste anuncio no Diario Oficial de Galicia, quedarán expostos os documentos titulados:</p>
    <p>– Proxecto básico de solicitude de autorización ambiental integrada para instalación de moenda, almacenamento e expedición de cemento en Narón, A Coruña. Xullo 2017. Revisión: 1.</p>
    <p>– Resumo non técnico de proxecto básico de solicitude de autorización ambiental integrada para instalación de moenda, almacenamento e expedición de cemento en Narón, A Coruña. Xullo 2017. Revisión: 1.</p>
    <p>– Estudo de impacto ambiental para solicitude de autorización ambiental integrada para instalación de moenda, almacenamento e expedición de cemento en Narón, A Coruña. Xullo 2017. Revisión: 1.</p>
    <p>– Resumo non técnico de estudo de impacto ambiental para solicitude de autorización ambiental integrada para instalación de moenda, almacenamento e expedición de cemento en Narón, A Coruña. Xullo 2017. Revisión: 1.</p>
    <p>Para que calquera interesado poida consultalos e, de ser o caso, formular dentro do dito prazo as alegacións, suxestións ou observacións que coide convenientes, os documentos poderán consultarse:</p>
    <p>– Na Dirección Xeral de Calidade Ambiental e Cambio Climático, Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela), en horario de atención ao público.</p>
    <p>– Na páxina web da Consellería de Medio Ambiente e Ordenación do Territorio (http://cmaot.xunta.gal&gt;&gt;medio ambiente e sostibilidade &gt;&gt;prevención e control de actividades&gt;&gt;autorización ambiental integrada &gt;&gt;proxectos en información pública).</p>
    <p>As alegacións, suxestións ou observacións dirixiranse ao Servizo de Prevención e Control Integrados da Contaminación.</p>
    <p>Santiago de Compostela, 1 de agosto de 2017</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO<br>Memoria resumo</h2>
    <p>Titular: Cementos Tudela Veguín, S.A.U. </p>
    <p>CIF: A74314980.</p>
    <p>Domicilio social: rúa Argüelles, 25, Oviedo.</p>
    <p>Localización da instalación: nordeste do sector IV do polígono industrial de Río do Pozo.</p>
    <p>Actividade: moenda, almacenamento e expedición de cemento.</p>
    <p>Descrición da instalación: a planta recibe a granel todos os compoñentes do cemento (clínker, xeso e adicións) para a súa moenda e posterior expedición. O proceso consta das seguintes etapas: transporte e almacenamento de materias primas, moenda do cemento, almacenamento e ensilado (ou ensacado e paletizado, en función do tipo de cemento) e comercialización.</p>
    <p>Verteduras: o proceso non xera aguas residuais de orixe industrial. As augas residuais pluviais recóllense e trátanse nunha balsa de decantación antes da súa conexión coa rede municipal de pluviais e as augas sanitarias recóllense e trátanse nunha foxa séptica antes da súa conexión coa rede municipal.</p>

