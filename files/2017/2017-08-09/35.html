---
date: '2017-08-09'
id: G0424-270717-0001
page: 38429
number: 151
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ANUNCIO do 27 de xullo de 2017, da Xefatura Territorial da Coruña, de
  convocatoria para o levantamento das actas previas á ocupación correspondentes
  aos bens e dereitos afectados polo expediente de expropiación IN661A 2004/9-1,
  no concello de Muxía.
range: Anuncio
url: >-
  https://www.xunta.gal/dog/Publicados/2017/20170809/AnuncioG0424-270717-0001_gl.html
---
<p>Para dar cumprimento ao disposto no artigo 44 da Lei 39/2015, do 1 de outubro, do procedemento administrativo común das administracións públicas, segundo o cal a publicación no <em>Boletín Oficial del Estado</em> resulta preceptiva «cando os interesados nun procedemento sexan descoñecidos, se ignore o lugar de notificación ou ben, intentada esta, non se puidese practicar...», mediante o presente anuncio convócanse todas as persoas interesadas no acto de levantamento das actas previas á ocupación dos bens e dereitos afectados pola instalación eléctrica denominada Parque Eólico Muxía I, no concello de Muxía (expediente IN661A 2004/9-1), acto que terá lugar sobre o terreo segundo o calendario e os datos que se sinalan no cadro anexo que máis abaixo se detalla.</p>
    <p>Ao acto deberán comparecer as persoas propietarias ou titulares de dereitos sobre os bens afectados, por si ou representados por persoa debidamente autorizada, exhibindo o seu DNI/NIF, así como os documentos acreditativos da titularidade.</p>
    <p>A Coruña, 27 de xullo de 2017</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <p>Expediente: IN661A 2004/9-1.</p>
    <p>Entidade beneficiaria: EDP Renovables España, S.L.U.</p>
    <p>Denominación da instalación: Parque Eólico Muxía I.</p>
    <p>Concello: Muxía.</p>
    <table>
     <tbody>
      <tr>
       <td>Predio</td>
       <td>Lugar</td>
       <td>Titularidade</td>
       <td>Data</td>
       <td>Hora</td>
      </tr>
      <tr>
       <td>155</td>
       <td>Prado de Serra</td>
       <td>Julia Concepción López Blanco</td>
       <td>10.8.2017</td>
       <td>10.05</td>
      </tr>
     </tbody>
    </table>

