---
date: '2017-08-30'
id: L257-250817-0002
page: 41052
number: 164
agency: Concello de Vigo
section: VI. Anuncios. b) Administración local.
title: ANUNCIO da contratación da subministración dun equipamento de topografía.
range: Anuncio
url: >-
  https://www.xunta.gal/dog/Publicados/2017/20170830/AnuncioL257-250817-0002_gl.html
---
<p>1. Entidade adxudicadora. Organismo: Concello de Vigo. Dependencia: Área de Fomento. Nº de expediente: 4.706-440.</p>
    <p>2. Obxecto do contrato: a adquisición dun equipamento de topografía, composto por unha estación total robótica, receptor GNSS e software, necesario para poder desenvolver os traballos topográficos da Concellaría de Fomento.</p>
    <p>División por lotes e número de lotes: non.</p>
    <p>Lugar de execución: Vigo.</p>
    <p>Prazo de execución: quince (15) días. Prórroga: non.</p>
    <p>3. Tramitación e procedemento:</p>
    <p>Tramitación: ordinaria.</p>
    <p>Procedemento: aberto.</p>
    <p>4. Orzamento base: 33.057,85 euros. IVE para soportar pola Administración: 6.942,15 euros. Orzamento total: 40.000,00 euros.</p>
    <p>5. Garantías exixidas. a) Provisional: non se exixe. b) Definitiva: si (5 % do prezo de adxudicación do contrato, excluído o IVE). c) Complementaria: si, por un importe do 5 % do prezo de adxudicación do contrato, excluído o IVE, cando a oferta adxudicada fose cualificada inicialmente como en presunción de oferta anormal ou desproporcionada e fose xustificada adecuadamente. </p>
    <p>6. Obtención da documentación e información: www.vigo.org (perfil do contratante). Teléfono 986 81 01 48. Fax 986 22 62 06.</p>
    <p>Data límite para solicitar documentación: ata sete días antes do día de finalización do prazo de presentación de proposicións.</p>
    <p>7. Requisitos específicos do contratista: a) Documentos acreditativos da solvencia económica e financeira: declaración do volume anual de negocio. Consideraranse con solvencia económica e financeira os licitadores que no conxunto dos últimos tres anos teñan un volume de facturación que sexa igual ou superior ao prezo do contrato. b) Documentos acreditativos da solvencia técnica e profesional: unha relación das principais subministracións similares ao obxecto do contrato, realizadas nos últimos cinco anos, que inclúa importe, datas e o seu destinatario, público ou privado, por importe igual ou superior ao prezo do contrato. Considerarase acreditada a solvencia se nalgún dos últimos cinco anos acredita subministracións por importe igual ou superior a unha anualidade media do prezo do contrato. As subministracións efectuadas acreditaranse mediante certificados expedidos ou visados polo órgano competente, cando o destinatario sexa unha entidade do sector público; cando o destinatario sexa un suxeito privado, mediante un certificado expedido por este ou, na falta deste certificado, mediante unha declaración do empresario.</p>
    <p>8. Presentación de ofertas. Prazo: o prazo rematará o décimo quinto día (15º) seguinte ao da última publicación deste anuncio no BOP ou no DOG.</p>
    <p>Documentación: a exixida nas cláusulas 12 e 13 do prego de condicións administrativas e no punto 7 da folla de especificacións do contrato.</p>
    <p>Lugar de presentación: Rexistro Xeral do Concello de Vigo; Pza. do Rei, número 1, 36202 Vigo, ata as 13.30 horas do último día do prazo.</p>
    <p>Admisión de melloras: non.</p>
    <p>Prazo da obriga de manter a oferta: dous meses contados desde o día da apertura de proposicións.</p>
    <p>9. Apertura das ofertas técnica e económica: entidade, domicilio e localidade: véxase o punto 6 do anuncio.</p>
    <p>Data e hora: se anunciarán no perfil do contratante do Concello de Vigo.</p>
    <p>10. Outras informacións: </p>
    <p>11. Páxina web para a obtención de información: www.vigo.org.</p>
    <p>Vigo, 18 de agosto de 2017</p>
    <footer><p>O alcalde<br>P.D. (Decreto e Acordo do 19.6.2015)<br>David Regades Fernández<br>Concelleiro delegado de Contratación</p></footer>

