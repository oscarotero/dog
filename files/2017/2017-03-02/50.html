---
date: '2017-03-02'
id: O92-200217-0004
page: 10896
number: 43
agency: Instituto Galego de Promoción Económica
section: VI. Anuncios. a) Administración autonómica.
title: >-
  RESOLUCIÓN do 17 de febreiro de 2017 pola que se comunica o inicio de
  procedemento de incumprimento e a resolución de retención de pagamento do
  expediente IG107.2014.1.10 e un máis.
range: Resolución
url: >-
  https://www.xunta.gal/dog/Publicados/2017/20170302/AnuncioO92-200217-0004_gl.html
---
<p>Intentadas as notificacións persoais e devoltas polo servizo de Correos ao resultar imposible a súa práctica, de conformidade co establecido no artigo 44 da Lei 39/2015, do 1 de outubro, do procedemento administrativo común das administracións públicas, por esta resolución ponse en coñecemento dos titulares dos expedientes relacionados no anexo a esta resolución que o director xeral do Igape acordou iniciar o procedemento de incumprimento das condicións impostas nas resolucións de concesión das axudas outorgadas, co obxecto de determinar o alcance do incumprimento, que podería dar lugar á revogación das axudas concedidas e suspender os pagamentos ata que se diten as resolucións que poñan fin aos procedementos de incumprimento.</p>
    <p>Os actos obxecto deste anuncio non se publican na súa integridade en virtude da cautela prevista no artigo 46 da Lei 39/2015. Concédeselles aos titulares dos expedientes un prazo de quince (15) días hábiles desde a publicación desta resolución no Boletín Oficial del Estado para presentaren alegacións co fin de xustificar a non procedencia destes presuntos incumprimentos. Así mesmo, as resolucións de retención de pagamento esgotan a vía administrativa e contra elas os titulares dos expedientes poderán interpoñer recurso contencioso-administrativo, ante os xulgados do contencioso-administrativo de Santiago de Compostela, no prazo de dous meses contados a partir do día seguinte ao da publicación desta resolución no Boletín Oficial del Estado. Non obstante, previamente poderán interpoñer recurso de reposición, ante a Dirección Xeral do Igape, dentro do prazo dun mes contado a partir do día seguinte ao da publicación desta resolución. Os expedientes póñense de manifesto aos interesados neste centro directivo sito en Santiago de Compostela; Complexo Administrativo San Lázaro, s/n.</p>
    <p>Santiago de Compostela, 17 de febreiro de 2017</p>
    <footer><p>Juan Manuel Cividanes Roger<br>Director xeral do Instituto Galego de Promoción Económica</p></footer>
    <h2>ANEXO</h2>
    <table>
     <tbody>
      <tr>
       <td>Nº expediente</td>
       <td>Nome/razón social</td>
       <td>Programa de axudas</td>
       <td>Data resolución</td>
       <td>Órgano que dita a resolución</td>
       <td>Notificación</td>
      </tr>
      <tr>
       <td>IG107.2014.1.10</td>
       <td>La Empanadilla Sabrosa, S.L.</td>
       <td>Proxectos de creación de pequenas e medianas empresas ou de realización de investimentos en pequenas e medianas empresas novas promovidas por novos emprendedores, cofinanciados polo Fondo Europeo de Desenvolvemento Rexional no marco do programa operativo Feder Galicia 2007-2013 (Galicia Emprende) (Resolución do 5 de decembro de 2013; DOG núm. 238, do 13 de decembro)</td>
       <td>1.12.2016</td>
       <td>Director xeral do Igape</td>
       <td>Acordo de inicio de expediente de incumprimento total e resolución de retención de pagamentos</td>
      </tr>
      <tr>
       <td>IG204.2015.1.48</td>
       <td>Rodríguez Fernández, Andrés</td>
       <td>Programa de apoio financeiro ás pemes-axudas para a bonificación dos custos do financiamento das pemes de Galicia, titulares de préstamos superiores a 25.000 € (Resolución do 5 de xuño de 2015; DOG núm. 115, do 19 de xuño)</td>
       <td>23.1.2017</td>
       <td>Director xeral do Igape</td>
       <td>Acordo de inicio de expediente de incumprimento total e resolución de retención de pagamentos</td>
      </tr>
     </tbody>
    </table>

