---
date: '2017-01-03'
id: G0422-291216-0001
page: 192
number: 2
agency: Consellería de Medio Ambiente e Ordenación do Territorio
section: III. Outras disposicións.
title: >-
  ORDE do 22 de decembro de 2016 pola que se modifica o Plan de xestión da pesca
  fluvial nas augas salmoneiras do río Ulla (modificación do réxime de pesca do
  couto de Pontevea).
range: Orde
url: >-
  https://www.xunta.gal/dog/Publicados/2017/20170103/AnuncioG0422-291216-0001_gl.html
---
<p>O Plan de xestión da pesca fluvial nas augas salmoneiras do río Ulla aprobouse mediante a Orde do 12 de decembro de 2014 pola que se aproba o Plan de xestión da pesca fluvial nas augas salmoneiras do río Ulla (DOG núm. 244, do 22 de decembro).</p>
    <p>O dito plan modificouse mediante a Orde do 15 de decembro de 2015 pola que se modifica o Plan de xestión da pesca fluvial nas augas salmoneiras do río Ulla (DOG núm. 2, do 5 de xaneiro de 2016).</p>
    <p>De conformidade co disposto no artigo 68 do Regulamento de ordenación da pesca fluvial e dos ecosistemas acuáticos continentais, aprobado polo Decreto 130/1997, do 14 de maio (DOG núm. 106, do 4 de xuño), o Servizo Provincial de Conservación da Natureza de Pontevedra iniciou o expediente de modificación do Plan de xestión da pesca fluvial nas augas salmoneiras do río Ulla.</p>
    <p>A proposta de modificación do Plan de xestión da pesca fluvial nas augas salmoneiras do río Ulla foi sometida a información pública mediante a Resolución da Xefatura Territorial de Pontevedra do 31 de outubro de 2016 (DOG núm. 221, do 18 de novembro). </p>
    <p>No prazo de participación pública non se presentaron alegacións. </p>
    <p>Na tramitación da modificación do Plan de xestión da pesca fluvial nas augas salmoneiras do río Ulla foron oídos o Comité Provincial de Pesca Fluvial de Pontevedra, na sesión que tivo lugar o 27 de outubro de 2016, e o Comité Galego de Pesca Fluvial, na sesión que tivo lugar o 30 de novembro de 2016. Ambos os comités emitiron informes favorables sobre a modificación do plan.</p>
    <p>A tramitación do expediente de modificación do Plan de xestión da pesca fluvial nas augas salmoneiras do río Ulla axustouse ao establecido na Lei 7/1992, do 24 de xullo, de pesca fluvial (DOG núm. 151, do 5 de agosto), e ao Decreto 130/1997, do 14 de maio, polo que se aproba o Regulamento de ordenación da pesca fluvial e dos ecosistemas acuáticos continentais.</p>
    <p>Con suxeición ao establecido no artigo 68 do Decreto 130/1997, do 14 de maio, a Consellería de Medio Ambiente e Ordenación do Territorio é o órgano competente para a aprobación dos plans de xestión de recursos piscícolas.</p>
    <p>En virtude do anterior, en concordancia co disposto no artigo 27.15 do Estatuto de autonomía, e en uso das atribucións que me confire a Lei 1/1983, do 22 de febreiro, de normas reguladoras da Xunta e a súa Presidencia, </p>
    <h2>DISPOÑO:</h2>
    <p>Artigo único. <em>Aprobación da modificación do Plan de xestión da pesca fluvial</em></p>
    <p>Apróbase a modificación do Plan de xestión da pesca fluvial nas augas salmoneiras do río Ulla (modificación do réxime de pesca do couto de Pontevea).</p>
    <p>Disposición adicional única</p>
    <p>O contido íntegro deste plan poderá consultarse nas dependencias da Dirección Xeral de Patrimonio Natural da Consellería de Medio Ambiente e Ordenación do Territorio, sitas en San Lázaro, s/n, Santiago de Compostela, así como na páxina web da Consellería de Medio Ambiente e Ordenación do Territorio (http://www.cmaot.xunta.gal/), na parte de pesca fluvial. </p>
    <p>Disposición derradeira</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 22 de decembro de 2016</p>
    <footer><p>Beatriz Mato Otero<br>Conselleira de Medio Ambiente e Ordenación do Territorio</p></footer>

