---
date: '2017-01-03'
id: C3K1-211216-0001
page: 197
number: 2
agency: Consellería de Sanidade
section: III. Outras disposicións.
title: >-
  RESOLUCIÓN do 25 de novembro de 2016, da Dirección Xeral de Saúde Pública,
  pola que se procede á publicación do premio concedido ao abeiro da Orde do 23
  de agosto de 2016 pola que se establecen as bases reguladoras e se convoca o
  Premio de investigación sobre o VIH e outras infeccións de transmisión sexual
  (ITS).
range: Resolución
url: >-
  https://www.xunta.gal/dog/Publicados/2017/20170103/AnuncioC3K1-211216-0001_gl.html
---
<p>A Consellería de Sanidade publicou no DOG núm. 174, do 13 de setembro de 2016, a Orde do 23 de agosto de 2016 pola que se establecen as bases reguladoras e se convoca o Premio de investigación sobre o VIH e outras infeccións de transmisión sexual (ITS).</p>
    <p>O 13 de outubro de 2016 presentáronse dous artigos para os cales se solicitou o dito premio:</p>
    <p>Artigo 1 </p>
    <p>Título: Estudio de la prevalencia de marcadores genéticos asociados a la lenta progresión del virus de inmunodeficiencia humana tipo 1 en la población gallega.</p>
    <p>Autor: Alfredo Rodríguez da Silva.</p>
    <p>Revista: Enfermedades Infecciosas y Microbiología Clínica.</p>
    <p>Ano de publicación: 2015.</p>
    <p>Artigo 2</p>
    <p>Título: Trends on epidemiological, virological and clinical features among newly diagnosed HIV-1 persons in northwest Spain over the last 10 years.</p>
    <p>Autora: Berta Pernas Souto.</p>
    <p>Revista: Journal of Medical Virology.</p>
    <p>Ano de publicación: 2015.</p>
    <p>O 9 de novembro de 2016 reuniuse a Comisión de Valoración do premio para avaliar, segundo os criterios establecidos na citada orde, os artigos presentados. Os dous artigos presentados cumprían os requisitos establecidos no artigo 4 da dita orde. A puntuación acadada por cada artigo foi:</p>
    <p>Artigo 1 </p>
    <p>Título: Estudio de la prevalencia de marcadores genéticos asociados a la lenta progresión del virus de inmunodeficiencia humana tipo 1 en la población gallega.</p>
    <p>Autor: Alfredo Rodríguez da Silva.</p>
    <p>Puntuación acadada: 238 puntos.</p>
    <p>Artigo 2</p>
    <p>Título: Trends on epidemiological, virological and clinical features among newly diagnosed HIV-1 persons in northwest Spain over the last 10 years.</p>
    <p>Autora: Berta Pernas Souto.</p>
    <p>Puntuación acadada: 360.</p>
    <p>En cumprimento do artigo 11.2 da citada orde, a Comisión de Valoración elaborou un informe motivado das solicitudes presentadas, excluídas e a puntuación acadada polas solicitudes admitidas, e formulou a correspondente proposta de resolución de concesión e denegación do premio.</p>
    <p>Segundo o establecido no artigo 11.3 da dita orde, a persoa titular da Dirección Xeral de Saúde Pública, á vista da proposta formulada pola Comisión de Valoración, ditará as oportunas resolucións de concesión ou denegación do/s premio/s, de conformidade co previsto no artigo 34 do Decreto 11/2009, do 8 de xaneiro. A resolución deberá conter, de maneira expresa, a relación de persoa/s investigadora/s á/ás que se lle/s concede/n o/s premios e á/s que se lle/s denegue/n, con indicación da norma reguladora, a súa correspondente contía e as causas de denegación, de ser o caso.</p>
    <p>En cumprimento do disposto no artigo 15.1 da Lei 9/2007, do 13 de xuño, de subvencións de Galicia, e no artigo 13 da dita orde, a notificación de forma individualizada do/s premio/s concedido/s farase sen prexuízo da súa publicación no DOG e, igualmente, na páxina web da Consellería de Sanidade, de conformidade co establecido nos artigos 15 e 16 da Lei 9/2007, do 13 de xuño.</p>
    <p>Crédito orzamentario: 3.000 €.</p>
    <p>Aplicación orzamentaria: 1102.413A.480.0.</p>
    <p>Na súa virtude, esta Dirección Xeral de Saúde Pública</p>
    <p>RESOLVE:</p>
    <p>Artigo único</p>
    <p>Conceder o premio de 3.000 € a Berta Pernas Souto, con DNI 32691610-P. A causa da concesión do premio a Berta Pernas Souto é que o seu artigo foi o máis puntuado pola Comisión de Valoración do premio.</p>
    <p>Denegar o premio a Alfredo Rodríguez da Silva, con DNI 36115305S, porque o seu artigo foi menos puntuado pola Comisión de Valoración que o artigo premiado.</p>
    <p>Contra esta resolución poderanse interpor os recursos recollidos no artigo 15 da dita Orde do 23 de agosto de 2016 (DOG núm. 174, do 13 de setembro).</p>
    <p>Mediante este documento notifícaselles a resolución do premio ás persoas interesadas segundo dispón o artigo 40 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 25 de novembro de 2016</p>
    <footer><p>Andrés Paz-Ares Rodríguez<br>Director xeral de Saúde Pública</p></footer>

