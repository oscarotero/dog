---
date: '2017-01-03'
id: L259-151216-0001
page: 336
number: 2
agency: Concello de Vila de Cruces
section: VI. Anuncios. b) Administración local.
title: >-
  ANUNCIO de licitación do contrato de subministración de calefacción (gasóleo
  C) para diversos centros, así como para o parque de maquinaria de vehículos
  (gasóleo A).
range: Anuncio
url: >-
  https://www.xunta.gal/dog/Publicados/2017/20170103/AnuncioL259-151216-0001_gl.html
---
<p>1. Entidade adxudicadora.</p>
    <p>a) Organismo: Concello de Vila de Cruces.</p>
    <p>b) Órgano de contratación: Xunta de Goberno Local, por delegación da Alcaldía.</p>
    <p>c) Dependencia que tramita o expediente: Departamento de Vías e Obras.</p>
    <p>d) Número de expediente: 522/2016.</p>
    <p>e) Enderezo: pr. Juan Carlos I, s/n, 36590 Vila de Cruces (Pontevedra).</p>
    <p>f) Obtención de documentación e información:</p>
    <p>– Teléfono: 986 58 20 17/95.</p>
    <p>– Fax: 986 58 23 17.</p>
    <p>– Correo electrónico: secretariageneral@viladecruces.es</p>
    <p>– Enderezo do perfil do contratante: www.viladecruces.es</p>
    <p>– Enderezo da sede electrónica: www.viladecruces.sedeelectronica.es</p>
    <p>2. Obxecto do contrato e prazo de execución.</p>
    <p>a) Tipo: administrativo de subministración.</p>
    <p>b) Obxecto: subministración de combustible de calefacción (gasóleo C) para diversos centros, así como para o parque de maquinaria de vehículos (gasóleo A).</p>
    <p>c) CPV: 09134000-7 – gasóleos; 09134100-8 – gasóleo.</p>
    <p>d) Duración do contrato: dous (2) anos, prorrogables por dous (2) anos.</p>
    <p>3. Tramitación e procedemento.</p>
    <p>a) Tramitación: ordinaria.</p>
    <p>b) Procedemento: aberto.</p>
    <p>c) Criterios de adxudicación avaliables de forma automática:</p>
    <p>– Prezo.</p>
    <p>4. Valor estimado do contrato e tipo de licitación. Financiamento.</p>
    <p>O prezo do presente contrato fíxase en termos de prezo unitario (litro de gasóleo). Tendo en conta a natureza da subministración (tracto sucesivo), o prezo final do litro de gasóleo C e A virá definido, en cada momento, polos conceptos:</p>
    <p>a) Prezo do produto en orixe (segundo o índice Platt´s European Marketscan).</p>
    <p>b) Impostos xerais que lle sexan de legal aplicación.</p>
    <p>c) Impostos especiais que lle sexan de legal aplicación.</p>
    <p>d) Marxe de explotación e comercialización (8 % máximo).</p>
    <p>e) IVE.</p>
    <p>Tipo de licitación: marxe de explotación e comercialización/litro de gasóleo (máximo 8 %).</p>
    <p>O volume total estimado de combustible que se vai subministrar cada ano será aproximadamente de 42.000 litros anuais de gasóleo A e 2.500 de litros anuais de gasóleo C, ben entendido que o Concello non se compromete á adquisición dunha cantidade mínima. O importe estimado para cada anualidade, tendo en conta o disposto no artigo 88.5 do TRLCSP, é o seguinte:</p>
    <p>Ano 2017: 43.147,64 €.</p>
    <p>Ano 2018: 43.147,64 €.</p>
    <p>Prórroga ano 2019: 43.147,64 €.</p>
    <p>Prórroga ano 2020: 43.147,64 €.</p>
    <p>Considerando a duración total da subministración de catro anos (2 anos + 2 anos de posible prórroga) e as posibles modificacións previstas no presente prego (ata un 20 % do orzamento máximo de licitación, IVE incluído), o orzamento do contrato ascende á contía de 207.108,68 € (incluído o IVE). O prezo anterior queda analizado nun valor estimado de 171.164,20 € e o imposto sobre o valor engadido 35.944,48 €.</p>
    <p>5. Revisión de prezos.</p>
    <p>Non procede.</p>
    <p>6. Garantías exixidas.</p>
    <p>a) Garantía provisional: exento.</p>
    <p>b) Definitiva: 5 % do prezo de adxudicación, excluído o IVE.</p>
    <p>7. Requisitos mínimos de solvencia.</p>
    <p>a) Económico-financeira: volume anual de negocios, ou ben, volume anual de negocios no ámbito a que se refira o contrato, por importe igual ou superior a 310.663,02 €.</p>
    <p>b) Técnica: unha relación das principais subministracións realizadas nos últimos cinco anos (de características similares ao obxecto do contrato), que inclúa importe, datas e destinatario, público ou privado, entendendo por subministración análoga aquel que se prestase durante polo menos un ano e que teña por importe de adxudicación unha cifra igual ou superior ao 70 % do orzamento de licitación deste contrato, e que garde relación co mesmo obxecto.</p>
    <p>A acreditación da capacidade/solvencia e demais documentación exixida detállase na cláusula 22ª do prego.</p>
    <p>8. Presentación de ofertas.</p>
    <p>a) Prazo: quince (15) días naturais contados a partir do seguinte ao da publicación do anuncio de licitación. Para o inicio do cómputo do prazo de presentación de ofertas terase en conta a data en que teña lugar a publicación do último anuncio de licitación que se publique nos seguintes diarios oficiais (DOG, BOP, perfil do contratante municipal).</p>
    <p>b) Lugar de presentación: Rexistro Xeral do Concello, sito na planta primeira da Casa do Concello, en horario de luns a vernres, das 8.00 ás 14.00 horas.</p>
    <p>9. Documentación que se debe presentar.</p>
    <p>A prevista na cláusula 18ª do prego de cláusulas administrativas particulares.</p>
    <p>10. Apertura de ofertas.</p>
    <p>No día, na hora e no lugar que se indicará mediante publicación no perfil do contratante municipal, coa antelación mínima de dous días hábiles.</p>
    <p>11. Gastos do anuncio.</p>
    <p>Por conta do adxudicatario (cláusula 31.e) dos pregos).</p>
    <p>Vila de Cruces, 15 de decembro de 2016</p>
    <footer><p>Jesús Otero Varela<br>Alcalde</p></footer>

