---
date: '2017-01-03'
id: G1534-271216-0002
page: 236
number: 2
agency: Fondo Galego de Garantía Agraria
section: III. Outras disposicións.
title: >-
  EXTRACTO da Resolución do 26 de decembro de 2016 pola que se regula o
  procedemento para a concesión das axudas para a subministración de leite e
  determinados produtos lácteos ao alumnado de centros escolares, e se convocan
  para o ano 2017.
range: Resolución
url: >-
  https://www.xunta.gal/dog/Publicados/2017/20170103/AnuncioG1534-271216-0002_gl.html
---
<p>BDNS (Identif.): 327611.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo pode consultarse na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. <em>Beneficiarios</em></p>
    <p>Será destinatario da axuda o alumnado que asista regularmente aos centros ou establecementos escolares, administrados ou recoñecidos polas autoridades competentes, que pertenza aos seguintes niveis de ensino:</p>
    <p>a) Educación infantil.</p>
    <p>b) Educación primaria.</p>
    <p>c) Educación secundaria, que comprenderá a educación secundaria obrigatoria, o bacharelato e a formación profesional de grao medio.</p>
    <p>Segundo. <em>Obxecto</em></p>
    <p>A resolución ten por obxecto establecer as bases reguladoras do réxime de axudas destinadas á subministración ao alumnado de centros escolares na Comunidade Autónoma de Galicia de leite e de produtos lácteos transformados e a convocatoria das ditas axudas para o ano 2017.</p>
    <p>Terceiro. <em>Bases reguladoras e convocatoria</em></p>
    <p>Resolución do 26 de decembro de 2016 pola que se regula o procedemento para a concesión das axudas para a subministración de leite e determinados produtos lácteos ao alumnado de centros escolares e se convocan para o ano 2017.</p>
    <p>Cuarto. <em>Importe</em> </p>
    <p>A axuda concédese para o leite, leite con chocolate ou con zume de froitas ou aromatizado, iogur de sabores ou con froitas e queixo, por unha cantidade global máxima de 0,25 litros de equivalente de leite por alumno e día lectivo. </p>
    <p>O importe unitario da axuda por 100 kg de produto é de 18,15 € para todo o leite e os iogures de sabores. No caso dos iogures con froitas o importe é de 16,34 €/100 kg. No caso do queixo, o importe da axuda varía de 54,45 €/100 kg para queixos frescos e transformados, aromatizados ou non, que conteñan un 90% en peso de queixo ata 138,85 €/100 kg para os demais queixos.</p>
    <p>Quinto. <em>Prazo de presentación de solicitudes</em></p>
    <p>O prazo para a presentación de solicitudes comezará a partir do día seguinte ao da publicación desta resolución no <em>Diario Oficial de Galicia</em>.</p>
    <p>Santiago de Compostela, 26 de decembro de 2016</p>
    <footer><p>Belén María do Campo Piñeiro<br>Directora do Fondo Galego de Garantía Agraria</p></footer>

