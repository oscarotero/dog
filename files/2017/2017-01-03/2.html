---
date: '2017-01-03'
id: G0164-211216-0007
page: 194
number: 2
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 14 de decembro de 2016 pola que se autorizan, na modalidade a
  distancia, os módulos do bloque común e do bloque específico das ensinanzas de
  técnico deportivo nas disciplinas hípicas de Salto, Doma e Concurso Completo e
  de técnico deportivo superior en Hípica no Centro Autorizado de Ensinanzas
  Deportivas Santa Apolonia de Santiago de Compostela.
range: Orde
url: >-
  https://www.xunta.gal/dog/Publicados/2017/20170103/AnuncioG0164-211216-0007_gl.html
---
<p>Mediante a Orde do 29 de xullo de 2011 autorízanse as ensinanzas de técnico deportivo nas disciplinas hípicas de Salto, Doma e Concurso Completo e as ensinanzas de técnico superior en Hípica no Centro Autorizado de Ensinanzas Deportivas Santa Apolonia de Santiago de Compostela (A Coruña). </p>
    <p>A titular do centro solicita autorización para impartir as mencionadas ensinanzas na modalidade a distancia. </p>
    <p>O Real decreto 1363/2007, do 24 de outubro, establece a ordenación xeral das ensinanzas deportivas de réxime especial, no seu artigo 24, e sinala a posibilidade de ofertar ensinanzas deportivas de xeito modular ou parcial, ben sexa en réxime presencial ou a distancia. </p>
    <p>A Orde ECD/158/2014, do 5 de febreiro, regula os aspectos curriculares, os requisitos xerais e os efectos das actividades de formación deportiva, aos cales se refire a disposición transitoria primeira do Real decreto 1363/2007, do 24 de outubro. </p>
    <p>O Decreto 410/2003, do 6 de novembro, regula os requisitos e o procedemento para a autorización a centros privados e a centros públicos que non sexan de titularidade da Consellería de Cultura, Educación e Ordenación Universitaria para impartir ensinanzas de técnicos deportivos na Comunidade Autónoma de Galicia; norma desenvolvida polas ordes desta consellería do 12 de abril de 2004 e do 23 de abril de 2004, nas cales se determinan o procedemento de autorización e os requisitos mínimos dos espazos administrativos e docentes xenéricos cos que deben contar os centros. </p>
    <p>Por isto, por proposta da Dirección Xeral de Centros e Recursos Humanos,</p>
    <p>DISPOÑO:</p>
    <p>Primeiro. Autorizar na modalidade a distancia os módulos do bloque común e do bloque específico das ensinanzas de técnico deportivo nas disciplinas hípicas de Salto, Doma e Concurso Completo e das ensinanzas de técnico superior en Hípica, no centro que se sinala a seguir: </p>
    <p>Denominación xenérica: Centro Autorizado de Ensinanzas Deportivas.</p>
    <p>Denominación específica: Santa Apolonia.</p>
    <p>Código do Centro: 15032558.</p>
    <p>Titular: María del Rosario Medina Gómez.</p>
    <p>Domicilio: Poza Real nº 5, A Rocha.</p>
    <p>Localidade: Santiago de Compostela.</p>
    <p>Concello: Santiago de Compostela.</p>
    <p>Provincia: A Coruña.</p>
    <p>Módulos que se autorizan na modalidade a distancia:</p>
    <table>
     <tbody>
      <tr>
       <td colspan="3"><h2>Técnico deportivo nas disciplinas de Doma, Salto e Concurso Completo </h2>
        (Decreto 187/2015, do 3 de decembro)</td>
      </tr>
      <tr>
       <td></td>
       <td>Ciclo inicial</td>
       <td>Ciclo final</td>
      </tr>
      <tr>
       <td>Módulos do bloque común</td>
       <td>MED-C101. Bases do comportamento
        deportivo.
        MED-C102. Primeiros auxilios.
        MED-C103. Actividade física adaptada e discapacidade.
        MED-C104.Organización deportiva.</td>
       <td>MED-C201. Bases da aprendizaxe deportiva.
        MED-C202. Bases do adestramento deportivo.
        MED-C203. Deporte adaptado e discapacidade.
        MED-C204. Organización e lexislación deportiva.
        MED-C205. Xénero e deporte.</td>
      </tr>
      <tr>
       <td>Módulos do bloque específico</td>
       <td>MED-HIHI102. Transporte e mantemento
        físico do cabalo pé a terra.
        MED-HIHI103. Hipoloxía.
        MED-HIHI106. Eventos hípicos.</td>
       <td>MED-HIHI202. Ensinanza e tecnificación hípica.
        MED-HIHI203. Bases do adestramento deportivo do cabalo.
        MED-HIHI204. Preparación física do/da xinete.
        MED-HIHI205. Paraecuestre.
        MED-HIHI206. Organización de eventos hípicos.
        MED-HITE214. Medio natural.</td>
      </tr>
     </tbody>
    </table>
    <table>
     <tbody>
      <tr>
       <td colspan="2"><h2>Técnico deportivo superior en Hípica </h2>
        (Real decreto 934/2010, do 23 de xullo)</td>
      </tr>
      <tr>
       <td>Módulos do bloque común</td>
       <td>MED-C301. Factores fisiolóxicos do alto rendemento.
        MED-C302. Factores psicosociais do alto rendemento.
        MED-C303. Formación de formadores deportivos.
        MED-C304. Organización e xestión aplicada ao alto rendemento.</td>
      </tr>
      <tr>
       <td>Módulos do bloque específico</td>
       <td>MED-HIHI302. Planificación e programación do alto rendemento en hípica.
        MED-HIHI303. Preparación física do xinete ou a amazona.
        MED-HIHI305. Dirección e xestión dun centro ecuestre.
        MED-HIHI306. Adestramento técnico táctico en hípica.
        MED-HIHI307. Dirección técnica en competicións hípicas de ARD.
        MED-HIHI308. Organización e xestión de competicións hípicas de ARD.</td>
      </tr>
     </tbody>
    </table>
    <p>Segundo. Antes da posta en funcionamento das ensinanzas que se autorizan, a Xefatura Territorial da Consellería de Cultura, Educación e Ordenación Universitaria da Coruña, logo do informe do Servizo Territorial de Inspección Educativa, aprobará expresamente a relación de persoal que impartirá docencia no devandito centro, así como o equipamento adecuado.</p>
    <p>Terceiro. Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Cuarto. O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no Diario Oficial de Galicia, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 15 de decembro de 2015</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

