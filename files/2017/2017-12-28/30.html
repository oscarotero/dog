---
date: '2017-12-28'
id: G0422-201117-0001
page: 59060
number: 245
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  ANUNCIO do 23 de outubro de 2017, da Dirección Xeral de Calidade Ambiental e
  Cambio Climático, polo que se somete a información pública a solicitude de
  modificación substancial presentada por Leche de Galicia, S.L., para unha
  planta de envasado de leite situada no concello de Vilalba (expediente
  2017-IPPC-M-21).
range: Anuncio
url: >-
  https://www.xunta.gal/dog/Publicados/2017/20171228/AnuncioG0422-201117-0001_gl.html
---
<p>Para os efectos previstos no Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (BOE núm. 251, do 19 de octubre), faise público que por espazo de vinte (20) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposto o documento titulado:</p>
    <p>– Refundido de proxecto básico para a solicitude do informe de impacto ambiental e modificación substancial da autorización ambiental integrada dunha planta de envasado de leite situada na estrada de Meira s/n. Sancovade. Ayuntamiento de Villalba. Lugo.</p>
    <p>Para que calquera interesado poida consultalos e, se é o caso, formular no dito prazo as alegacións, suxestións ou observacións que xulgue convenientes. Os documentos estarán á disposición dos administrados, en horario de atención ao público, nas seguintes dependencias:</p>
    <p>– Dirección Xeral de Calidade Ambiental e Cambio Climático-Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela).</p>
    <p>Ademais poderán consultalo na páxina web da Consellería de Medio Ambiente e Ordenación do Territorio (http://www.cmati.xunta.es/»medio ambiente e sostibilidade»prevención e control de actividades»autorización ambiental integrada»proxectos en información pública).</p>
    <p>Santiago de Compostela, 23 de outubro de 2017</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO</h2>
    <h2>Memoria resumo</h2>
    <p>Núm. expediente: 2017-IPPC-M-21</p>
    <p>Peticionario: Leche de Galicia, S.L.</p>
    <p>Domicilio social e localización da instalación: estrada de Meira s/n. Sancovade. 27800, Vilalba. Lugo.</p>
    <p>Descrición da modificación:</p>
    <p>A modificación prevista permitirá levar a cabo un aumento da capacidade produtiva a 320 millóns de litros anuais e consiste basicamente no seguinte:</p>
    <p>– Recepción de leite: substitución dun depósito de leite cru de 50.000 l por un de 120.000 l.</p>
    <p>– Tratamento de leite: implantación de terceira liña de pasteurización (pasteurizador, desnatadora, equipos de bombeo e rede de tubaxes).</p>
    <p>– Almacenamento de nata: substitución dos dous depósitos de 30.000 l por uns de 50.000 l.</p>
    <p>– Envasado de leite: instalación de dúas novas envasadoras.</p>
    <p>– Acondicionamento de bricks de leite: instalación de dúas liñas con dúas taponeiras, dúas máquinas de de conformación de packs e dúas máquinas de asas.</p>
    <p>– Sistema de paletizado: instalación de maquina de paletizado e modificación instalación actual. Tamén, incorporación dun segundo carro de pallets.</p>
    <p>– Esterilizadores: colocación de medidores e autómatas para optimizar limpezas.</p>
    <p>– Almacenaxe e expedición: cambio de maquina de enfundado liña 2.</p>
    <p>– Servizos auxiliares: instalación dunha segunda torre de refrixeración, novos pozos e almacenamentos de auga para proceso, substitución de tres compresores de aire existentes e substitución de depósitos de ácido nítrico e sosa.</p>

