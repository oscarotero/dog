---
date: '2017-12-28'
id: G2307-021217-0001
page: 59048
number: 245
agency: Xulgado de Primeira Instancia e Instrución número 2 de Vilagarcía de Arousa
section: V. Administración de xustiza.
title: EDICTO (391/2011).
range: Edicto
url: >-
  https://www.xunta.gal/dog/Publicados/2017/20171228/AnuncioG2307-021217-0001_gl.html
---
<p>Eu, Olalla Soengas Varela, secretaria titular do Xulgado de Primeira Instancia e Instrución número 2 de Vilagarcía de Arousa, fago saber que no procedemento de familia FO2 391/2011 foi ditado auto cuxo teor literal é o seguinte:</p>
    <p>«Auto</p>
    <p>Vilagarcía de Arousa, 8 de novembro de 2017</p>
    <p>Feitos</p>
    <p>Único. A procuradora Encarnación Fernández Sánchez, en nome e representación de Mirna Elizabeth Portillo Gallegos, solicita aclaración e rectificación da sentenza do 21 de setembro de 2017 por erros materiais nos nomes dos fillos.</p>
    <p>Razoamentos xurídicos</p>
    <p>Primeiro. O artigo 214 da LAC dispón que: “1. Os tribunais non poderán variar as resolucións que pronuncien despois de asinadas, pero si aclarar algún concepto escuro e rectificar calquera erro material que padezan. 2. As aclaracións a que se refire o número anterior poderán ser feitas de oficio polo tribunal ou secretario xudicial, segundo corresponda, dentro dos dous días hábiles seguintes ao da publicación da resolución, ou a petición de parte ou do Ministerio Fiscal formulada dentro do mesmo prazo, caso este en que será resolta por quen tiver ditado a resolución de que se trate dentro dos tres días seguintes ao da presentación do escrito en que se solicite a aclaración. 3. Os erros materiais manifestos e os aritméticos en que incorran as resolucións dos tribunais e secretarios xudiciais poderán ser rectificados en calquera momento”.</p>
    <p>Segundo. En efecto, apréciase erro material manifesto e involuntario nos nomes dos fillos, posto que na demanda figuraba como Elisabeth. Non obstante, procédese a rectificar a sentenza; así, cando ao longo da sentenza se refira a Elisabeth no seu lugar debe dicir Elizabeth, e cando ao longo da sentenza se refira a Jason Alejandro no seu lugar debe dicir Jason Leonardo.</p>
    <p>En atención ao exposto,</p>
    <p>Parte dispositiva</p>
    <p>Dispoño aclarar e rectificar que cando na sentenza do 21 de setembro de 2017 diga ao longo do seu texto Elisabeth, no seu lugar debe dicir Elizabeth, e cando ao longo da sentenza se refira a Jason Alejandro, no seu lugar ha de dicir Jason Leonardo.</p>
    <p>Mantéñense o resto dos pronunciamentos</p>
    <p>Notifíquese a presente resolución ás partes facéndolles saber que contra ela non cabe recurso ningún.</p>
    <p>Así o pronuncia, manda e asina, Rosa Lama Marra, xuíza do Xulgado de Primeira Instancia e Instrución número 2 de Vilagarcía de Arousa».</p>
    <p>E, como consecuencia do ignorado paradoiro de Leonardo Alexi Fernández García, expido este edicto para que sirva de cédula de notificación.</p>
    <p>Vilagarcía de Arousa, 10 de novembro de 2017</p>
    <footer><p>A letrada da Administración de xustiza</p></footer>

