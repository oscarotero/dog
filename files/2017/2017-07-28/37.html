---
date: '2017-07-28'
id: G0181-200717-0001
page: 35918
number: 143
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 18 de xullo de 2017 para facer pública a resolución pola que se
  aproba o expediente de información pública e definitivamente o proxecto de
  construción do itinerario peonil e ciclista na PO-300. Vilariño-polígono do
  Salnés (punto quilométrico 9+310-10+270)  (clave PO/16/062.06).
range: Anuncio
url: >-
  https://www.xunta.gal/dog/Publicados/2017/20170728/AnuncioG0181-200717-0001_gl.html
---
<p>Con data 17 de xullo de 2017, a Dirección da Axencia Galega de Infraestruturas, por delegación da conselleira de Infraestruturas e Vivenda (Orde do 4 de febreiro de 2013, Diario Oficial de Galicia do 20 de febreiro), visto o informe da análise das alegacións, resolveu o seguinte:</p>
    <p>«Antecedentes de feito.</p>
    <p>Primeiro. Con data de 15 de decembro de 2016 aprobouse provisionalmente, por resolución da Dirección da Axencia Galega de Infraestruturas, o proxecto de construción do itinerario peonil e ciclista na PO-300. Vilariño-polígono do Salnés p.q. 9+310-10+270, de clave PO/16/062.06.</p>
    <p>Segundo. Con data do 5 de maio de 2017 publicouse no Diario Oficial de Galicia (núm.&amp;nbsp;86) o anuncio do 24 de abril de 2017 polo que se somete ao trámite de información pública o proxecto de construción do itinerario peonil e ciclista na PO-300. Vilariño-polígono do Salnés p.q. 9+310-10+270, de clave PO/16/062.06, así como a relación individual de bens, dereitos e propietarios afectados polo proxecto referenciado.</p>
    <p>Terceiro. Tras a análise e valoración do informe, certificacións e a alegación presentada, o 17 de xullo de 2017 apróbase o expediente de información pública e definitivamente o proxecto de construción do itinerario peonil e ciclista na PO-300. Vilariño-polígono do Salnés p.q. 9+310-10+270, de clave PO/16/062.06.</p>
    <p>Fundamentos de dereito.</p>
    <p>Primeiro. De acordo co establecido no artigo 21 da Lei 8/2013, do 28 de xuño, de estradas de Galicia, o mencionado proxecto de construción someteuse ao trámite de información pública, durante un período de trinta días hábiles, contados a partir do seguinte ao da publicación deste anuncio no Diario Oficial de Galicia.</p>
    <p>Segundo. Que simultaneamente ao trámite sinalado no parágrafo anterior, e para os efectos previstos no artigo 56.1 do Regulamento de expropiación forzosa, someteuse a información pública a relación individual de bens, dereitos e propietarios afectados pola realización da obra correspondente.</p>
    <p>De acordo con todo o exposto, e tras os certificados, informe e alegación recibida, </p>
    <p class="dog-titulo">RESOLVO:</p>
    <p>Primeiro. Aprobar o expediente de información pública e definitivamente o proxecto de construción do itinerario peonil e ciclista na PO-300. Vilariño-polígono do Salnés p.q. 9+310-10+270, de clave PO/16/062.06, mantendo o trazado proposto como definitivo.</p>
    <p>Segundo. Consonte establece o artigo 23 da Lei 8/2013, do 28 de xuño, de estradas de Galicia, os concellos de Cambados e Ribadumia deberán adaptar os seus planeamentos urbanísticos ao contido no proxecto, no que se establecerán as determinacións do planeamento urbanístico que deben ser modificadas como consecuencia da súa aprobación, no prazo que determine este último e, en todo caso, na súa primeira modificación ou revisión.</p>
    <p>Terceiro. Contra esta resolución, que pon fin á vía administrativa, poderase interpoñer recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses, contados desde o día seguinte ao da publicación desta resolución no Diario Oficial de Galicia, de conformidade co establecido nos artigos 10, 14 e 46.1 da Lei 29/1998, do 13 de xullo, reguladora da xurisdición contencioso-administrativa ou ben recurso potestativo de reposición ante a conselleira de Infraestruturas e Vivenda no prazo dun mes contado desde o día seguinte ao da publicación da presente resolución no DOG, de acordo co disposto nos artigos 123 e 124 da Lei&amp;nbsp;39/2015, do 1 de outubro, do procedemento administrativo común».</p>
    <p>O que se fai público para xeral coñecemento.</p>
    <p>Santiago de Compostela, 18 de xullo de 2017</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>

