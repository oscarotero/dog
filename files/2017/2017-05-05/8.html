---
date: '2017-05-05'
id: O150-020517-0002
page: 22108
number: 86
agency: Escola Galega de Administración Pública
section: III. Outras disposicións.
title: >-
  RESOLUCIÓN do 28 de abril de 2017 pola que se convoca a xornada A boa
  Administración e o dereito administrativo.
range: Resolución
url: >-
  https://www.xunta.gal/dog/Publicados/2017/20170505/AnuncioO150-020517-0002_gl.html
---
<p>Conforme os fins que lle asigna á Escola Galega de Administración Pública a normativa que a regula (Lei 4/1987, do 27 de maio, de creación da Escola Galega de Administración Pública, modificada pola Lei 10/1989, do 10 de xullo),</p>
    <p>RESOLVO:</p>
    <p>Convocar a seguinte xornada: a boa Administración e o dereito administrativo, de acordo coas bases que se indican a continuación:</p>
    <p>1. Obxectivos.</p>
    <p>O obxectivo principal desta acción formativa é profundar no estudo do principio e dereito á boa Administración desde unha perspectiva xeral e nalgúns sectores da actividade administrativa, con especial referencia á contratación administrativa.</p>
    <p>2. Contidos.</p>
    <p>Serán tratados, entre outros, os seguintes temas:</p>
    <p>– A proxección da boa Administración e o dereito administrativo contemporáneo.</p>
    <p>– A boa Administración e os servizos públicos.</p>
    <p>– O dereito á boa Administración na contratación pública.</p>
    <p>– A boa Administración e o ambiente.</p>
    <p>3. Destinatarios/as.</p>
    <p>Persoal ao servizo das administracións públicas de Galicia e dos entes do sector público autonómico, da Administración de xustiza, das universidades galegas, xuristas, alumnos/as universitarios/as e persoas interesadas en xeral.</p>
    <p>4. Desenvolvemento.</p>
    <p>Lugar: Universidade da Coruña; Facultade de Dereito; Salón de Graos; Campus de Elviña, s/n. A Coruña.</p>
    <p>Data: martes, 16 de maio de 2017.</p>
    <p>Horario: mañá e tarde.</p>
    <p>Duración: 7 horas lectivas.</p>
    <p>5. Número de prazas.</p>
    <p>Limitado pola capacidade do local.</p>
    <p>6. Inscrición.</p>
    <p>As persoas interesadas deberán formalizar a súa inscrición a través da área de matrícula da web da EGAP: https://egap.xunta.gal/matricula/.</p>
    <p>O prazo para inscribirse estará aberto desde as 8.00 horas do día seguinte ao da publicación desta resolución no <em>Diario Oficial de Galicia</em> ata as 23.00 horas do día 11 de maio de 2017.</p>
    <p>Poderase obter calquera outra información, das 8.30 ás 14.30 horas, nos teléfonos: 981 54 62 41 e 981 54 62 39.</p>
    <p>7. Criterios de admisión.</p>
    <p>A orde de admisión virá determinada pola data e hora de presentación das solicitudes.</p>
    <p>8. Publicación da listaxe de persoas admitidas.</p>
    <p>A listaxe de persoas seleccionadas publicarase na páxina web da EGAP, na epígrafe correspondente a esta xornada (http://egap.xunta.gal/).</p>
    <p>9. Modificacións.</p>
    <p>A EGAP reserva para si a facultade de interpretar e de resolver as incidencias que poidan xurdir no desenvolvemento desta xornada, así como a facultade de cancelala se o escaso número de solicitudes non xustificase a súa realización.</p>
    <p>10. Certificado de asistencia oficial.</p>
    <p>Ao final da xornada expedirase un certificado electrónico de asistencia, descargable desde a área de matrícula (https://egap.xunta.gal/matricula/), a aquelas persoas inscritas que participasen asiduamente e sempre que a súa asistencia fose igual ou superior ao 90 % das horas lectivas programadas. Este documento estará asinado electronicamente pola EGAP e incluirá, de forma expresa, o contido, a carga lectiva, a data e o lugar de realización da xornada, así como un código de verificación electrónica (CVE) para contrastar a súa autenticidade.</p>
    <p>Santiago de Compostela, 28 de abril de 2017</p>
    <footer><p>Sonia Rodríguez-Campos González<br>Directora da Escola Galega de Administración Pública</p></footer>

