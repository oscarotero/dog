---
date: '2017-05-05'
id: G2209-120417-0001
page: 22129
number: 86
agency: Xulgado de Primeira Instancia e Instrución número 2 de Betanzos
section: V. Administración de xustiza.
title: EDICTO (332/2015).
range: Edicto
url: >-
  https://www.xunta.gal/dog/Publicados/2017/20170505/AnuncioG2209-120417-0001_gl.html
---
<p>No procedemento de referencia ditouse a resolución cuxo encabezamento e parte dispositiva son do teor literal seguinte:</p>
    <p>«Sentenza.</p>
    <p>Betanzos, 10 de febreiro de 2016.</p>
    <p>Vistos por min, Milagritos Belso Sempere, xuíza do Xulgado de Primeira Instancia e Instrución número 2 dos desta localidade, os presentes autos de modificación de medidas 332/2015 seguidos ante este xulgado por instancia de Basilio Manuel Buyo Gabin, representado pola procuradora Sr. Sánchez Presedo e asistido polo letrado, Sr. Gutiérrez Martín, fronte a May Ling Oliva Aguirre, en situación procesual de rebeldía. Interveu o Ministerio Fiscal.</p>
    <p>Decido que debo estimar e estimo a demanda interposta pola procuradora Sra. Sánchez Presedo, en nome e representación de Basilio Manuel Buyo Gabin, contra May Ling Oliva Aguirre, rebelde, e acordo a modificación das medidas acordadas en sentenza ditada en data do 6 de novembro de 2014 nos seguintes termos:</p>
    <p>1º. Manter a patria potestade compartida.</p>
    <p>2º. Atribuír a garda e custodia da menor Mayling Salomé Buyo Oliva (data de nacemento 27.9.2013) integramente ao pai da menor Basilio Manuel Buyo Gabin. A devandita atribución comprende todos os trámites relativos á elección e escolarización da menor por parte do pai.</p>
    <p>3º. Réxime de visitas entre a nai e a menor:</p>
    <p>– Consistirá en que a nai mentres non regrese a España poderá falar telefonicamente en calquera caso e, se é posible, ver a menor por videoconferencia a cargo da propia nai, sempre que sexa posible, 3 veces por semana, os luns, mércores e venres entre as 20.00 e as 20.30 horas, ou subsidiariamente en caso de acordo cando os proxenitores acorden de mutuo acordo mediando un aviso previo de 24 horas.</p>
    <p>– Para o caso de que a Sra. Oliva Aguirre regrese a España e se estableza e empadroe de modo presumiblemente definitivo e continuado neste país, haberá que establecer un réxime de vistas acorde coa situación e circunstancias de ambas as partes no seu momento, pero que en calquera caso e anticipándonos á devandita situación en prol dunha economía procesual, se establecería inicialmente, o seguinte réxime de visitas entre nai e filla:</p>
    <p>I. Fins de semana alternos, sábados desde as 17.00 horas ata as 20.00 horas e domingos desde as 17.00 horas ata as 20.00 horas, debendo recoller e entregar a menor no punto de encontro da Coruña, Fundación Meniños (rúa As Xubias, nº 15, 15006 A Coruña).</p>
    <p>4º. Respecto á pensión alimenticia que a nai aboará a favor da menor será inicialmente de 60 euros ao mes, ata que a nai veña a mellor fortuna. A devandita cantidade será pagadoira nos 5 primeiros días de cada mes na conta que o pai para os devanditos efectos designe, e actualizarase anualmente a devandita pensión no IPC que se determine cada ano.</p>
    <p>5ª. Os gastos extraordinarios derivados da adecuada atención da menor serán aboados ao 50 % por ambos os proxenitores.</p>
    <p>6º. Mantense a resolución que prohibe a saída da menor Mayling Salomé Buyo Oliva do territorio nacional, sen autorización xudicial expresa.</p>
    <p>Iso sen expresa condena en custas.</p>
    <p>Notifíquese esta resolución ás partes facéndolles saber que esta non é firme e que contra ela poderán interpoñer recurso de apelación ante este xulgado dentro do prazo de vinte días contados desde o día seguinte ao da notificación daquela. Para iso deberá terse en conta o disposto en canto ao depósito de determinada cantidade de diñeiro, na disposición adicional décimo quinta da Lei orgánica 6/1985, do 1 de xullo, do poder xudicial, a cal foi engadida mediante a reforma operada pola Lei orgánica 1/2009, do 3 de novembro, complementaria da Lei de reforma da lexislación procesual para a implantación da nova oficina xudicial.</p>
    <p>Así, por esta a miña sentenza, xulgado nesta instancia, pronúncioo, mándoo e asínoo. Milagritos Belso Sempere. Asinado».</p>
    <p>E como consecuencia do ignorado paradoiro de May Ling Oliva Aguirre, expídese este edicto para que sirva de notificación a esta.</p>
    <p>Betanzos, 11 de febreiro de 2016</p>
    <footer><p>O/a secretario/a xudicial</p></footer>

