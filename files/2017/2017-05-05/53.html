---
date: '2017-05-05'
id: G0181-260417-0001
page: 22198
number: 86
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO  do  24  de  abril de 2017 polo que se somete ao trámite de
  información pública o proxecto de construción do itinerario peonil e ciclista
  na PO-300. Vilariño-Polígono do Salnés (punto quilométrico 9+310-10+270)
  (clave PO/16/062.06), así como a relación individual de bens, dereitos e
  propietarios afectados polo proxecto referenciado.
range: Anuncio
url: >-
  https://www.xunta.gal/dog/Publicados/2017/20170505/AnuncioG0181-260417-0001_gl.html
---
<p>Antecedentes:</p>
    <p>A Lei 8/2013, de estradas de Galicia, determina no seu artigo 6.2 que os espazos destinados a sendas para peóns ou para a circulación de ciclistas teñan a consideración de elementos funcionais da estrada. Tendo en conta este precepto, a Xunta de Galicia elaborou a «Estratexia en materia de mobilidade alternativa de Galicia». Os obxectivos da dita estratexia son o desenvolvemento duns sistemas de transporte alternativos que reduzan ao mínimo as repercusións sobre o ambiente, e os seus impactos sociais e económicos.</p>
    <p>Os beneficios esperados con esta iniciativa son, entre outros, a mellora da mobilidade, da calidade do aire, da saúde, da igualdade e benestar, da economía, do patrimonio e do urbanismo.</p>
    <p>Con data do 7 de marzo de 2016 a Axencia Galega de Infraestruturas aprobou, con base na «Estratexia en materia de mobilidade alternativa de Galicia», o documento de «Fomento da mobilidade sustentable: sendas peonís e/ou ciclistas na Comarca do Salnés e concellos limítrofes», onde unha das sendas propostas é un itinerario peonil e ciclista na PO-300, que agora se está a desenvolver mediante o proxecto construtivo: «Itinerario peonil e ciclista na PO-300. Vilariño-Polígono do Salnés. p.q. 9+310-10+270», de clave: PO/16/062.06.</p>
    <p>A Axencia Galega de Infraestruturas por Resolución do 15 de decembro de 2016 resolve aprobar provisionalmente o proxecto de construción: «Itinerario peonil e ciclista na PO-300. Treito: Vilariño-Polígono do Salnés. p.q. 9+310-10+270», de clave: PO/16/062.06.</p>
    <p>Este proxecto ten por obxecto a creación dunha senda compartida (peonil e ciclista), no treito da estrada PO-300 que se inicia no treito urbano do núcleo de Sameiro (Cambados), atravesando polo concello de Ribadumia, e rematando no último treito no concello de Cambados onde se enlaza coas beirarrúas existentes; creando un itinerario continuo e seguro que potenciará a mobilidade a pé ou en bicicleta en detrimento do vehículo a motor e mellorará, de xeito colateral, a seguridade viaria na circulación de peóns e ciclistas, que na actualidade non dispoñen de carril específico e circulan pola beiravía ou polo carril de circulación.</p>
    <p>A senda executarase en formigón coloreado cunha sección transversal de 3 metros de largo medio, destinada ao itinerario compartido, 0,5 metros de zona verde (naqueles treitos onde o espazo dispoñible o permita) enmarcada entre bordos de 22 cm de largo.</p>
    <p>As obras previstas comprenden tamén as seguintes actuacións (necesarias para garantir a funcionalidade da senda executada):</p>
    <p>– Mellora da rede da drenaxe existente na zona coa prolongación das obras de drenaxe transversal.</p>
    <p>– Execución dun prisma para futuras canalizacións eléctricas e de iluminación.</p>
    <p>– Mellora da sinalización, balizamento e defensas e reposición de servizos.</p>
    <p>Considerando todo o exposto e o establecido na normativa vixente,</p>
    <p>RESOLVO:</p>
    <p>Primeiro. De acordo co establecido no artigo 21.1 da Lei 8/2013, do 28 de xuño, de estradas de Galicia, o proxecto de construción sométese ao trámite de información pública, durante un período de trinta días hábiles, contados a partir do seguinte ao da publicación deste anuncio no <em>Diario Oficial de Galicia</em>, para que as persoas que o consideren oportuno poidan formular por escrito, ante a Axencia Galega de Infraestruturas, as observacións que crean convenientes relativas á concepción global do trazado deseñado.</p>
    <p>Segundo. Que, simultaneamente ao trámite sinalado no parágrafo anterior, e para os efectos previstos no artigo 56.1 do Regulamento de expropiación forzosa, se somete a información pública a relación individual de bens, dereitos e propietarios afectados pola realización da obra correspondente, para que os afectados presenten cantas alegacións ou rectificacións consideren convenientes en canto aos bens e dereitos descritos na relación anexa.</p>
    <p>Terceiro. A exposición ao público, para os efectos da presente resolución, realízase na Axencia Galega de Infraestruturas (San Caetano, s/n, 15781 Santiago de Compostela), no Servizo de Infraestruturas de Pontevedra (r/ Fernández Ladreda, 43-1º-4º, 36071 Pontevedra), na Casa do Concello de Cambados (praza do Concello, 1, 36630 Cambados, Pontevedra) e na Casa do Concello de Ribadumia (avda. de Ribadumia, 3, 36636 Ribadumia, Pontevedra). Así mesmo, na páxina web da Consellería de Infraestruturas e Vivenda (http://civ.xunta.gal/organizacion/c/CIV_Axencia_Galega_de_Infraestruturas), atópase a disposición dos interesados o documento completo do proxecto de construción.</p>
    <p>Santiago de Compostela, 24 de abril de 2017</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>
    <h2>ANEXO<br>Relación de bens, dereitos e propietarios afectados</h2>
    <p>Proxecto de construción: itinerario peonil e ciclista na PO-300. Vilariño-Polígono do Salnés. p.q. 9+310-10+270.</p>
    <p>Clave: PO/16/062.06.</p>
    <p>Concello de Ribadumia.</p>
    <table>
     <tbody>
      <tr>
       <td>Núm. orde</td>
       <td>Referencia
        catastral</td>
       <td>Titular</td>
       <td>Solo expropiado (m2)</td>
       <td>Tipo solo</td>
       <td>Uso</td>
       <td>Cantidade</td>
       <td>Ud</td>
       <td>Ben afectado</td>
      </tr>
      <tr>
       <td>1</td>
       <td>36046A00800425</td>
       <td>En investigación art. 47 Lei&amp;nbsp;33/2003</td>
       <td>4,85</td>
       <td>Rústico</td>
       <td>Agrario</td>
       <td>18,7</td>
       <td>m</td>
       <td>Muro de pedra</td>
      </tr>
      <tr>
       <td>2</td>
       <td>36046A00800423</td>
       <td>Núñez Otero, Carlos</td>
       <td>99,74</td>
       <td>Rústico</td>
       <td>Agrario</td>
       <td>20</td>
       <td>ud</td>
       <td>Postes de cabeceira de viña pedra/form. c/vide</td>
      </tr>
      <tr>
       <td>3</td>
       <td>36046A00800422</td>
       <td>Pérez Portas, Isabel</td>
       <td>31,39</td>
       <td>Rústico</td>
       <td>Agrario</td>
       <td>6</td>
       <td>ud</td>
       <td>Postes de cabeceira de viña pedra/form. c/vide</td>
      </tr>
      <tr>
       <td>4</td>
       <td>8280101NH1088S</td>
       <td>Núñez Reboredo, Juan Carlos</td>
       <td>444,81</td>
       <td>Urbano</td>
       <td>Solo sen edif.</td>
       <td></td>
       <td></td>
       <td></td>
      </tr>
     </tbody>
    </table>
    <p>Concello de Cambados.</p>
    <table>
     <tbody>
      <tr>
       <td>Núm. orde</td>
       <td>Referencia
        catastral</td>
       <td>Titular</td>
       <td>Solo expropiado (m2)</td>
       <td>Tipo solo</td>
       <td>Uso</td>
       <td>Cantidade</td>
       <td>Ud</td>
       <td>Ben afectado</td>
      </tr>
      <tr>
       <td>1</td>
       <td>36006A01100007</td>
       <td>Concello de Cambados</td>
       <td>306,12</td>
       <td>Rústico</td>
       <td>Agrario</td>
       <td>36</td>
       <td>ud</td>
       <td>Postes de cabeceira de viña pedra/form. c/vide</td>
      </tr>
     </tbody>
    </table>

