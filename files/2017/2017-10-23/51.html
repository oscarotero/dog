---
date: '2017-10-23'
id: G0256-101017-0003
page: 49233
number: 201
agency: Axencia Turismo de Galicia
section: VI. Anuncios. a) Administración autonómica.
title: >-
  CÉDULA do 9 de outubro de 2017, da Área Provincial de Turismo da Coruña, pola
  que se notifica a incoación do 14 de setembro de 2017, ditada no expediente
  sancionador AC-186/17, por infracción leve en materia de turismo.
range: Cédula
url: >-
  https://www.xunta.gal/dog/Publicados/2017/20171023/AnuncioG0256-101017-0003_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas (BOE nº 236, do 2 de outubro), notifícaselle á titular que no anexo se menciona a incoación de expediente sancionador en materia de turismo por infracción da Lei 7/2011, do 27 de outubro, do turismo de Galicia, xa que, intentada polos medios habituais, non puido efectuarse a notificación.</p>
    <p>Neste mesmo acto designouse instrutor do expediente a Félix Collazos López, os interesados poden promover a súa recusación en calquera momento da tramitación do procedemento, de conformidade co disposto no artigo 24 da Lei 40/2015, do 1 de outubro, de rexime xurídico do sector público (BOE nº 236, do 2 de outubro).</p>
    <p>A resolución do presente procedemento por infracción leve correspóndelle á xefa da Área Provincial de Turismo da Coruña da Axencia Turismo de Galicia, de acordo co establecido no artigo 26 dos estatutos da devandita axencia, respecto do artigo 4 do Decreto 196/2012, do 27 de setembro, polo que se crea a citada axencia e se aproban os seus estatutos (DOG nº 193, do 9 de outubro), e respecto do artigo 119.1.a) da Lei 7/2011, do 27 de outubro, do turismo de Galicia.</p>
    <p>De conformidade co disposto no artigo 124.1 da Lei 7/2011, do 27 de outubro, a resolución do presente procedemento sancionador deberá notificarse no prazo dun ano desde a data deste acordo.</p>
    <p>Os interesados disporán dun prazo de quince días, conforme o establecido no artigo 82.2 da Lei 39/2015, do 1 de outubro, do procedemento administrativo común das administracións públicas, para achegar ante o instrutor do expediente, para a súa incorporación a el, cantas alegacións, documentos ou información consideren convenientes e, se é o caso, propoñer proba que concrete os medios de que pretendan valerse, coa advertencia de que, de non formular alegacións no prazo sinalado, este acordo se considerará como proposta de resolución, de conformidade co previsto no artigo 64.1 da dita lei.</p>
    <p>De conformidade co establecido no artigo 85.3 da Lei 39/2015, do 1 de outubro, do procedemento administrativo común das administracións públicas, infórmase a persoa imputada de que a sanción sinalada no acordo de incoación poderá ser obxecto das seguintes reducións: o 20 % (no caso de que recoñeza a súa responsabilidade ou pague voluntariamente en calquera momento anterior á resolución) ou o 40 % (no caso de que recoñeza a súa responsabilidade e ademais pague voluntariamente en calquera momento anterior á resolución).</p>
    <p>A Coruña, 9 de outubro de 2017</p>
    <footer><p>Mª Carmen Ramallal Molina<br>Xefa da Área Provincial de Turismo da Coruña</p></footer>
    <h2>ANEXO</h2>
    <p>Expediente: AC-186/17.</p>
    <p>Denunciada: Hotel Milladoiro, S.L.</p>
    <p>NIF: B15716723.</p>
    <p>Establecemento: Milladoiro.</p>
    <p>Enderezo: rúa Anxeriz, 12, O Milladoiro.</p>
    <p>Localidade: Ames.</p>
    <p>Precepto infrinxido: artigo 109.2, alínea a) da Lei 7/2011.</p>
    <p>Incoación: 14 de setembro de 2017.</p>
    <p>Sanción: multa de cento cincuenta euros (150 €).</p>
    <p>Importe da multa coa aplicación do 20 % de desconto: cento vinte euros (120 €).</p>
    <p>Importe da multa coa aplicación do 40 % de desconto: noventa euros (90 €).</p>

