---
date: '2017-02-27'
id: G2169-080217-1
page: 9873
number: 40
agency: Xulgado de Primeira Instancia número 2 de Santiago de Compostela
section: V. Administración de xustiza.
title: EDICTO (80/2016).
range: Edicto
url: >-
  https://www.xunta.gal/dog/Publicados/2017/20170227/AnuncioG2169-080217-1_gl.html
---
<p>Eu, María del Carmen Vázquez Rodríguez, letrada da Administración de xustiza do Xulgado de Primeira Instancia número 2 de Santiago de Compostela, polo presente anuncio:</p>
    <p>No presente procedemento ORD 80/2016 seguido por instancia de Rivasher, S.L. fronte a Cousa, S.A.E. ditouse sentenza, cuxo teor literal é o seguinte:</p>
    <p>Sentenza número 145/2016.</p>
    <p>Maxistrada xuíza: María Jesús Sánchez Carbajales.</p>
    <p>Demandante: Rivasher, S.L.</p>
    <p>Avogado: Sr. Díez García.</p>
    <p>Procuradora: Sra. Regueiro Muñoz.</p>
    <p>Demandada: Cousa, S.A.E. (en rebeldía).</p>
    <p>Obxecto: declarativa de dominio e rectificación de asentos rexistrais.</p>
    <p>Santiago de Compostela, 7 de decembro de 2016</p>
    <p>Resolución:</p>
    <p>Estimo integramente a demanda presentada por Rivasher, S.L. contra Cousa, S.A.E., e en consecuencia:</p>
    <p>1. Declaro que a entidade Rivasher, S.L. é propietaria, en pleno dominio, da participación indivisa de dúas vixésimo segundas partes do terreo rexistral número 1612. Urbana. Número dous. Local destinado a prazas de garaxe situado no soto un, do que é parte e ao cal se accede a través dunha rampla de acceso que o comunica directamente á rúa. Pertencente á casa número dous e catro da rúa Alférez Provisional, na cidade de Santiago de Compostela. Superficie útil de 569 m2. Lindeiros. Fronte: subsolo da rúa Alférez Provisional. Dereita: posesións do señor Barcia Castelao e señor Raposo Rodríguez e rampla de acceso. Esquerda, posesións do señor Otero Núñez e outros -Edificio Apolo-. Fondo: local número un deste mesmo soto. Cota de participación: seis enteiros; que consta inscrita no Rexistro da Propiedade: terreo 35.356, folio 141, libro 485, tomo 842, que figura baixo o mencionado número 1612, polo seu traslado á sección segunda do municipio de Santiago, no folio 134, libro 319, tomo 1277 da devandita sección segunda; participación indivisa de dúas vixésimo segundas partes que corresponde ás prazas de garaxe números 13 e 14 do edificio sito nos números 2 e 4 da antiga rúa Alférez Provisional, hoxe Santiago del Estero; e condeno a demandada, Cousa, S.A.E a avirse a esta declaración de dominio.</p>
    <p>2. Que, como consecuencia da devandita declaración, se expida mandamento ao Rexistro da Propiedade número 2 de Santiago de Compostela co fin de que proceda a inscribir esa participación indivisa de dúas vixésimo segundas partes do predio rexistral número 1612 anteriormente descrito a nome da entidade Rivasher, S.L.</p>
    <p>Todo iso con imposición de custas á parte demandada.</p>
    <p>Notifíquese esta resolución ás partes coa indicación de que esta non é firme e que contra ela poderá interpoñerse recurso de apelación ante a Sala do Civil da Audiencia Provincial, recurso que deberá presentarse neste xulgado no prazo de vinte días desde a súa notificación.</p>
    <p>Por exixilo así a disposición adicional décimo quinta da Lei orgánica 6/1985, do 1 de xullo, do poder xudicial, a interposición de recurso contra a anterior resolución exixe a constitución dun depósito de 50 euros.</p>
    <p>O depósito da expresada suma deberá acreditarse ao interpoñer o recurso, a cuxo escrito se achegará copia do xustificante ou da orde de ingreso, sen cuxo requisito non será admitido a trámite. Están exceptuadas da obriga de constituír o depósito as partes que teñan recoñecido o dereito de asistencia xurídica gratuíta.</p>
    <p>Expídase testemuño da presente resolución para a súa unión aos autos principais e lévese o orixinal ao libro de sentenzas deste xulgado.</p>
    <p>Así por esta a miña sentenza, pronúncioo, mándoo e asínoo, María Jesús Sánchez Carbajales, maxistrada xuíza do Xulgado de Primeira Instancia número 2 de Santiago de Compostela.</p>
    <p>E como consecuencia do ignorado paradoiro de Cousa, S.A.E., expídese a presente para que sirva de cédula de notificación.</p>
    <p>Santiago de Compostela, 13 de decembro de 2016</p>
    <footer><p>A letrada da Administración de xustiza</p></footer>

