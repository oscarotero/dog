---
date: '2017-02-27'
id: G0256-210217-0001
page: 9745
number: 40
agency: Axencia Turismo de Galicia
section: III. Outras disposicións.
title: >-
  RESOLUCIÓN do 21 de febreiro de 2017 pola que se dá publicidade á encomenda de
  xestión á Axencia Galega de Infraestruturas para a xestión de carácter técnico
  relativa á valoración das ofertas técnicas presentadas en expedientes de
  contratación relacionados co Camiño de Santiago.
range: Resolución
url: >-
  https://www.xunta.gal/dog/Publicados/2017/20170227/AnuncioG0256-210217-0001_gl.html
---
<p>De conformidade co artigo 9 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á encomenda de xestión da Axencia Turismo de Galicia á Axencia Galega de Infraestruturas para a xestión de carácter técnico relativa á valoración das ofertas técnicas presentadas en expedientes de contratación relacionados co Camiño de Santiago, coas seguintes características:</p>
    <p>– Actividade: emisión, por parte de persoal técnico cualificado da Axencia Galega de Infraestruturas, dun informe técnico de valoración das ofertas técnicas presentadas nos seguintes expedientes de contratación relacionados co Camiño de Santiago:</p>
    <p>– Contratación, non suxeita a regulación harmonizada da obra por lotes do Proxecto de construción da recuperación, sinalización e mellora do camiño Inglés para adaptalo á nova delimitación oficial 2013-2014, polo procedemento aberto, tramitación anticipada, pluralidade de criterios e documentalmente simplificado, cofinanciado polo Fondo Europeo de Desenvolvemento Rexional (80 %), no marco do programa operativo Feder Galicia 2014-2020, no obxectivo temático 6, prioridade de investimento 6.3, obxectivo específico 6.3.2.</p>
    <p>– Contratación, suxeita a regulación harmonizada, do servizo por lotes do mantemento integral e conservación do Camiño de Santiago, polo procedemento aberto, con pluralidade de criterios, tramitación anticipada.</p>
    <p>– Contratación da obra de construción da recuperación, sinalización e mellora do camiño Fisterra-Muxía.</p>
    <p>– Natureza e alcance da xestión encomendada: esta encomenda ten natureza intersubxectiva, ao realizarse entre entidades públicas pertencentes ao sector público autonómico dotadas de personalidade xurídica propia e ao ser a Axencia Galega de Infraestruturas medio propio e servizo técnico da Administración da Comunidade Autónoma de Galicia, segundo o disposto nos artigos 47 e 48 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia da encomenda: ata o 31.12.2017.</p>
    <p>– Causas de resolución: incumprimento total ou parcial dalgunha das condicións esenciais que regulan a presente encomenda de xestión, o transcurso do tempo estipulado sen que se realizasen as actividades acordadas, o mutuo acordo das partes asinantes e a denuncia por causas de interese público, por instancia de calquera das partes.</p>
    <p>Santiago de Compostela, 21 de febreiro de 2017</p>
    <footer><p>Mª Nava Castro Domínguez<br>Directora da Axencia Turismo de Galicia</p></footer>

