---
date: '2017-02-27'
id: G0427-150217-0002
page: 9743
number: 40
agency: Consellería do Mar
section: III. Outras disposicións.
title: >-
  EXTRACTO da Orde do 31 de decembro de 2016 pola que se establecen as bases e
  se regula o procedemento para a concesión, en réxime de concorrencia
  competitiva, de axudas para investimentos que fomenten a pesca sustentable
  para tripulantes de buques pesqueiros, cofinanciadas co Fondo Europeo Marítimo
  e de Pesca (FEMP), e se convoca para o ano 2017 o dito procedemento, tramitado
  como expediente anticipado de gasto.
range: Orde
url: >-
  https://www.xunta.gal/dog/Publicados/2017/20170227/AnuncioG0427-150217-0002_gl.html
---
<p>BDNS (Identif.): 333268.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo pode consultarse na Base de datos nacional de subvencións:</p>
    <p>(http://www.pap.minhap.gob.es/bdnstrans/index)</p>
    <p>Primeiro. <em>Beneficiarios</em></p>
    <p>Poderán ser beneficiarios das subvencións, sen prexuízo de reunir os demais requisitos establecidos nestas bases, os pescadores enrolados en buques pesqueiros ou, segundo o caso, con titulación que permita desenvolver a actividade pesqueira.</p>
    <p>Segundo. <em>Finalidade</em></p>
    <p>As axudas terán como finalidade:</p>
    <p>1. A primeira adquisición dun buque de pesca.</p>
    <p>2. A compensación socioeconómica a pescadores que traballasen a bordo dun buque pesqueiro obxecto de axuda á paralización definitiva.</p>
    <p>Terceiro. <em>Bases reguladoras</em></p>
    <p>Orde do 31 de decembro de 2016 pola que se establecen as bases e se regula o procedemento para a concesión, en réxime de concorrencia competitiva, de axudas para investimentos que fomenten a pesca sustentable para tripulantes de buques pesqueiros, cofinanciadas co Fondo Europeo Marítimo e de Pesca (FEMP) e se convoca para o ano 2017 o dito procedemento, tramitado como expediente anticipado de gasto.</p>
    <p>Cuarto. <em>Importe</em></p>
    <p>Para o ano 2017 as axudas concederanse de acordo coa seguinte desagregación e figuran dotadas no proxecto de orzamento de gastos da Consellería do Mar para o ano 2017, e tramitaranse de forma anticipada:</p>
    <p>Aplicación orzamentaria: 14.02.723A.780.0. Importe: 500.000,00 € para adquisición dun buque de pesca.</p>
    <p>Aplicación orzamentaria: 14.02.723A.770.2. Importe: 110.073,60 € para compensar os efectos da paralización definitiva.</p>
    <p>Quinto. <em>Prazo de presentación de solicitudes</em></p>
    <p>Un mes contado desde o día seguinte ao da publicación da orde.</p>
    <p>Entenderase como último día do prazo para a presentación de solicitudes o correspondente ao mesmo ordinal do día da súa publicación. Se o último día do prazo é inhábil, entenderase prorrogado ao primeiro día hábil seguinte, e se no mes de vencemento non hai día equivalente ao inicial do cómputo, entenderase que o prazo finaliza o último día do mes.</p>
    <p>Santiago de Compostela, 31 de decembro de 2016</p>
    <footer><p>Mª Isabel Concheiro Rodríguez-Segade<br>Secretaria xeral técnica da Consellería do Mar</p></footer>

