---
date: '2017-02-27'
id: O143-150217-0002
page: 9942
number: 40
agency: Augas de Galicia
section: VI. Anuncios. a) Administración autonómica.
title: >-
  ANUNCIO do 28 de decembro de 2016 polo que se fai público o acordo de
  iniciación ditado no expediente sancionador en materia de verteduras de augas
  residuais de clave DH.D36.55455.
range: Anuncio
url: >-
  https://www.xunta.gal/dog/Publicados/2017/20170227/AnuncioO143-150217-0002_gl.html
---
<p>Con data do 21 de novembro de 2016 ditouse acordo de iniciación no expediente sancionador de referencia seguido contra Outros Adaxes, S.L. (t.m. Illa de Arousa) pola comisión dunha infracción de carácter leve en materia de verteduras de augas residuais, tipificada no artigo 85 e) da Lei 9/2010, de augas de Galicia.</p>
    <p>Intentada a notificación dos devanditos actos por correo certificado con aviso de recepción no domicilio que consta no expediente, foi devolta polo servizo de Correos. Polo tanto, e de acordo co disposto no artigo 44 da Lei 39/2015, do procedemento administrativo común das administracións públicas, mediante este anuncio notifícanselle o acordo de incoación e prego de cargos ao interesado, e fáiselle saber que unha copia deles se atopa a súa disposición nas oficinas de Augas de Galicia (praza de Camilo Díaz Baliño 7-9, 15781 Santiago de Compostela), e que se lle outorga un prazo de quince días, contado a partir do día seguinte ao desta publicación no <em>Boletín Oficial del Estado</em>, para os efectos de comparecer nestas oficinas para a notificación do devandito acordo, tempo durante o cal poderá presentar as alegacións e probas que considere oportunas.</p>
    <p>Santiago de Compostela, 28 de decembro de 2016</p>
    <footer><p>Roberto Rodríguez Martínez<br>Director de Augas de Galicia</p></footer>

