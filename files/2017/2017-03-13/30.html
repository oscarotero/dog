---
date: '2017-03-13'
id: G0424-020317-0002
page: 12500
number: 50
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  CÉDULA do 28 de febreiro de 2017, da Xefatura Territorial de Pontevedra, pola
  que se notifica o levantamento da suspensión e o trámite de audiencia do
  expediente sancionador na orde social RL 2014/0094-4.
range: Cédula
url: >-
  https://www.xunta.gal/dog/Publicados/2017/20170313/AnuncioG0424-020317-0002_gl.html
---
<p>Ao non ser atopado no enderezo coñecido por esta xefatura territorial os titulares da empresa que se indica a continuación, notifícase no Boletín Oficial del Estado, ao amparo do artigo 44 da Lei 39/2015, do 1 de outubro, do procedemento administrativo común das administracións públicas, o fin da suspensión cautelar e a reiniciación da tramitación do expediente sancionador de referencia ao ter entrada, no Rexistro Único do Edificio Administrativo da Xunta de Galicia en Vigo, a copia da resolución da Audiencia Provincial de Pontevedra declarando firme o auto ditado polo Xulgado de Primeira Instancia e Instrución número 1 de Cangas, recaído no procedemento número 1724/2013, polo accidente laboral do traballador D. Chen Bong Dong.</p>
    <p>Os documentos que constan no expediente son:</p>
    <p>• Acta de infracción.</p>
    <p>• Xustificante da notificación (15.4.2014).</p>
    <p>• Copia da resolución da Audiencia Provincial declarando firme o auto xudicial.</p>
    <p>A ausencia de alegacións dentro do prazo legal permite confirmar a acta, en aplicación da presunción de veracidade que lle recoñece o artigo 53.2 do Real decreto lexislativo 5/2000, do 4 de agosto.</p>
    <p>Dispón dun prazo de dez días hábiles, contados desde o seguinte ao da publicación desta cédula no Boletín Oficial del Estado, para examinar o expediente nas dependencias desta xefatura territorial, Servizo de Emprego e Economía Social, Sección de Sancións, sitas na rúa Concepción Arenal, 8, 2º andar, Vigo (Pontevedra), das 9.00 ás 14.00 horas, de luns a venres. Transcorrido este prazo, procederase a ditar resolución.</p>
    <p>Vigo, 28 de febreiro de 2017</p>
    <footer><p>Ignacio Rial Santomé<br>Xefe territorial de Pontevedra</p></footer>
    <h2>ANEXO</h2>
    <p>Expediente: RL 2014/0094-4.</p>
    <p>Acta: I362014000028955.</p>
    <p>Empresa: Wu Guorong.</p>
    <p>NIF: X4250422E.</p>
    <p>Enderezo: Carballal, 12, A Graña, Vilaboa.</p>

