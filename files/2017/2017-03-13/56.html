---
date: '2017-03-13'
id: L178-210217-0003
page: 12544
number: 50
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de información pública da modificación puntual da ordenanza especial
  OE-5 Galeras do Plan xeral de ordenación municipal, no ámbito do antigo
  hospital.
range: Anuncio
url: >-
  https://www.xunta.gal/dog/Publicados/2017/20170313/AnuncioL178-210217-0003_gl.html
---
<p>O Pleno da Corporación, na sesión ordinaria que tivo lugar o día 19 de xaneiro de 2017, adoptou, entre outros, o seguinte acordo: </p>
    <p>Primeiro. Aprobar inicialmente a Modificación puntual da ordenanza especial OE-5 Galeras do PXOM, no ámbito do antigo hospital, segundo o proxecto formulado pola Sección Municipal de Planeamento, ao que se incorporará a limitación do uso comercial á categoría 2ª das definidas no Plan xeral (artigo 109 do PXOM).</p>
    <p>Segundo. Someter o expediente a información pública durante o prazo de dous meses, mediante anuncios que para o efecto se publicarán no Diario Oficial de Galicia e nun xornal dos de maior difusión na provincia.</p>
    <p>A documentación sometida a información pública abranguerá todos os documentos do expediente tramitado, e incluirá:</p>
    <p>– O resumo executivo que exixe o artigo 25.3 do Real decreto lexislativo 7/2015, polo que se aproba o texto refundido da Lei do solo e rehabilitación urbana.</p>
    <p>– A Resolución da Secretaría Xeral de Calidade e Avaliación Ambiental do 5 de setembro de 2016, pola que se formula o informe ambiental estratéxico.</p>
    <p>Terceiro. En cumprimento do que dispón o punto 7 do artigo 60 da LSG, o concello trasladará a documentación á Secretaría Xeral de Ordenación do Territorio e Urbanismo, co fin de que este órgano outorgue audiencia aos municipios limítrofes e solicite os informes sectoriais autonómicos que resulten preceptivos.</p>
    <p>Este acordo de aprobación inicial determina ex lege, por aplicación do artigo 47.2 da LSG, a suspensión do outorgamento das licenzas que poidan resultar incompatibles coa nova ordenación proposta, durante o prazo máximo de dous anos, contado desde a aprobación inicial.</p>
    <p>O que se publica co fin de que, durante o prazo de dous meses, contado a partir do día seguinte ao da publicación deste anuncio, os interesados poidan consultar o expediente no Servizo de Planeamento e Xestión e formular as alegacións que xulguen oportunas. Na páxina web do Concello http://transparencia.santiagodecompostela.gal/planeamento-en-tramitacion/ poderase consultar a documentación sometida a información pública.</p>
    <p>Santiago de Compostela, 1 febreiro de 2017</p>
    <footer><p>O alcalde<br>P.D. (DEC/3997/2015, do 18 de xuño)<br>Jorge Duarte Vázquez<br>Concelleiro delegado de Espazos Cidadáns,<br>Dereito á Vivenda e Mobilidade</p></footer>

