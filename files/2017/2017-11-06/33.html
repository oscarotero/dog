---
date: '2017-11-06'
id: G0424-060617-0008
page: 51291
number: 210
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 11 de maio de 2017, da Dirección Xeral de Enerxía e Minas, pola
  que se autoriza administrativamente o peche e o desmantelamento da planta de
  coxeración que Cerámica da Moura, S.L. posúe no concello de Tui (Pontevedra).
range: Resolución
url: >-
  https://www.xunta.gal/dog/Publicados/2017/20171106/AnuncioG0424-060617-0008_gl.html
---
<p>Antecedentes de feito:</p>
    <p>Primeiro. Con data do 27 de novembro de 1997, a Dirección Xeral de Industria da Consellería de Industria e Comercio recoñeceulle á planta de coxeración de referencia a condición de instalación acollida ao réxime especial creado polo Real decreto 2366/1994, do 9 de decembro, sobre produción de enerxía eléctrica por instalacións hidráulicas, de coxeración e outras abastecidas por recursos ou fontes de enerxía renovables.</p>
    <p>Segundo. Con data do 19 de abril de 1999, a Dirección Xeral de Industria da Consellería de Industria e Comercio autorizoulle a instalación dunha planta de coxeración de enerxía eléctrica á empresa Cerámica da Moura, S.L., no concello de Tui (Pontevedra), e aprobou o seu proxecto de execución.</p>
    <p>Terceiro. Con data do 29 de xaneiro de 2003, a Delegación Provincial da Consellería de Industria e Comercio de Pontevedra autorizou a posta en marcha da planta de coxeración de referencia coas seguintes características:</p>
    <p>– 1 motor marca DEUTZ, modelo TBG620 U12K, con número de serie 61886760110, de velocidade nominal de 1.500 r.p.m., potencia mecánica continua 1.080 kW e combustible gas natural, ciclo Otto de catro tempos.</p>
    <p>– 1 alternador asíncrono marca LEROY, modelo LSAC 500L12, con número de serie 16545201, velocidade nominal de 1.500 r.p.m., potencia 1.007 kW, 1259 kVA, frecuencia 50 Hz e tensión 400 V.</p>
    <p>– 1 transformador de potencia nominal 1.1250 kVA, tensión primaria 400/230 V, tensión secundaria en baleiro 1.500 kVA, grupo de conexión Dyn 11.</p>
    <p>– 2 equipamentos de intercambio de calor, un para o circuíto de alta temperatura (refrixeración de auga de camisas e aceite lubricante) e outro para o circuíto de baixa temperatura (arrefriamento de mestura).</p>
    <p>– Instalacións eléctricas e de gas natural.</p>
    <p>Cuarto. Con data do 9 de febreiro de 2006, a Dirección Xeral de Industria, Enerxía e Minas inscribiu definitivamente a planta de coxeración de referencia no Rexistro de Instalacións de Produción de Enerxía Eléctrica en Réxime Especial da Comunidade Autónoma de Galicia, con número RE-06-06.</p>
    <p>Quinto. Con data do 23 de xuño de 2011, José Ozores Palomino e Xosé Ozores Eiras, en nome e representación de Cerámica da Moura, S.L., presentaron solicitude de modificación da instalación de referencia no relativo á potencia da instalación. O 30 de xuño de 2011, a Dirección Xeral de Industria, Enerxía e Minas resolveu modificar a inscrición definitiva da instalación de referencia no relativo á potencia da instalación, que pasaría a ser de 987 kW.</p>
    <p>Sexto. Con data do 8 de xuño de 2016, Xosé Ozores Eiras, en nome e representación de Cerámica da Moura, S.L., solicitou a renuncia temporal ao réxime retributivo específico.</p>
    <p>Sétimo. Con data do 8 de xullo de 2016, Xosé Ozores Eiras, en nome e representación de Cerámica da Moura, S.L., solicitou autorización de peche definitivo e desmantelamento da instalación de referencia.</p>
    <p>Oitavo. Con data do 20 de setembro de 2016, a Delegación Provincial da Consellería de Industria e Comercio de Pontevedra emitiu informe favorable sobre a solicitude recollida no antecedente sétimo.</p>
    <p>Noveno. O 26 de xaneiro de 2017, Rede Eléctrica de España, S.A. informou sobre a solicitude de peche da planta de coxeración, facendo constar que non incidiría na seguridade do sistema e na garantía de subministración eléctrica.</p>
    <p>Fundamentos de dereito:</p>
    <p>Primeiro. A Dirección Xeral de Enerxía e Minas é competente para resolver este expediente, con fundamento no Decreto 146/2016, do 13 de novembro, polo que se establece a estrutura orgánica da Xunta de Galicia, e no artigo 20 do Decreto 175/2015, do 3 de decembro, polo que se establece a estrutura orgánica da Consellería de Economía, Emprego e Industria que atribúe á Dirección Xeral de Enerxía e Minas a dirección, coordinación, planificación, execución, seguimento e control das competencias e funcións da consellería en materia de enerxía, minas, administración e seguridade industrial, solo industrial, metroloxía e metais preciosos.</p>
    <p>Segundo. O artigo 53 da Lei 24/2013, do 26 de decembro, do sector eléctrico, establece que a transmisión e o peche definitivos de instalacións de transporte, distribución, produción e liñas directas, así como o peche temporal das instalacións de produción, requirirán autorización administrativa previa.</p>
    <p>Terceiro. Na tramitación tivéronse en conta as normas de procedemento contidas no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, no Real decreto 413/2014, do 6 de xuño, polo que se regula a actividade de produción de enerxía eléctrica a partir de fontes de enerxía renovables, coxeración e residuos, e na Lei 39/2015, do 1 de outubro, do procedemento administrativo común das administracións públicas, e demais normas vixentes de aplicación.</p>
    <p>De acordo co que antecede,</p>
    <p>RESOLVO:</p>
    <p>Autorizar administrativamente o peche definitivo e o desmantelamento da planta de coxeración de 987 kW que Cerámica da Moura, S.L. posúe no concello de Tui (Pontevedra), segundo o proxecto de desmantelamento da central de coxeración, redactado polo enxeñeiro técnico industrial Leonardo Vázquez Prieto, colexiado nº 254 do Colexio Oficial de Enxeñeiros Técnicos Industriais de Ourense.</p>
    <p>Todo isto de acordo coas seguintes condicións:</p>
    <p>Primeira. A instalación terá que pecharse e desmantelarse de acordo coas especificacións e planos que figuran no proxecto referido no punto primeiro da parte dispositiva desta resolución.</p>
    <p>Segunda. O titular asegurará o mantemento e a vixilancia correctos das instalacións durante o proceso de desmantelamento, co fin de garantir que, en todo momento, se manteñan as condicións regulamentarias de seguridade.</p>
    <p>Terceira. Deberá cumprirse, en todo momento, canto establece o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>Cuarta. Para introducir modificacións que afecten datos básicos do proxecto de desmantelamento será necesaria a autorización previa desta dirección xeral. Pola súa banda, a Xefatura Territorial da Consellería de Economía, Emprego e Industria de Pontevedra poderá autorizar as modificacións de detalle do proxecto que resulten procedentes, e deberá comunicarlle a este centro directivo todas as resolucións que dite en aplicación da devandita facultade.</p>
    <p>Quinta. O prazo para o peche e desmantelamento da instalación será de seis meses contados a partir do día seguinte ao da notificación desta resolución. Se, transcorrido o dito prazo, aquel non tivo lugar, producirase a caducidade desta autorización.</p>
    <p>Unha vez rematado o desmantelamento, a empresa promotora deberá presentar a solicitude de acta de peche ante a Xefatura Territorial de Pontevedra da Consellería de Economía, Emprego e Industria, quen deberá emitila tras as comprobacións técnicas que considere oportunas. </p>
    <p>Sexta. A Administración reserva para si o dereito de deixar sen efecto a presente autorización por incumprimento das condicións impostas, polo facilitamento de datos inexactos ou por calquera outra causa legal ou regulamentaria que o xustifique. </p>
    <p>Sétima. Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Oitava. Esta resolución publicarase no <em>Diario Oficial de Galicia</em> e no <em>Boletín Oficial </em>da provincia de Pontevedra, de acordo co establecido no artigo 138 do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>Contra este acto, que non pon fin á vía administrativa, poderase interpoñer recurso de alzada ante o conselleiro de Economía, Emprego e Industria da Xunta de Galicia, no prazo dun mes contado a partir do día seguinte ao da súa notificación, de conformidade cos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 11 de maio de 2017</p>
    <footer><p>Ángel Bernardo Tahoces<br>Director xeral de Enerxía e Minas</p></footer>

