---
date: '2017-11-06'
id: G1857-271017-0001
page: 51359
number: 210
agency: Sociedade Anónima de Xestión do Plan Xacobeo
section: VI. Anuncios. c) Outros anuncios.
title: >-
  ANUNCIO do 27 de outubro de 2017 sobre a convocatoria de axudas a asociacións
  de amigos do Camiño de Santiago.
range: Anuncio
url: >-
  https://www.xunta.gal/dog/Publicados/2017/20171106/AnuncioG1857-271017-0001_gl.html
---
<p>A Sociedade Anónima de Xestión do Plan Xacobeo prevé, no seu obxecto social, as relacións coas asociacións de amigos do Camiño de Santiago. Neste sentido, o Xacobeo considera clave a colaboración a distintos niveis coas devanditas entidades, pois son historicamente o máis relevante factor de dinamización desde a sociedade civil do Camiño e as súas rutas, tanto en Galicia como no resto de España e noutros países do mundo.</p>
    <p>As solicitudes presentaranse obrigatoriamente por medios electrónicos a través do formulario normalizado dispoñible na sede electrónica da Xunta de Galicia, https://sede.xunta.gal.</p>
    <p>Se algunha das persoas interesadas presenta a súa solicitude presencialmente, requirirase para que a emende a través da súa presentación electrónica. Para estes efectos, considerarase como data de presentación da solicitude aquela en que foi realizada a emenda.</p>
    <p>Para a presentación das solicitudes poderá empregarse calquera dos mecanismos de identificación e sinatura admitidos pola sede electrónica da Xunta de Galicia, incluído o sistema de usuario e clave Chave365 (https://sede.xunta.gal/chave365), para o que se habilita un enlace na Guía de procedementos e servizos co código PR990A.</p>
    <p>No caso de entidades estranxeiras (asociacións de amigos do Camiño de Santiago e outras entidades que teñan como finalidade a promoción do Camiño de Santiago e a súa peregrinación) e nos supostos de imposibilidade funcional e/ou tecnolóxica que impidan a prensentación electrónica, as solicitudes deberán presentarse presencialmente en calquera dos lugares e rexistros establecidos na normativa reguladora do procedemento administrativo común, utilizando o formulario normalizado dispoñible na sede electrónica da Xunta de Galicia, https://sede.xunta.gal, código PR990A.</p>
    <p>O prazo de presentación de solicitudes será dun mes contado a partir do día seguinte ao da publicación desta orde no Diario Oficial de Galicia. Se o último día do prazo é inhábil, entenderase prorrogado ao primeiro día hábil seguinte.</p>
    <p>As bases poderanse consultar na sede da Sociedade Anónima de Xestión do Plan Xacobeo, na web www.caminodesantiago.gal ou no teléfono 881 99 62 64.</p>
    <p>Santiago de Compostela, 27 de outubro de 2017</p>
    <footer><p>Rafael Sánchez Bargiela<br>Director xerente da Sociedade Anónima de Xestión do Plan Xacobeo</p></footer>

