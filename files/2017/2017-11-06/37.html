---
date: '2017-11-06'
id: G0424-171017-0006
page: 51301
number: 210
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 11 de outubro de 2017, da Xefatura Territorial de Pontevedra,
  pola que se somete a información pública a petición de autorización dunha
  instalación eléctrica no concello de Cerdedo (expediente IN407A 2017/549-4).
range: Resolución
url: >-
  https://www.xunta.gal/dog/Publicados/2017/20171106/AnuncioG0424-171017-0006_gl.html
---
<p>Para os efectos previstos na Lei 24/2013, do 26 de decembro, do sector eléctrico, e no artigo 125 do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización da instalación eléctrica que se describe:</p>
    <p>Solicitante: Unión Fenosa Distribución, S.A.</p>
    <p>Domicilio social: travesía de Vigo, 204, 36207 Vigo.</p>
    <p>Título: recuamento LMT SJG804 N-541.</p>
    <p>Situación: Cerdedo.</p>
    <p>Características técnicas: LMT aérea a 20 kV con condutor LA-56 de 244 metros de lonxitude, con orixe no apoio proyectado nº 3, C-2000-14, e final no apoio existente nº 5, HV-1000-15. LMT subterránea a 20 kV con condutor RHZ de 135 metros de lonxitude, con orixe no paso aerosubterráneo (PAS) no apoio proxectado nº 2, C-2000-12, e final no PAS no apoio proxectado nº 3. Retensado de 154 metros de liña, con condutor LA-30, entre o apoio 0 e o proxectado nº 2. A instalación está situada en Cerdedo.</p>
    <p>Todas aquelas persoas ou entidades que se consideren afectadas poderán presentar as súas alegacións nesta xefatura territorial; Edificio Administrativo na avenida Fernández Ladreda, 43, 5º, no prazo de vinte días. Así mesmo, e durante o mencionado prazo, tamén se poderá examinar o proxecto da instalación.</p>
    <p>Pontevedra, 11 de outubro de 2017</p>
    <footer><p>Ignacio Rial Santomé<br>Xefe territorial de Pontevedra</p></footer>

