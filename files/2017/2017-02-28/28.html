---
date: '2017-02-28'
id: G2411-070217-0001
page: 10226
number: 41
agency: Xulgado do Social número 2 de Santiago de Compostela
section: V. Administración de xustiza.
title: EDICTO (1040/2013).
range: Edicto
url: >-
  https://www.xunta.gal/dog/Publicados/2017/20170228/AnuncioG2411-070217-0001_gl.html
---
<p>Eu, Marina Pilar García de Evan, letrada da Administración de xustiza do Xulgado do Social número 2 de Santiago de Compostela, fago saber que no procedemento ordinario 1040/2013 deste xulgado do social, seguido por instancia de Eduardo Ángel Barreiro Villaverde contra Servicio de Ingeniería y Montaje Alen, S.L., Mauro Antonio Puga Martínez e o Fondo de Garantía Salarial (Fogasa), sobre ordinario, ditouse a seguinte resolución:</p>
    <p>«Que debo estimar a demanda presentada por instancia de Eduardo Ángel Barreiro Vilaverde, asistido pola letrada Sra. Vázquez Martínez, contra a entidade Servicio de Ingeniería y Montaje Alen, S.L., o seu administrador concursal Maruo Antonio Puga Martínez e o Fogasa, que non comparecen malia estaren debidamente citados, sobre reclamación de cantidade, e debo condenar a demandada ao aboamento ao demandante da cantidade de 16.252,29 euros/brutos, máis os xuros do artigo 1.108 do CC, calculados desde a data do despedimento ata a data da presente resolución sobre a cantidade de 15.991,5 euros (indemnización por despedimento obxectivo) e os xuros previstos no artigo 29.3 do ET que devengarán sobre o resto de cantidades reclamadas en concepto de salarios, é dicir sobre a cantidade de 1.064,51 euros, ademais dos xuros do artigo 576 da LAC a partir da presente resolución.</p>
    <p>Debo condenar e condeno o administrador xudicial a avirse á anterior declaración.</p>
    <p>Debo absolver e absolvo o Fogasa sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
    <p>Notifíquese ás partes a presente resolución.</p>
    <p>Modo de impugnación: advírtese ás partes que contra a presente resolución poderán interpoñer recurso de suplicación ante o Tribunal Superior de Xustiza, que deberá ser anunciado por comparecencia ou mediante escrito presentado na oficina xudicial dentro dos cinco días seguintes á notificación desta sentenza, ou por simple manifestación no momento en que se lle practique a notificación. Advírtase igualmente ao recorrente que non sexa traballador ou beneficiario do réxime público da Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros na conta aberta en Banesto a nome desta oficina xudicial co número 1596, clave 65, e indicar no campo concepto “recurso” seguido do código “34 social suplicación”, acreditando mediante a presentación do xustificante de ingreso no período comprendido ata a formalización do recurso, así como, no caso de ter sido condenado en sentenza ao pagamento dalgunha cantidade, deberá consignar na conta de depósitos e consignacións aberta a cantidade obxecto de condena, ou formalizar aval bancario a primeiro requirimento indefinido pola devandita cantidade no cal se faga constar a responsabilidade solidaria do avalista, incorporándoos a esta oficina xudicial co anuncio de recurso. En todo caso, o recorrente deberá designar letrado para a tramitación do recurso, no momento de anuncialo.</p>
    <p>A anterior resolución entregarase ao letrado da Administración de xustiza para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mándoo e asínoo».</p>
    <p>E para que sirva de notificación en legal forma a Servicio de Ingeniería y Montaje Alen, S.L., en ignorado paradoiro, expido o presente para a súa inserción no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 3 de febreiro de 2017</p>
    <footer><p>A letrada da Administración de xustiza</p></footer>

