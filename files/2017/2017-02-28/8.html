---
date: '2017-02-28'
id: G1534-170217-0002
page: 10056
number: 41
agency: Fondo Galego de Garantía Agraria
section: III. Outras disposicións.
title: >-
  RESOLUCIÓN do 15 de febreiro de 2017 pola que se dá publicidade á denegación
  de axudas a zonas con limitacións naturais en áreas distintas das de montaña
  solicitadas ao abeiro da Orde do 29 de xaneiro de 2016.
range: Resolución
url: >-
  https://www.xunta.gal/dog/Publicados/2017/20170228/AnuncioG1534-170217-0002_gl.html
---
<p>Mediante a Orde do 29 de xaneiro de 2016 (DOG nº 20, do 1 de febreiro) a Consellería do Medio Rural regulou a aplicación dos pagamentos directos á agricultura e á gandaría e as axudas ao desenvolvemento rural suxeitas ao sistema integrado de xestión e control.</p>
    <p>O artigo 27 da citada orde dispón que as resolucións poderán ser notificadas de acordo co establecido no artigo 59.6.b) da Lei 30/1992, do 26 de novembro, de réxime xurídico das administracións públicas e do procedemento administrativo común. De conformidade co establecido no dito artigo, a notificación realizarase mediante a publicación no <em>Diario Oficial de Galicia.</em></p>
    <p>Por outra banda, de conformidade co artigo 7.1 da Lei 9/2007, do 13 de xuño, de subvencións de Galicia, e o Decreto 7/2014, do 16 de xaneiro, polo que se aprobaron os estatutos do organismo autónomo Fondo Galego de Garantía Agraria (de aquí en diante Fogga), atribuíuse á Dirección do Fogga a potestade de resolver os procedementos de concesión de axudas que se tramiten no ámbito das súas competencias.</p>
    <p>Base legal:</p>
    <p>Orde do 29 de xaneiro de 2016 pola que se regula a aplicación dos pagamentos directos á agricultura e á gandaría e das axudas ao desenvolvemento rural suxeitas ao sistema integrado de xestión e control.</p>
    <p>Logo do informe da Subdirección Xeral de Xestión da PAC e de acordo coa proposta de resolución da Dirección do Fondo Galego de Garantía Agraria da Consellería do Medio Rural,</p>
    <h2>RESOLVO:</h2>
    <p>Denegar as axudas para o pagamento a zonas con limitacións naturais en áreas distintas das de montaña correspondentes á campaña 2016 aos solicitantes relacionados no anexo e polos motivos indicados nel.</p>
    <p>Contra esta resolución, que non esgota a vía administrativa, poderá interpoñerse recurso de alzada perante a presidenta do Fogga, no prazo dun mes de conformidade co disposto no artigo 5.2 do Decreto 7/2014, do 16 de xaneiro, e nos artigos 121 e 122 da Lei 39/2015, do 1 de outubro, do procedemento administrativo común das administracións públicas. A presentación do recurso poderá facerse en calquera dos lugares previstos no artigo 16 da Lei 39/2015, do 1 de outubro.</p>
    <p>Santiago de Compostela, 15 de febreiro de 2017</p>
    <footer><p>Belén María do Campo Piñeiro<br>Directora do Fondo Galego de Garantía Agraria</p></footer>
    <h2>ANEXO<br>Listaxe de solicitudes de pagamento en zonas con limitacións naturais en áreas distintas de montaña. Campaña 2016</h2>

