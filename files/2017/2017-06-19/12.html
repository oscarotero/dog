---
date: '2017-06-19'
id: G0003-080617-0001
page: 29888
number: 115
agency: Servizo Galego de Saúde
section: III. Outras disposicións.
title: >-
  RESOLUCIÓN do 26 de maio de 2017 pola que se dá publicidade a unha encomenda
  de xestión á Axencia Galega de Infraestruturas para a xestión das actuacións
  de execución das obras de construción do novo Centro de Saúde do Milladoiro
  (Ames).
range: Resolución
url: >-
  https://www.xunta.gal/dog/Publicados/2017/20170619/AnuncioG0003-080617-0001_gl.html
---
<p>De conformidade co previsto no artigo 8.4 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á resolución da Presidencia do organismo autónomo Servizo Galego de Saúde, do 26 de maio de 2017, pola que se encomenda á Axencia Galega de Infraestruturas a xestión das actuacións para acometer a execución das obras de construción do novo Centro de Saúde do Milladoiro (Ames).</p>
    <p>– Actividade: a xestión das actuacións precisas para acometer a execución das obras de construción dun novo centro de saúde; a contratación da dirección facultativa das obras está en mans do Servizo Galego de Saúde.</p>
    <p>– Natureza e alcance da xestión encomendada: a encarga ten natureza intersubxectiva, ao ter a Axencia Galega de Infraestruturas a consideración de medio propio e servizo técnico da Administración da Comunidade Autónoma de Galicia, segundo o disposto nos artigos 47 e 48 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia: desde o día seguinte ao da sinatura da encomenda, ata o día 30 de setembro de 2019.</p>
    <p>Santiago de Compostela, 26 de maio de 2017</p>
    <footer><p>Jesús Vázquez Almuíña<br>Presidente do Servizo Galego de Saúde</p></footer>

