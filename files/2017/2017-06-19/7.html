---
date: '2017-06-19'
id: G0164-080617-0005
page: 29810
number: 115
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  EXTRACTO da Orde do 8 de xuño de 2017, conxunta da Consellería de Cultura,
  Educación e Ordenación Universitaria e da Consellería de Economía, Emprego e
  Industria, pola que se establecen as bases reguladoras para a concesión, en
  réxime de concorrencia competitiva, das axudas para a consolidación e
  estruturación de unidades de investigación competitivas e outras accións de
  fomento nas universidades do SUG, nos organismos públicos de investigación de
  Galicia e noutras entidades do Sistema galego de I+D+i, e se procede á súa
  convocatoria para o exercicio 2017.
range: Orde
url: >-
  https://www.xunta.gal/dog/Publicados/2017/20170619/AnuncioG0164-080617-0005_gl.html
---
<p>BDNS (Identif.): 351347.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdns/index):</p>
    <p>Primeiro. Entidades beneficiarias</p>
    <p>As seguintes entidades: a) as universidades do SUG; b) os organismos públicos de investigación de Galicia; c) as fundacións de investigación sanitaria de Galicia (Fundación para a Investigación, Desenvolvemento e Innovación Ramón Domínguez, Fundación Profesor Novoa Santos e Fundación Biomédica Galicia Sur); d) os centros do CSIC (Consello Superior de Investigacións Científicas) e do IEO (Instituto Español de Oceanografía) radicados en Galicia, segundo os requisitos establecidos nos anexos I, II, III e IV para cada caso.</p>
    <p>Segundo. Obxecto</p>
    <p>Axudas para consolidar, estruturar e especializar as unidades de investigación máis competitivas do Sistema galego de I+D+i mediante as seguintes modalidades:</p>
    <p>– Modalidade A: grupos de referencia competitiva (GRC). Axudas para a consolidación de grupos de investigación das entidades solicitantes que, pola súa produción científica e pola súa actividade de I+D, constitúan unha referencia no Sistema galego de I+D+i. </p>
    <p>– Modalidade B: grupos con potencial de crecemento (GPC). Axudas para a consolidación de grupos de investigación das entidades solicitantes que, pola súa produción científica e pola súa actividade de I+D, amosen potencial de crecemento ata converterse en grupos de referencia do sistema de I+D+i galego. </p>
    <p>– Modalidade C: redes de investigación. Axudas a grupos de investigación para apoiar o desenvolvemento dun plan de actuacións en rede que permita conformar novas capacidades científicas e abordar con maior efectividade novos obxectivos en investigación.</p>
    <p>– Modalidade D: proxectos de persoal investigador con traxectoria excelente. Axudas para a realización de proxectos de investigación a investigadores individuais que, contando cunha traxectoria excelente consolidada ou en formación, teñen que afianzar unha liña de traballo baseada en proxectos de alto impacto, fundamentalmente nos ámbitos nacional e internacional. Estas axudas adoptarán, segundo as características dos investigadores ou investigadoras, dúas modalidades: 1. Liña de reforzo da traxectoria investigadora consolidada, e 2. Liña de reforzo de traxectorias emerxentes.</p>
    <p>Terceiro. Bases reguladoras</p>
    <p>Publícanse conxuntamente coa convocatoria.</p>
    <p>Cuarto. Contía</p>
    <p>O importe total da convocatoria é de 24.810.000 €.</p>
    <p>– Modalidade A (GRC). Terá unha duración máxima de 4 anos. O importe máximo destas axudas estará determinado por un módulo estrutural dun máximo de 50.000 €, composto por un fixo de 25.000 € máis un variable máximo de 25.000 €, tendo en conta os ingresos medios do grupo, e un módulo variable dun máximo de 50.000 € (20.000, 30.000 ou 50.000 €), acumulable ao anterior, en función dos ingresos anuais medios do grupo nos tres exercicios anteriores á concesión. </p>
    <p>– Modalidade B (GPC). A contía máxima é de 20.000 € na primeira anualidade e de 35.000 € na segunda e na terceira. As axudas serán de aplicación por un período de tres anualidades.</p>
    <p>– Modalidade C (redes de investigación). A axuda consistirá nunha contía fixa anual de 30.000 € para os anos 2017 e 2019 e de 60.000 € para o ano 2018. As axudas serán de aplicación por un período de tres anualidades, mediante o pagamento anual á entidade a que pertenza o grupo que coordine a rede. </p>
    <p>– Modalidade D (proxectos de excelencia). No caso dos proxectos que se acollan á liña de traxectoria investigadora consolidada, as axudas serán de aplicación por un período de ata catro anualidades, mediante o pagamento anual á institución a que pertenza a persoa que lidere o proxecto dunha contía máxima anual de 50.000 €. No caso dos proxectos que se acollan á liña de traxectoria investigadora emerxente, as axudas serán de aplicación por un período máximo de ata cinco anualidades, mediante o pagamento anual á institución a que pertenza a persoa que lidere o proxecto dunha contía máxima anual de 15.000 € para o ano 2017, e de 25.000 € para os anos 2018, 2019, 2020 e 2021.</p>
    <p>Quinto. Prazo de presentación de solicitudes</p>
    <p>Un mes, que se contará a partir do día seguinte ao da publicación desta orde no Diario Oficial de Galicia. </p>
    <p>Santiago de Compostela, 8 de xuño de 2017 </p>
    <table>
     <tbody>
      <tr>
       <td><footer><p>Román Rodríguez González<br>Conselleiro de Cultura, Educación <br>e Ordenación Universitaria </p></footer></td>
       <td><footer><p>Francisco Conde López<br>Conselleiro de Economía, Emprego<br>e Industria e presidente da Axencia<br>Galega de Innovación</p></footer></td>
      </tr>
     </tbody>
    </table>

