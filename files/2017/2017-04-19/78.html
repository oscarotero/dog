---
date: '2017-04-19'
id: L428-030417-0003
page: 18547
number: 75
agency: Concello de Lugo
section: VI. Anuncios. b) Administración local.
title: >-
  ANUNCIO da aprobación definitiva do estudo de detalle (ampliación) do CEIP As
  Mercedes, sito entre as rúas Montirón e Novo Freire, promovido pola
  Consellería de Cultura, Educación e Ordenación Universitaria.
range: Anuncio
url: >-
  https://www.xunta.gal/dog/Publicados/2017/20170419/AnuncioL428-030417-0003_gl.html
---
<p>O Concello Pleno, en sesión que tivo lugar o día 24 de novembro de 2016, acordou aprobar definitivamente o estudo de detalle formulado para a ordenación de volumes (ampliación) do CEIP As Mercedes, sito entre as rúas Montirón e Novo Freire, promovido pola Consellería de Cultura, Educación e Ordenación Universitaria da Xunta de Galicia. </p>
    <p>O contido íntegro do documento aprobado poderase consultar no seguinte enderezo electrónico: http://lugo.gal/gl/actuacions/normativa-urbanistica</p>
    <p>Así mesmo, faise constar que, unha vez publicado este anuncio, se lle remitirá á Consellería de Medio Ambiente e Ordenación do Territorio unha copia dilixenciada, en soporte dixital, do documento aprobado definitivamente, para os efectos previstos nos artigos 82.4 e 88.3 da Lei 2/2016, do solo de Galicia.</p>
    <p>Contra este acordo, que é definitivo en vía administrativa, poderase interpor, no prazo de dous meses, recurso contencioso-administrativo, ante o Tribunal Superior de Xustiza de Galicia, sen prexuízo de que se poida exercer, se é o caso, calquera outro recurso que se considere procedente.</p>
    <p>Lugo, 31 de marzo de 2017</p>
    <table>
     <tbody>
      <tr>
       <td><footer><p>A alcaldesa<br>P.D. (Decreto 16008543)<br>Xosé Daniel Piñeiro Villares<br>Tenente alcalde delegado da Área de Desenvolvemento<br>Sostible e Persoal</p></footer></td>
       <td><footer><p>Carolina Álvarez López<br>Secretaria xeral do Pleno accidental</p></footer></td>
      </tr>
     </tbody>
    </table>

