---
date: '2017-05-16'
id: G0424-250417-0012
page: 23865
number: 93
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 5 de abril de 2017, da Xefatura Territorial da Coruña, pola que
  se concede a autorización administrativa de peche dunha instalación de
  distribución eléctrica no concello de Ferrol (expediente IN407A 2017/032-1).
range: Resolución
url: >-
  https://www.xunta.gal/dog/Publicados/2017/20170516/AnuncioG0424-250417-0012_gl.html
---
<p>Expediente: IN407A 2017/032-1.</p>
    <p>Promotor: Unión Fenosa Distribución, S.A.</p>
    <p>Denominación da instalación: desmontaxe de transformador en CT Caranza nº 14.</p>
    <p>1. O 22 de febreiro de 2017 o promotor solicitou a autorización administrativa de peche da instalación de distribución eléctrica indicada.</p>
    <p>2. Os servizos técnicos da xefatura territorial emitiron un informe favorable sobre a dita solicitude. </p>
    <p>Consideracións legais e técnicas:</p>
    <p>1. A Lei 24/2013, do 26 de decembro, do sector eléctrico.</p>
    <p>2. O Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>3. O Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>4. O Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>5. O Real decreto 842/2002, do 2 de agosto, polo que se aproba o Regulamento electrotécnico para baixa tensión.</p>
    <p>6. As características técnicas da instalación son as seguintes:</p>
    <p>Desmantelamento dun transformador existente de 100 kVA, situado no centro de transformación Caranza nº 14 (expediente 27640), así como o cadro de baixa tensión de dúas saídas de ancoraxe mural, os cables ponte de media e baixa tensión e as reixas de protección de cela de obra civil onde se sitúa actualmente o transformador que se retirará e da cela de reserva. O CT subterráneo quedará como centro de seccionamento.</p>
    <p>O orzamento da instalación, segundo o proxecto, é de 443,25 €.</p>
    <p>7. No expediente consta un informe favorable dos servizos técnicos desta xefatura territorial.</p>
    <p>De acordo con todo o indicado,</p>
    <h2>RESOLVO:</h2>
    <p>1. Conceder a autorización administrativa de peche da instalación de distribución eléctrica indicada.</p>
    <p>2. A desmontaxe da instalación executarase no prazo de seis meses, contado a partir do día seguinte ao da comunicación da presente resolución.</p>
    <p>3. Unha vez efectuada a desmontaxe das instalación, deberá comunicalo a esta xefatura territorial para proceder á acta de peche.</p>
    <p>4. Esta aprobación outórgase sen prexuízo doutras que sexan de aplicación segundo a lexislación vixente, en especial as relativas á ordenación do territorio e ao ambiente.</p>
    <p>Contra esta resolución, que non é definitiva en vía administrativa, poderá interporse recurso de alzada ante o conselleiro de Economía, Emprego e Industria, no prazo dun mes contado a partir do día seguinte ao da notificación ou publicación, nos termos establecidos na Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), sen prexuizo de que os interesados poidan interpor calquera outro recurso que se considere pertinente.</p>
    <p>A Coruña, 5 de abril de 2017</p>
    <footer><p>Isidoro Martínez Arca<br>Xefe territorial da Coruña</p></footer>

