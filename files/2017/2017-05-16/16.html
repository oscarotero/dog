---
date: '2017-05-16'
id: G1994-250417-0002
page: 23832
number: 93
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (RSU 4275/2016 CRS).
range: Edicto
url: >-
  https://www.xunta.gal/dog/Publicados/2017/20170516/AnuncioG1994-250417-0002_gl.html
---
<p>Eu, Mª Asunción Barrio Calle, letrada da Administración de xustiza da Sección número 1 da Sala Segunda do Social do Tribunal Superior de Xustiza de Galicia, fago saber que no procedemento recurso suplicación 4275/2016 desta sección, seguido por instancia de José Vázquez Diéguez contra o Instituto Nacional da Seguridade Social, Tesouraría Xeral da Seguridade Social, Fremap, Mutua de Accidentes de Trabajo y Enfermedades Profesionales nº 61, Longos Construcciones y Reformas, S.L., sobre accidente, se ditou a seguinte resolución:</p>
    <p>«Resolvemos que desestimamos o recurso de suplicación formulado por José Vázquez Diéguez contra a sentenza ditada o 27.4.2016 polo Xulgado do Social número 1 de Ourense, en autos nº 193/2016 sobre determinación de continxencia, seguidos por instancia da Mutua Fremap contra o recorrente e contra Instituto Nacional da Seguridade Social, Tesouraría Xeral da Seguridade Social e Longos Construcciones y Reformas, S.L., resolución que se mantén na súa integridade.</p>
    <p>Modo de impugnación: fáiselles saber ás partes que contra esta sentenza cabe interpor recurso de casación para unificación de doutrina, que se debe preparar mediante escrito presentado ante esta Sala dentro do improrrogable prazo de dez días hábiles inmediatos seguintes á data da notificación da sentenza. Se o recorrente non ten a condición de traballador ou beneficiario do réxime público da Seguridade Social, deberá efectuar:</p>
    <p>– O depósito de 600 € na conta de 16 díxitos desta Sala, aberta no Banco de Santander (Banesto) co nº 1552 0000 35, seguida de catro díxitos correspondentes ao nº do recurso e dous díxitos do ano.</p>
    <p>– Así mesmo, se hai cantidade de condena, deberá consignala na mesma conta, pero co código 80 en vez do 35 ou ben presentar aval bancario solidario en forma.</p>
    <p>– Se o ingreso se fai mediante transferencia bancaria desde unha conta aberta en calquera entidade bancaria distinta, haberá que emitila á conta de vinte díxitos 0049 3569 92 0005001274 e facer constar no campo “Observacións ou Concepto da transferencia” os 16 díxitos que corresponden ao procedemento (1552 0000 80 ou 35 **** ++).</p>
    <p>Unha vez firme, expídase certificación para constancia na peza, que se arquivará neste tribunal e incorpórese o orixinal ao correspondente libro de sentenzas, logo de devolución dos autos ao xulgado do social de procedencia. </p>
    <p>Así, por esta a nosa sentenza, pronunciámolo, mandámolo e asinámolo».</p>
    <p>E para que sirva de notificación en legal forma á empresa Longos Construcciones y Reformas, S.L., con último domicilio coñecido na r/ Curros Enríquez 32500 O Carballiño, Ourense, expido este edicto para a súa inserción no <em>Diario Oficial de Galicia</em>.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, agás no suposto da comunicación das resolucións que sexan autos ou sentenzas, ou cando se trate de emprazamento.</p>
    <p>A Coruña, 7 de abril de 2017</p>
    <footer><p>A letrada da Administración de xustiza</p></footer>

