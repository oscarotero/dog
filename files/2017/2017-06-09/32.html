---
date: '2017-06-09'
id: G0007-190517-0005
page: 28231
number: 109
agency: Xulgado do Social número 3 de Santiago de Compostela
section: V. Administración de xustiza.
title: EDICTO (PO 195/2016 M).
range: Edicto
url: >-
  https://www.xunta.gal/dog/Publicados/2017/20170609/AnuncioG0007-190517-0005_gl.html
---
<p>Susana Varela Amboage, letrada da Administración de xustiza do Xulgado do Social número 3 de Santiago de Compostela, hai saber que mediante a resolución ditada no día da data no proceso seguido por instancia de Marcos Dopazo Vázquez contra Construcciones La Rosaleda, S.L., Convenia Profesional, S.L.P. y Fogasa rexistrado co núm. procedemento ordinario 195/2016 M, se acordou citar a R.L. Construcciones La Rosaleda, en paradoiro descoñecido, para que compareza na sala de vistas deste Xulgado do Social número 3, situado na rúa Berlín s/n, polígono das Fontiñas, CP 15707 Santiago de Compostela, o día 11 de xullo de 2017, ás 11.05 horas, co fin de celebrar os actos de conciliación e, de ser o caso, xuízo. Poderá comparecer persoalmente ou mediante persoa legalmente apoderada e deberá acudir con todos os medios de proba de que intente valerse. Advírtese de que é unha única convocatoria e que os ditos actos non se suspenderán pola falta inxustificada de asistencia. </p>
    <p>Fáiselle saber que ten ao seu dispor, na oficina xudicial, a cédula de citación, a copia da demanda, o decreto da súa admisión e tamén as demais resolucións e documentos que figuran no procedemento.</p>
    <p>Así mesmo, advírtese o destinatario de que as seguintes comunicacións se farán mediante a fixación dunha copia da resolución ou da cédula no taboleiro de anuncios da oficina xudicial, agás no suposto da comunicación das resolucións que deban revestir a forma de auto ou sentenza, ou cando se trate de emprazamento. </p>
    <p>No caso de que pretenda comparecer ao acto do xuízo asistido de avogado ou representado tecnicamente por graduado social colexiado, ou representado por procurador, deberá pór esta circunstancia en coñecemento do xulgado ou tribunal por escrito, dentro dos dous días seguintes ao da súa citación para o xuízo, co obxecto de que, unha vez trasladada tal intención ao demandante, este poida estar representado tecnicamente por graduado social colexiado, ou representado por procurador, designar avogado noutro prazo igual ou solicitar a súa designación a través da quenda de oficio. A falta de cumprimento destes requisitos supón a renuncia da parte ao dereito de se valer no acto do xuízo de avogado, procurador ou graduado social colexiado. </p>
    <p>E para que lle sirva de citación a R.L. Construcciones La Rosaleda, así como para a súa publicación no <em>Diario Oficial de Galicia</em> e colocación no taboleiro de anuncios, expido este edicto.</p>
    <p>Santiago de Compostela, 19 de maio do 2017</p>
    <footer><p>A letrada da Administración de xustiza</p></footer>

