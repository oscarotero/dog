---
date: '2017-06-09'
id: G2345-190517-0001
page: 28216
number: 109
agency: Xulgado do Social número 2 da Coruña
section: V. Administración de xustiza.
title: EDICTO (121/2015).
range: Edicto
url: >-
  https://www.xunta.gal/dog/Publicados/2017/20170609/AnuncioG2345-190517-0001_gl.html
---
<p>Eu, María Adelaida Egurbide Margañón, letrada da Administración de xustiza do Xulgado do Social número 2 da Coruña, fago saber que no procedemento ordinario 121/2015 deste xulgado do social, seguidos por instancia de Paula Matilde Rioboo Vicos contra a empresa Portovello Construcciones y Servicios, S.L., sobre reclamación de cantidade, se ditou a seguinte resolución, cuxa parte dispositiva se achega:</p>
    <p>«Sentenza</p>
    <p>Na Coruña, dezaoito de maio de dous mil dezasete</p>
    <p>Jorge Hay Alba, maxistrado do Xulgado do Social número 2 da Coruña, despois de ver os presentes autos seguidos neste xulgado co nº 121/2015 sendo parte neste, dun lado como demandante Paula Matilde Rioboo Vicos, representada polo letrado Benigno Groas Blanco e como demandado Portovello Construcciones y Servicios, S.L. que non comparece, sobre reclamación de cantidade, pronunciou en nome do rei, a seguinte sentenza</p>
    <p>Antecedentes de feito</p>
    <p>Primeiro. Pola parte demandante presentouse demanda que por quenda correspondeu a este Xulgado do Social número 2 da Coruña, na que, tras expoñer os feitos e alegar os fundamentos de dereito que considerou pertinentes, remataba suplicando que se ditase sentenza conforme o pedido.</p>
    <p>Segundo. Admitida a trámite a devandita demanda, sinalouse a celebración do acto de xuízo e este celebrouse na data sinalada en todas as súas fases co resultado que consta na acta redactada para o efecto e que quedou debidamente gravado no correspondente soporte CD. Unha vez concluso o acto do xuízo, quedaron os autos vistos para ditar sentenza.</p>
    <p>Terceiro. Na tramitación dos presentes autos observáronse as normas legais de procedemento.</p>
    <p>Decido:</p>
    <p>Que, estimando a demanda interposta pola demandante Paula Rioboo Vicos, debo condenar e condeno a empresa Portovello Construcciones y Servicios, S.L. a que aboe ao demandante a cantidade de 9.393,07 euros polos conceptos reclamados en demanda, máis o 10 % de xuros por demora respecto da cantidade que ten carácter salarial.</p>
    <p>Notifíquese esta resolución ás partes ás que se fará saber que contra esta só cabe recurso de suplicación ante o Tribunal Superior de Xustiza de Galicia, debendo anuncialo perante este xulgado no prazo de cinco días contado a partir da notificación desta sentenza, e no propio termo, se o recorrente non goza do beneficio de xustiza gratuíta, deberá ao anunciar o recurso entregar xustificante acreditativo de ter consignado a cantidade obxecto de condena na conta de depósitos e consignacións que este xulgado ten aberta en Banco de Santander desta cidade.</p>
    <p>E igualmente deberá no momento de interpoñer o recurso consignar a suma de 300 euros en concepto de depósito especial para recorrer.</p>
    <p>Así, por esta a miña sentenza, definitivamente xulgando, pronúncioo, mándoo e asínoo». </p>
    <p>E para que sirva de notificación en legal forma a Portovello Construcciones y Servicios, S.L., así como ao seu administrador único, Juventino Belo Bergantiños, en ignorado paradoiro, expido a presente para a súa inserción no <em>Diario Oficial de Galicia</em>.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Coruña, 19 de maio de 2017</p>
    <footer><p>A letrada da Administración de xustiza</p></footer>

