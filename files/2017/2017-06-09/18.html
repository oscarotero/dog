---
date: '2017-06-09'
id: C3Q2-010617-0002
page: 28203
number: 109
agency: Instituto Galego da Vivenda e Solo
section: III. Outras disposicións.
title: >-
  RESOLUCIÓN do 30 de maio de 2017 pola que se dispón a publicación da encomenda
  de xestión deste instituto á Axencia Galega de Infraestruturas relativa á
  valoración das ofertas técnicas presentadas no expediente de contratación do
  servizo para a elaboración do proxecto construtivo dunha estación depuradora
  de augas residuais (EDAR) para a 1ª fase da Plataforma loxística industrial
  Salvaterra do Miño-As Neves (Plisan), a execución das obras da citada EDAR e
  do seu acceso, a execución do correspondente colector de vertedura, así como a
  súa posta en marcha e explotación (expediente Plisan-2017/EDAR).
range: Resolución
url: >-
  https://www.xunta.gal/dog/Publicados/2017/20170609/AnuncioC3Q2-010617-0002_gl.html
---
<p>O 26 de maio de 2017 o secretario xeral técnico da Consellería de Infraestruturas e Vivenda, por delegación da competencia por parte da conselleira de Infraestruturas e Vivenda, segundo a Orde do 4 de decembro de 2015 (DOG núm. 236, do 11 de decembro), autorizou a encomenda de xestión do Instituto Galego da Vivenda e Solo á Axencia Galega de Infraestruturas para a elaboración do informe técnico de valoración das ofertas técnicas presentadas no expediente de contratación do servizo para a elaboración de proxecto construtivo dunha estación depuradora de augas residuais (EDAR) para a 1ª fase da Plataforma loxística industrial Salvaterra do Miño-As Neves (Plisan), a execución do correspondente colector de vertedura, así como a súa posta en marcha e explotación, e elaboración, de ser o caso, do informe técnico nas baixas que poidan producirse.</p>
    <p>Os referidos informes serán emitidos por persoal técnico cualificado da Axencia Galega de Infraestruturas.</p>
    <p>Esta encomenda ten natureza intersubxectiva ao ser o Instituto Galego da Vivenda e Solo e Axencia Galega de Infraestruturas órganos pertencentes á mesma consellería, con personalidade xurídica propia.</p>
    <p>A vixencia da presente encomenda estenderase desde a súa sinatura ata o 30 de decembro de 2017.</p>
    <p>A finalización anticipada da encomenda poderá producirse por incumprimento total ou parcial dalgunha das partes ou por mutuo acordo.</p>
    <p>Para xeral coñecemento, e en cumprimento do disposto no punto 4 do artigo 9 da Lei 16/2000, do 17 de decembro, de organización e funcionamento da Administración xeral e do sector público autonómico de Galicia, disponse a súa publicación no Diario Oficial de Galicia.</p>
    <p>Santiago de Compostela, 30 de maio de 2017</p>
    <footer><p>Heriberto García Porto<br>Director xeral do Instituto Galego da Vivenda e Solo</p></footer>

