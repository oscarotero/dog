---
date: '2017-06-30'
id: G0091-120617-0001
page: 32125
number: 124
agency: Xulgado de Primeira Instancia e Instrución número 4 de Betanzos
section: V. Administración de xustiza.
title: EDICTO (503/2012).
range: Edicto
url: >-
  https://www.xunta.gal/dog/Publicados/2017/20170630/AnuncioG0091-120617-0001_gl.html
---
<p>Neste órgano xudicial tramítase o procedemento ordinario 503/2012, por instancia de Teodoro Fanego Lema, representado pola procuradora Susana Prego Vieito, contra Lage Ramírez, S.L., e, con data do 26 de novembro de 2013, ditouse sentenza cuxo encabezamento e resolución son do teor literal seguinte:</p>
    <p>«Sentenza:</p>
    <p>En Betanzos, o 26 de novembro de 2013.</p>
    <p>Vistos por min, Emma Mourenza Couto, estes autos de xuízo ordinario con número 503/2012, seguidos por instancia de Teodoro Fanego Lema, representado pola procuradora Sra. Domínguez Rodríguez e baixo a dirección letrada do Sr. Diéguez Ares, contra Lage Ramírez, S.L., en situación procesual de rebeldía.</p>
    <p>Resolvo que debo estimar e estimo parcialmente a demanda interposta pola representación procesual de Teodoro Fanego Lema contra Lage Ramírez, S.L. e, en consecuencia, declaro resolto o contrato de compravenda sobre o inmoble descrito no fundamento de dereito segundo da presente resolución, celebrado entre ambas as partes o 4 de novembro de 1994, e condeno a Lage Ramírez, S.L. a reintegrar ao demandante a propiedade daquel inmoble; o demandante deberalle devolver á demandada o equivalente en euros a 500.000 pesetas, isto é, 3.005,06 euros.</p>
    <p>Notifíqueselles este edicto ás partes e fágaselles saber que contra el cabe recurso de apelación que se interporá ante este xulgado no prazo de vinte días, contados desde o seguinte ao da súa notificación, para ser resolto pola Audiencia Provincial da Coruña. Para iso será necesario que se ingrese na conta de depósitos e consignacións deste xulgado o depósito establecido pola Lei orgánica 1/2009, do 3 de novembro.</p>
    <p>Así o acordo, mando e asino».</p>
    <p>Co fin de que sirva de notificación en forma a Lage Ramírez, S.L., que se encontra en paradoiro descoñecido, expido, selo e asino este edicto. </p>
    <p>Betanzos, 28 de abril de 2017</p>
    <footer><p>A letrada da Administración de xustiza</p></footer>

