---
date: '2017-06-30'
id: G2188-120617-0001
page: 32123
number: 124
agency: Xulgado de Primeira Instancia número 5 de Vigo
section: V. Administración de xustiza.
title: EDICTO (960/2016).
range: Edicto
url: >-
  https://www.xunta.gal/dog/Publicados/2017/20170630/AnuncioG2188-120617-0001_gl.html
---
<p>Eu, Sarai Paniagua Acera, letrada da Administración de xustiza do Xulgado de Primeira Instancia número 5 de Vigo, certifico que neste xulgado se tramitan os autos arriba referenciados nos cales se ditou a seguinte sentenza: </p>
    <p>Sentenza nº 175.</p>
    <p>En Vigo, o 31 de marzo de 2017.</p>
    <p>María del Carmen Salvador Mateos, maxistrada xuíza titular do Xulgado de Primeira Instancia número 5 de Vigo (Xulgado de Familia) viu os autos seguidos neste xulgado baixo o número 960/2016, sobre garda e custodia e alimentos respecto de filla menor de idade, por instancia de Rosana Fernández Estévez, representada pola procuradora dos tribunais Paz Barreras Vázquez e con asistencia letrada de Óscar Aitor Pisón da Silva, contra David Fernández Lago, declarado en situación procesual de rebeldía, e no cal interveu o Ministerio Fiscal, con base no seguinte: </p>
    <p>(seguen antecedentes de feito e fundamentos de dereito).</p>
    <p>Resolvo:</p>
    <p>Na demanda interposta pola procuradora dos tribunais, Sra. Barreras Vázquez, en nome e representación de Rosana Fernández Estévez contra David Fernández Lago, declarado en situación procesual de rebeldía, e no cal interveu o Ministerio Fiscal, estimo esta e fago os seguintes pronunciamentos:</p>
    <p>Primeiro. A garda e custodia da filla menor atribúeselle á Sra. Fernández Estévez e a patria potestade será compartida por ambos os proxenitores. </p>
    <p>Segundo. O Sr. Fernández Lago poderá estar e desfrutar da compañía da súa filla cando ambos os proxenitores así o conveñan e, en defecto de acordo, nos termos establecidos no fundamento de dereito terceiro desta resolución.</p>
    <p>Terceiro. En concepto de alimentos para a súa filla, o Sr. Fernández Lago aboará a cantidade de 140 euros ao mes, que ingresará na conta corrente que para o efecto designe a nai dentro dos cinco primeiros días de cada mes e que actualizará anualmente conforme a variación que experimente o índice de prezos de consumo que publique o Instituto Nacional de Estatística. </p>
    <p>Cuarto. Ambos os proxenitores satisfarán por metade os gastos extraordinarios que xere a menor, entre os cales se inclúen os médicos non cubertos pola Seguridade Social e que non comprenderán os libros de texto, material escolar, uniforme, transporte e comedor escolar, matrícula escolar nin actividades extraescolares.</p>
    <p>Non se fai especial pronunciamento en canto ás custas.</p>
    <p>Modo de impugnación. Recurso de apelación no prazo de vinte días, desde a notificación desta resolución, ante a Audiencia Provincial.</p>
    <p>Así o pronuncio, mando e asino por esta sentenza, da cal se expedirá testemuño para a súa unión aos autos.</p>
    <p>Para que conste e lle sirva de notificación a David Fernández Lago, en ignorado paradoiro, expido e asino este edicto. </p>
    <p>Vigo, 12 de xuño de 2017</p>
    <footer><p>A letrada da Administración de xustiza</p></footer>

