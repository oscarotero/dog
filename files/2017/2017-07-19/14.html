---
date: '2017-07-19'
id: G2188-290617-0001
page: 34876
number: 137
agency: Xulgado de Primeira Instancia número 5 de Vigo
section: V. Administración de xustiza.
title: EDICTO (407/2012).
range: Edicto
url: >-
  https://www.xunta.gal/dog/Publicados/2017/20170719/AnuncioG2188-290617-0001_gl.html
---
<p>Familia, garda, custodia, alimentos de fillo menor non matrimonial non consensuado 407/2012</p>
    <p>Sobre outros familia incidentes</p>
    <p>Demandante: María Herminia Arce Villa</p>
    <p>Procuradora: María Mercedes Pérez Crespo</p>
    <p>Avogado: Julio Maceira González</p>
    <p>Demandado: Avelar da Costa Coímbra</p>
    <p>Sarai Paniagua Acera, letrada da Administración de xustiza do Xulgado de Primeira Instancia número 5 de Vigo, polo presente anuncio:</p>
    <p>No presente procedemento seguido por instancia de María Herminia Arce Villa fronte a Avelar da Costa Coímbra ditouse sentenza, cuxo teor literal é o seguinte:</p>
    <p>«Sentenza nº 120</p>
    <p>En Vigo o cinco de marzo de dous mil catorce.</p>
    <p>María del Carmen Salvador Mateos, maxistrada xuíza titular do Xulgado de Primeira Instancia número 5 de Vigo (Xulgado de Familia), viu os autos seguidos neste xulgado baixo número 407/2012 sobre garda e custodia e alimentos respecto de fillo menor de idade, por instancia de María Herminia Arce Villa, representada pola procuradora dos tribunais María Mercedes Pérez Crespo e con asistencia letrada de Julio Maceira González, contra Avelar da Costa Coímbra, declarado en rebeldía procesual, e no cal interveu o Ministerio Fiscal, sobre a base dos seguintes:</p>
    <p>(seguen antecedentes de feito e fundamentos de dereito)</p>
    <p>Resolución:</p>
    <p>Na demanda interposta pola procuradora dos tribunais Sra. Pérez Crespo, en nome e representación de María Herminia Arce Villa, como demandante, contra Avelar da Costa Coímbra, declarado en situación de rebeldía procesual, e no cal interveu o Ministerio Fiscal, fago os seguintes pronunciamentos:</p>
    <p>Primeiro. Atribúese á Sra. Arce Villa a garda e custodia da filla menor, e a patria potestade será compartida por ambos os dous proxenitores.</p>
    <p>Segundo. O Sr. Da Costa Coímbra satisfará en concepto de alimentos a favor da súa filla a cantidade de 500 euros mensuais, que serán ingresados dentro dos cinco primeiros días de cada mes na conta corrente que para o efecto designe a nai e que será actualizada anualmente conforme a variación do índice de prezos de consumo que indique o Instituto Nacional de Estatística ou organismo que o substitúa.</p>
    <p>Terceiro. Ambos os dous proxenitores satisfarán por metade os gastos extraordinarios que xere a menor, tendo esta consideración, entre outros, os médicos non cubertos polo sistema sanitario público, e non tendo esa consideración nin os libros ou material escolar, matrícula escolar, comedor, transporte, uniformes ou actividades extraescolares.</p>
    <p>Non se fai especial pronunciamento en canto ás custas.</p>
    <p>Modo de impugnación: recurso de apelación no prazo de vinte días, desde a notificación desta resolución, ante a Audiencia Provincial.</p>
    <p>Así, por esta a miña sentenza, da que se expedirá testemuño para a súa unión aos autos, pronúncioo, mándoo e asínoo».</p>
    <p>E encontrándose o devandito demandado, Avelar da Costa Coímbra, en paradoiro descoñecido, expídese o presente co fin de que sirva de notificación en forma a este.</p>
    <p>Vigo, 18 de maio de 2017</p>
    <footer><p>A letrada da Administración de xustiza</p></footer>

