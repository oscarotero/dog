---
date: '2017-07-03'
id: G0164-220617-0005
page: 32354
number: 125
agency: 'Consellería de Cultura, Educación e Ordenación Universitaria'
section: IV. Oposicións e concursos.
title: >-
  ORDE do 21 de xuño de 2017 pola que se resolve a convocatoria pública para a
  provisión, polo sistema de libre designación, de varios postos de traballo
  vacantes nesta consellería.
range: Orde
url: >-
  https://www.xunta.gal/dog/Publicados/2017/20170703/AnuncioG0164-220617-0005_gl.html
---
<p>Mediante Orde do 6 de abril de 2017, publicada no Diario Oficial de Galicia núm. 76, do 20 de abril, convocouse a provisión, polo sistema de libre designación, de varios postos de traballo vacantes na Consellería de Cultura, Educación e Ordenación Universitaria.</p>
    <p>De conformidade co establecido no artigo 92 da Lei 2/2015, do 29 de abril, do emprego público de Galicia, e no Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e no uso das atribucións conferidas polo artigo 17.2.c) da citada lei e polo artigo 17.4 do citado decreto,</p>
    <p>RESOLVE:</p>
    <p>Primeiro. Adxudicarlles o destino nos postos de traballo que se indican ás persoas funcionarias de carreira que se relacionan no anexo da presente orde.</p>
    <p>Segundo. O cesamento no actual destino efectuarase, segundo o previsto no artigo 14 do citado Regulamento de provisión de postos de traballo, promoción profesional e promoción interna, no prazo dos tres días contados a partir do seguinte ao da publicación desta orde no Diario Oficial de Galicia.</p>
    <p>O prazo para tomar posesión no novo destino obtido será de tres días hábiles, se non implica cambio de residencia, ou de sete días hábiles, se comporta cambio de residencia. Cando o/a adxudicatorio/a do posto obteña coa súa toma de posesión o reingreso ao servizo activo, o prazo será de vinte días hábiles.</p>
    <p>Terceiro. A xefatura do centro en que cause baixa a persoa funcionaria, así como a daquel en que obteña praza, realizará dentro dos prazos sinalados no punto anterior, as dilixencias de cesamento e toma de posesión das que se lle dará traslado á Dirección Xeral da Función Pública.</p>
    <p>Contra a presente orde, que esgota a vía administrativa, as persoas interesadas poderán interpor recurso potestativo de reposición ante o conselleiro de Cultura, Educación e Ordenación Universitaria, no prazo dun mes contado a partir do día seguinte ao da súa publicación no Diario Oficial de Galicia, de conformidade co establecido na Lei 39/2015, do 1 de outubro, do procedemento administrativo común das administracións públicas, ou poderán impugnala directamente ante o xulgado do contencioso-administrativo competente no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 21 de xuño de 2017</p>
    <footer><p>O conselleiro de Cultura, Educación e Ordenación Universitaria<br>P.D. (Orde do 25.1.2012)<br>Jesús Oitavén Barcala<br>Secretario xeral técnico da Consellería de Cultura,<br>Educación e Ordenación Universitaria</p></footer>
    <h2>ANEXO</h2>
    <p>Apelidos e nome: María Sol González Regal.</p>
    <p>NRP ou DNI: 3381360468 A206L.</p>
    <p>Subgrupo: A1.</p>
    <p>Corpo ou escala: especial.</p>
    <p>Posto de traballo: directora da Biblioteca da Coruña.</p>
    <p>Código do posto: ED.C99.50.101.15001.001.</p>
    <p>Nivel: 26.</p>
    <p>Centro directivo: Secretaría Xeral de Cultura.</p>
    <p>Localidade: A Coruña.</p>
    <p>Apelidos e nome: Jesús Torres Junquera.</p>
    <p>NRP ou DNI: 3545750235 A206L.</p>
    <p>Subgrupo: A1.</p>
    <p>Corpo ou escala: especial.</p>
    <p>Posto de traballo: director da Biblioteca de Santiago de Compostela.</p>
    <p>Código do posto: ED.C99.50.101.15770.001.</p>
    <p>Nivel: 26.</p>
    <p>Centro directivo: Secretaría Xeral de Cultura.</p>
    <p>Localidade: Santiago de Compostela.</p>
    <p>Apelidos e nome: María Elena García Pazos.</p>
    <p>NRP ou DNI: 3277194424 A206P.</p>
    <p>Subgrupo: A2.</p>
    <p>Corpo ou escala: especial.</p>
    <p>Posto de traballo: director/a da Biblioteca de Lugo.</p>
    <p>Código do posto: ED.C99.50.101.27001.001.</p>
    <p>Nivel: 26.</p>
    <p>Centro directivo: Secretaría Xeral de Cultura.</p>
    <p>Localidade: Lugo.</p>
    <p>Apelidos e nome: Alejandra María Mosquera Souto.</p>
    <p>NRP ou DNI: 7641466557 A206L.</p>
    <p>Subgrupo: A1.</p>
    <p>Corpo ou escala: especial.</p>
    <p>Posto de traballo: directora da Biblioteca de Pontevedra.</p>
    <p>Código do posto: ED.C99.50.101.36001.001.</p>
    <p>Nivel: 26.</p>
    <p>Centro directivo: Secretaría Xeral de Cultura.</p>
    <p>Localidade: Pontevedra.</p>

