---
date: '2017-07-03'
id: G0423-220617-0001
page: 32235
number: 125
agency: Consellería de Infraestruturas e Vivenda
section: II. Autoridades e persoal. b) Nomeamentos.
title: >-
  ORDE do 16 de xuño de 2017 pola que se nomean vogais do Xurado de Expropiación
  de Galicia.
range: Orde
url: >-
  https://www.xunta.gal/dog/Publicados/2017/20170703/AnuncioG0423-220617-0001_gl.html
---
<p>A Lei 2/2016, do 10 de febreiro, do solo de Galicia, dispón no seu artigo 11.1 que o Xurado de Expropiación de Galicia é un órgano colexiado permanente da Comunidade Autónoma de Galicia especializado nos procedementos para a fixación do prezo xusto na expropiación forzosa cando a Administración expropiante sexa a Comunidade Autónoma ou as entidades locais do seu ámbito territorial. O dito precepto establece, entre outros aspectos, as funcións deste xurado, que son desenvolvidas mediante o Decreto 143/2016, do 22 de setembro, polo que se aproba o Regulamento da Lei 2/2016, do 10 de febreiro, do solo de Galicia, e polo Regulamento de Organización e funcionamento do Xurado de Expropiación de Galicia, aprobado por medio do Decreto 223/2005, do 16 de xuño.</p>
    <p>O artigo 4.2 deste regulamento establece nas súas letras c), d), e) e f), respecto da composición do xurado, que distintos organismos, entidades e colexios profesionais proporán, cada un deles, un representante que actuará como vogal titular. Así mesmo, prevese a designación, do mesmo xeito, dun vogal suplente que actuará en caso de vacante, ausencia, enfermidade ou calquera outra causa que imposibilite a asistencia daquel titular.</p>
    <p>O artigo 4.8, no parágrafo segundo deste regulamento, establece que os vogais a que se refire o parágrafo anterior, poderán ser substituídos polas entidades, organizacións e asociacións que os designasen, e os así nomeados permanecerán no seu cargo, como máximo, polo tempo que restase ao substituído para o cumprimento do seu mandato.</p>
    <p>En virtude das ordes do 21 de xuño de 2010 (publicada no DOG do día 2 de xullo), do 9 de xullo de 2014 (publicada no DOG do día 28 de xullo ) e do 5 de maio de 2014 (publicada no DOG do día 12 de maio), pola que se nomean vogais do Xurado de Expropiación de Galicia, realizáronse os nomeamentos de vogais, titulares e suplentes, en representación de varios destes organismos e entidades. Por circunstancias varias relacionadas co período que lles corresponde por tempo de mandato e outras, o Colexio de Enxeñeiros de Camiños, Canais e Portos, o Colexio de Enxeñeiros Agrónomos e a Federación Galega de Municipios e Provincias achegaron cadansúas solicitudes de cambio de representante da institución e unha nova proposta de nomeamento de representantes do organismo/entidade correspondente.</p>
    <p>Polo exposto,</p>
    <p class="dog-titulo">DISPOÑO:</p>
    <p>Artigo único</p>
    <p>Noméanse as persoas que se relacionan no anexo como vogais do Xurado de Expropiación de Galicia.</p>
    <p>Santiago de Compostela, 16 de xuño de 2017</p>
    <footer><p>Ethel María Vázquez Mourelle<br>Conselleira de Infraestruturas e Vivenda</p></footer>
    <h2>ANEXO</h2>
    <p>Vogais do Xurado de Expropiación de Galicia, segundo o disposto no artigo 4.2, letras d) e f), do Decreto 223/2005, do 16 de xuño.</p>
    <p>1. En representación do Colexio de Enxeñeiros de Camiños:</p>
    <p>Titular: Francisco Alonso Fernández</p>
    <p>Suplente: Juan José Vázquez Cerreda</p>
    <p>2. En representación da Federación Galega de Municipios e Provincias:</p>
    <p>Suplente: Miguel Fernández Solís</p>
    <p>3. En representación do Colexio de Enxeñeiros Agrónomos:</p>
    <p>Titular: José Carlos González Cabo</p>
    <p>Suplente: Fernando García Abal</p>

