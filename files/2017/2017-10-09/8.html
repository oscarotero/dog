---
date: '2017-10-09'
id: CA01-031017-0002
page: 47369
number: 192
agency: Consellería de Facenda
section: IV. Oposicións e concursos.
title: >-
  ORDE do 29 de setembro de 2017 pola que se procede ao nomeamento como persoal
  funcionario de carreira do corpo de xestión da Administración xeral da
  Comunidade Autónoma de Galicia, subgrupo A2, das persoas aspirantes que
  superaron o proceso selectivo convocado pola Orde do 15 de xuño de 2015
  (Diario Oficial de Galicia número 114, do 18 de xuño) e modificado pola Orde
  do 12 de novembro de 2015 (Diario Oficial de Galicia número 220, do 18 de
  novembro).
range: Orde
url: >-
  https://www.xunta.gal/dog/Publicados/2017/20171009/AnuncioCA01-031017-0002_gl.html
---
<p>Unha vez rematado o proceso selectivo para o ingreso no corpo de xestión da Administración xeral da Comunidade Autónoma de Galicia, subgrupo A2, convocado pola Orde do 15 de xuño de 2015 (DOG nº 114, do 18 de xuño) e modificado pola Orde do 12 de novembro de 2015 (DOG nº 220, do 18 de novembro), e realizado o acto de elección de destino definitivo previsto na Orde do 18 de setembro de 2017 (DOG nº 182, do 25 de setembro), esta consellería, de conformidade co disposto na Lei 2/2015, do 29 de abril, do emprego público de Galicia, e demais normas concordantes, </p>
    <p class="dog-titulo">DISPÓN:</p>
    <p>Primeiro. Nomear persoal funcionario de carreira do corpo de xestión da Administración xeral da Comunidade Autónoma de Galicia, subgrupo A2, ás persoas aspirantes aprobadas que se relacionan no anexo desta orde, ordenadas de acordo coa puntuación final obtida, e adxudicarlles como destinos definitivos os que figuran no mesmo anexo.</p>
    <p>Para adquiriren a condición de persoal funcionario de carreira, as persoas ás cales se refire o anexo desta orde deberán cumprir os requisitos exixidos no artigo 60 da Lei 2/2015, do 29 de abril, e tomar posesión do correspondente posto de traballo no prazo dun mes, que comezará a computarse a partir do día seguinte ao da publicación desta orde no <em>Diario Oficial de Galicia.</em></p>
    <p>Segundo. Contra esta orde, que pon fin á vía administrativa, poderase interpoñer, con carácter potestativo, recurso de reposición ante o conselleiro de Facenda no prazo dun mes contado desde o día seguinte ao da súa publicación, ou directamente recurso contencioso-administrativo, no prazo de dous meses contados desde esa mesma data, ante a Sala do Contencioso-Administrativo do Tribunal Superior de Xustiza de Galicia, conforme o disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 29 de setembro de 2017</p>
    <footer><p>Valeriano Martínez García<br>Conselleiro de Facenda</p></footer>

