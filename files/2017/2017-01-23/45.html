---
date: '2017-01-23'
id: C141-100117-0003
page: 3565
number: 15
agency: Portos de Galicia
section: VI. Anuncios. a) Administración autonómica.
title: >-
  CÉDULA do 9 de xaneiro de 2017 pola que se notifica a resolución do
  procedemento administrativo sancionador do expediente 13-20-16-22.
range: Cédula
url: >-
  https://www.xunta.gal/dog/Publicados/2017/20170123/AnuncioC141-100117-0003_gl.html
---
<p>De conformidade co disposto nos artigos 44 e 46 da Lei 39/2015 (BOE núm. 236, do 2 de outubro), do procedemento administrativo común das administracións públicas, notifícaselle a denunciada, cos datos persoais e último enderezo coñecido que no anexo se mencionan, mediante a publicación no <em>Boletín Oficial del Estado</em>, a resolución do procedemento administrativo sancionador por infracción do Real decreto lexislativo 2/2011, do 5 de setembro, polo que se aproba o texto refundido da Lei de portos do Estado e da mariña mercante, en relación co Regulamento de servizo e policía dos portos, aprobado pola Orde ministerial do 12 de xuño de 1976, por non ser posible a notificación no enderezo.</p>
    <p>Así mesmo, este anuncio publicarase no <em>Diario Oficial de Galicia</em>, se ben, a eficacia do acto notificado quedará supeditada á súa publicación no BOE.</p>
    <p>O órgano competente para a resolución do expediente, de acordo coa tipificación e contía da sanción, e en virtude do disposto no artigo 39.1.a) do Decreto 227/1995, do 20 de xullo (DOG núm. 146, do 1 de agosto), é o director do ente público.</p>
    <p>Contra a presente resolución, que non pon fin á vía administrativa, poderase interpoñer recurso de alzada perante o presidente do Consello de Administración segundo o establecido no acordo de delegación de competencias do Consello de Administración do ente público Portos de Galicia, publicado por Resolución do 1 de setembro de 2008 no DOG núm. 190, do 1 de outubro. O prazo para interpoñer este recurso é dun mes a contar a partir do día seguinte ao da publicación desta cédula no <em>Boletín Oficial del Estado</em>.</p>
    <p>Transcorrido o devandito prazo, a resolución sancionadora devirá firme e executiva e poderá facerse efectiva en período voluntario o importe da sanción, dentro do prazo establecido no artigo 62 da Lei 58/2003, do 12 de decembro, xeral tributaria (BOE núm. 302, do 18 de decembro), mediante ingreso en calquera oficina das entidades de depósito colaboradoras (Banco Sabadell/Gallego, Banco Pastor, Banesto, BBVA, BSCH e Abanca), e empregará o modelo impreso que se facilitará nos servizos centrais de Portos de Galicia.</p>
    <p>De non efectuarse o ingreso no devandito prazo, procederase á súa exacción por vía executiva. </p>
    <p>Santiago de Compostela, 9 de xaneiro de 2017</p>
    <footer><p>José Ignacio Villar García<br>Director de Portos de Galicia</p></footer>
    <h2>ANEXO</h2>
    <table>
     <tbody>
      <tr>
       <td>Expediente
        Matrícula
        Denunciante</td>
       <td>Denunciada
        Último enderezo coñecido</td>
       <td>Feito denunciado
        Data-hora-porto</td>
       <td>Precepto infrinxido</td>
       <td>Precepto sancionador</td>
       <td>Importe
        sanción</td>
      </tr>
      <tr>
       <td>Sanc. 13-20-16-22
        3350-GYN
        Gardapeiraos</td>
       <td>Promociones de Vivendas O Morrazo, S.L.
        R/ Fragata Libertad, nº 14,
        36950 Moaña
        (Pontevedra)</td>
       <td>Estacionamento prohibido. 
        21.12.2015; 12.54 horas
        Cangas (Pontevedra)</td>
       <td>Art. 306.1.a) do Real decreto lexislativo 2/2011 TRLPEMM.
        Arts. 17 e 64 da
        OM 12.6.1976</td>
       <td>Art. 312 do Real decreto lexislativo 2/2011 TRLPEMM</td>
       <td>90,15 €</td>
      </tr>
     </tbody>
    </table>

