---
date: '2017-01-23'
id: G0003-100117-0004
page: 3498
number: 15
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 28 de decembro de 2016, da Xerencia de Xestión Integrada de
  Santiago de Compostela, pola que se resolve a convocatoria para a provisión de
  diversas prazas de supervisor/a de unidade da dita xerencia (convocada por
  Resolución do 9 de xuño de 2016, Diario Oficial de Galicia número 123, do 30
  de xuño).
range: Resolución
url: >-
  https://www.xunta.gal/dog/Publicados/2017/20170123/AnuncioG0003-100117-0004_gl.html
---
<p>Unha vez convocada mediante Resolución do 9 de xuño de 2016 (DOG nº 123, do 30 de xuño) a provisión de diversas prazas de supervisor/a de unidade da Xerencia de Xestión de Integrada de Santiago de Compostela e en virtude do establecido no Decreto 206/2005, do 22 de xullo (DOG nº 145, do 29 de xullo), de provisión de prazas de persoal estatutario do Servizo Galego de Saúde, e na Orde do 24 de maio de 2006 (DOG nº 106, do 5 de xuño) pola que se establecen as bases do procedemento para o provisión dos postos de xefatura e coordinación das institucións sanitarias do Servizo Galego de Saúde, en virtude das competencias atribuídas polo Decreto 43/2013, do 21 de febreiro (DOG nº 47, do 7 de marzo), polo que se establece a estrutura orgánica do Servizo Galego de Saúde; pola Orde do 5 de xullo de 2012 (DOG nº 139, do 20 de xullo), sobre delegación de competencias en órganos centrais e periféricos do Servizo Galego de Saúde, e polo Decreto 168/2010, do 7 de outubro, polo que se regula a estrutura organizativa de xestión integrada do Servizo Galego de Saúde, o xerente de Xestión Integrada de Santiago de Compostela </p>
    <h2>DISPÓN:</h2>
    <p>Primeiro. Resolver a convocatoria pública para a provisión de diversas prazas de supervisor/a de unidade da Xerencia de Xestión Integrada de Santiago de Compostela, convocada por Resolución do 9 de xuño de 2016 (DOG nº 123, do 30 de xuño).</p>
    <p>Segundo. Nomear para os postos que se indican as persoas citadas no anexo desta resolución.</p>
    <p>Terceiro. De conformidade coa base décima da convocatoria, o candidato nomeado será avaliado, antes de que transcorran catro anos desde o seu nomeamento, para os efectos de prorrogar o desempeño da xefatura, por idéntico período, ou proceder á súa remoción.</p>
    <p>Cuarto. O aspirante seleccionado deberá cesar na praza que desempeñe dentro dos tres días hábiles seguintes a aquel en que se publique a resolución do Diario Oficial de Galicia. </p>
    <p>A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrito ou destino provisional ou comisión de servizos.</p>
    <p>Se así o permiten as necesidades do servizo, e por petición motivada do interesado, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a condición de servizo activo e percibiranse os correspondentes haberes de conformidade co que estableza a orde sobre confección de nóminas do persoal ao servizo da Administración autonómica.</p>
    <p>Entenderase que solicita excedencia voluntaria por interese particular, e será declarado nesa situación polo órgano competente, quen non se incorpore ao posto adxudicado no prazo establecido.</p>
    <p>Quinto. Contra a presente resolución poderá interpoñerse recurso de alzada ante a Dirección Xeral de Recursos Humanos do Servizo Galego de Saúde, no prazo dun mes, contado desde o día seguinte ao da súa publicación, nos termos establecidos nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 28 de decembro de 2016</p>
    <footer><p>Luis Verde Remeseiro<br>Xerente de Xestión Integrada de Santiago de Compostela</p></footer>
    <h2>ANEXO</h2>
    <p>Posto: supervisora da Unidade de Traumatoloxía-Hospital Clínico.</p>
    <p>Apelidos e nome: Ageitos Rodríguez, Avelina.</p>
    <p>DNI(*): *****555E.</p>
    <p>Posto: supervisora da Unidade de Cirurxía Xeral e Dixestiva-Hospital Clinico.</p>
    <p>Apelidos e nome: Midón López, María Sol.</p>
    <p>DNI(*): *****451N.</p>
    <p>Posto: supervisora da Unidade de Obstetricia e Xinecoloxía-Hospital Clínico.</p>
    <p>Apelidos e nome: Oca Abelleira, Susana.</p>
    <p>DNI(*): *****218R.</p>
    <p>Posto: supervisor da Unidade de Reanimación-Hospital Clínico.</p>
    <p>Apelidos e nome: Vázquez Cardoso, Santiago.</p>
    <p>DNI(*): *****665M.</p>
    <p>(*) Ocúltase parcialmente o número de documento nacional de identidade para preservar os datos de carácter persoal, de acordo coa Lei orgánica 15/1999, do 13 de decembro.</p>

