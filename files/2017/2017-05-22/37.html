---
date: '2017-05-22'
id: G1096-100517-0001
page: 24733
number: 96
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 26 de abril de 2017 pola que se notifica a imposición dunha multa
  coercitiva devolta polo servizo de Correos por resultaren os seus
  destinatarios ausentes na repartición (expediente PON/10/2013-RP1).
range: Cédula
url: >-
  https://www.xunta.gal/dog/Publicados/2017/20170522/AnuncioG1096-100517-0001_gl.html
---
<p>O director da Axencia de Protección da Legalidade Urbanística ditou, o 8 de febreiro de 2017, unha resolución pola que se lle impón unha segunda multa coercitiva derivada do expediente de reposición da legalidade urbanística número PON/10/2013-RP1 a Enrique Collazo Recamán e María del Carmen González Crespo como consecuencia de non cumprir co ordenado na Resolución do 2 de xuño de 2014, que ordenaba a demolición dunha edificación para usos residenciais, na parcela con referencia catastral 36058A0240036700001BA, no lugar de Borrateiros, 14, Figueirido, no termo municipal de Vilaboa, provincia de Pontevedra.</p>
    <p>Ao non poderse realizar a notificación persoal daquela resolución, mediante esta cédula, e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselle aos interesados a devandita resolución por medio dun anuncio publicado no <em>Boletín Oficial del Estado.</em></p>
    <p>En cumprimento do artigo 46 da Lei 39/2015, do 1 de outubro, do procedemento administrativo común das administracións públicas, os interesados poderán comparecer, no prazo de dez (10) días hábiles, contados desde o seguinte ao da publicación deste anuncio no <em>Boletín Oficial del Estado</em>, nas dependencias da Axencia de Protección da Legalidade Urbanística sitas no Edificio Witland, 1º andar, Salgueiriños, en Santiago de Compostela, das 9.00 ás 14.00 horas, de luns a venres, para o coñecemento íntegro da dita resolución e constancia del tal coñecemento. Transcorrido o devandito prazo sen efectuaren a comparecencia, a notificación entenderase producida desde o día seguinte ao da publicación deste anuncio no <em>Boletín Oficial del Estado</em>.</p>
    <p>Contra esta resolución, que pon fin á via administrativa, os interesados poderán interpoñer recurso de reposición no prazo dun mes, contado a partir do día seguinte a aquel no que se produciu a notificación, perante o director da Axencia de Protección da Legalidade Urbanística, significándolles que o recurso unicamente será admisible por motivos de infracción do ordenamento inherentes á imposición desta multa coercitiva, sendo motivo de inadmisión a reiteración das mesmas razóns que se esgrimiron ou puideron esgrimirse fronte á resolución da que este acordo é un mero acto de execución.</p>
    <p>En caso de que non exerzan o seu dereito a presentaren recurso potestativo de reposición, poden interpoñer directamente recurso contencioso-administrativo, no prazo de dous meses, perante o xulgado do contencioso-administrativo en cuxa circunscrición se sitúe o inmoble afectado, conforme ao disposto no artigo 14.1 regra terceira da Lei 29/1998, reguladora da xurisdición contencioso-administrativa.</p>
    <p>Para que conste e lles sirva de notificación aos citados interesados, en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 26 de abril de 2017</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

