---
date: '2017-08-03'
id: L222-130717-0001
page: 36751
number: 147
agency: Concello do Grove
section: VI. Anuncios. b) Administración local.
title: >-
  ANUNCIO polo que se fai público o expediente de modificación de uso de
  equipamento en Monte da Vila.
range: Anuncio
url: >-
  https://www.xunta.gal/dog/Publicados/2017/20170803/AnuncioL222-130717-0001_gl.html
---
<p>O Pleno do Concello do Grove, en sesión extraordinaria realizada o 14 de xuño de 2017, adoptou entre outros o seguinte acordo, con 11 votos a favor (PSOE; PGD; EU) e 6 abstencións (PP, BNG):</p>
    <p>Asunto: expediente de modificación de uso de equipamento en Monte da Vila. Expediente número 1411/2017.</p>
    <p>A Lei 2/2016, do 10 de febreiro, do solo de Galicia, indica no seu artigo 42.5 que «O Concello en pleno, por maioría absoluta e sen necesidade de seguir o procedemento de modificación do plan, poderá acordar o cambio de uso dos terreos reservados para equipamentos públicos por outro uso dotacional público distinto, sempre que se manteña a titularidade pública ou se destine a incrementar as zonas verdes e os espazos libres públicos».</p>
    <p>Por todo iso, e atendendo á referencia normativa mencionada, debe someterse ao Pleno do Concello do Grove a modificación do uso da parcela referida para pasar a cualificala como equipamento dotacional, e permitir así a construción dun auditorio-escola de música que cubra as necesidades propostas nas epígrafes anteriores. </p>
    <h3>Detalle final do predio</h3>
    <p>O proxecto proposto para este espazo é un edificio multiusos que albergará, dentro do posible, distintos tipos de actividade. Tense deseñado un edificio de dous andares, cunha sala multiusos para diversas configuracións na planta baixa e unha escola de música na planta alta. Xustifícase a proposta multi-configuración para concellos (como o do Grove) que non poden ter edificios específicos para distintos tipos de actividades culturais, como concertos, conferencias, teatro, bailes, etc. A solución presentada no proxecto técnico salva o enorme custo dos mecanismos habituais dos escenarios multi-configuración electromecánicos e pon á disposición do concello diversos usos cun custo máis reducido e un sistema de configuración de montaxe sinxelo con 2 operarios non especializados. </p>
    <p>No proxecto intégrase unha escola de música na planta primeira, que pode reforzar o equipamento de camerinos durante as representacións teatrais aproveitando a non coincidencia de ensaios con actuacións. O conxunto ocupa 1.636,35 m2 da parcela en planta rectangular e o número de butacas pode variar en función da configuración elixida, con 500 para escenario teatral clásico, 686 para un escenario de circo-area e ata 700 nun escenario de conferencia ou cine. </p>
    <p>Así mesmo, trasládase informe da Secretaría Municipal do 8 de xuño en relación co procedemento que se debe seguir e demais aspectos relacionados, así como informe do enxeñeiro municipal en que se deixa constancia das previsións fixadas nas NNSS de 1996 e da súa modificación:</p>
    <table>
     <tbody>
      <tr>
       <td></td>
       <td></td>
      </tr>
     </tbody>
    </table>
    <p>Por isto, este Pleno, conforme ao disposto no artigo 42.5 da Lei 2/2016, do 10 de febreiro, e artigo 65.7 do Decreto 143/2016, do 22 de setembro, acorda:</p>
    <p>Primeiro. Modificar o uso de equipamento deportivo para o predio situado na rúa Monte da Vila, previsto nas NNSS de 1996 do Concello do Grove, polo uso de equipamento cultural, para destinalo á construción dun auditorio municipal.</p>
    <p>Segundo. Publicar este acordo no BOP de Pontevedra e no DOG, para os efectos oportunos.</p>
    <p>Terceiro. Comunicar este acordo á Consellería de Medio Ambiente e Ordenación do Territorio.</p>
    <p>O Grove, 26 de xuño de 2017</p>
    <footer><p>José Antonio Cacabelos Rico<br>Alcalde</p></footer>

