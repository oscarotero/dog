---
date: '2017-08-03'
id: O3G1-310717-0001
page: 36676
number: 147
agency: Instituto Enerxético de Galicia
section: III. Outras disposicións.
title: >-
  RESOLUCIÓN do 31 de xullo de 2017 pola que se amplían e redistribúen os
  créditos orzamentarios por grupos de beneficiarios e tecnoloxía, recollidos na
  Resolución do 14 de marzo de 2017 pola que se establecen as bases reguladoras
  e se anuncia a convocatoria de subvencións para a creación, mellora e
  ampliación de pequenas infraestruturas para proxectos de enerxías renovables,
  cofinanciadas polo Fondo Europeo Agrícola de Desenvolvemento Rural (Feader),
  no marco do Programa de desenvolvemento rural de Galicia 2014-2020, para o ano
  2017.
range: Resolución
url: >-
  https://www.xunta.gal/dog/Publicados/2017/20170803/AnuncioO3G1-310717-0001_gl.html
---
<p>Mediante a Resolución do 14 de marzo de 2017 que foi publicada no Diario Oficial de Galicia número 58, do 23 de marzo, establecéronse as bases reguladoras e convocáronse subvencións para a creación, mellora e ampliación de pequenas infraestruturas para proxectos de enerxías renovables, cofinanciadas polo Fondo Europeo Agrícola de Desenvolvemento Rural (Feader) no marco do PDR de Galicia 2014-2020, para a anualidade 2017.</p>
    <p>Tal e como consta na parte expositiva da citada resolución o financiamento desta convocatoria faise con cargo aos orzamentos do Instituto Enerxético de Galicia para o ano 2017, sendo a procedencia dos fondos de diversa natureza: fondos da Comunidade Autónoma, fondos comunitarios derivados do programa operativo Feader Galicia 2014-2020 e fondos dos orzamentos xerais do Estado.</p>
    <p>No transcurso do procedemento administrativo de concesión das axudas, cando xa rematou o prazo de presentación de solicitudes (24.4.2017), en algún dos epígrafes o número de solicitantes é inferior ao agardado, mentres que noutros o volume de axuda solicitada superou a dispoñibilidade orzamentaria, cómpre facer unha redistribución de fondos entre os distintos epígrafes e ampliar o crédito orzamentario para así poder atender todas as solicitudes.</p>
    <p>O artigo 2.3 das bases reguladora relativo ao financiamento prevé unha dotación inicial de 1.380.000 € e no parágrafo segundo dese mesmo artigo establecese a posibilidade de ampliar o crédito como consecuencia da existencia dunha maior dispoñibilidade orzamentaria derivada dalgunha das circunstancias previstas no artigo 30.2 do Decreto 11/2009, do 8 de xaneiro, polo que se aproba o regulamento da Lei 9/2007, do 13 de xuño , de subvencións de Galicia, logo da aprobación da modificación orzamentaria que proceda.</p>
    <p>O artigo 31 do Decreto 11/2009, establece que cando a contía total máxima das subvencións convocadas se distribúa entre distintos créditos orzamentarios, a alteración da dita distribución non precisará de nova convocatoria pero si das modificacións que procedan no expediente de gasto e da publicación nos mesmos medios que a convocatoria. </p>
    <p>Por todo o anterior, e dado que nas aplicacións orzamentarias correspondentes existe crédito dispoñible e coa finalidade de incrementar a eficacia administrativa e a eficiencia na asignación de recursos públicos, maximizando o impulso das enerxías renovables atendendo a totalidade das solicitudes en cada un dos epígrafes da convocatoria.</p>
    <h2>RESOLVO:</h2>
    <p>Primeiro. Ampliar a dotación de fondos inicialmente prevista nesta convocatoria na contía de 972.000,00 €, polo que o importe total asignado para estas axudas tras esta ampliación ascende a 2.352.000,00 €.</p>
    <p>Segundo. Ampliados os fondos destinados ás subvencións para a creación, mellora e ampliación de pequenas infraestruturas para proxectos de enerxías renovables, cofinanciadas polo Fondo Europeo Agrícola de Desenvolvemento Rural (Feader), no marco do PDR Galicia 2014-2020, estes redistribúense en función do volume de solicitudes do seguinte xeito:</p>
    <table>
     <tbody>
      <tr>
       <td rowspan="2">Medida 7.2. Creación, mellora e expansión de infraestruturas a pequena escala, incluíndo enerxía renovable e aforro enerxético</td>
       <td rowspan="2">Aplicación
        orzamentaria</td>
       <td colspan="3">Dotación orzamentaria</td>
      </tr>
      <tr>
       <td>Importe inicial</td>
       <td>Modificación</td>
       <td>Importe final (€)</td>
      </tr>
      <tr>
       <td rowspan="4">Xeotérmia:
        Axudas a concellos
        Axudas a empresas
        Axudas a persoas físicas e institucións sen ánimo de lucro</td>
       <td></td>
       <td>780.000,00</td>
       <td>-63.000,00</td>
       <td>717.000,00</td>
      </tr>
      <tr>
       <td rowspan="3">09.A2.733A.760.2
        09.A2.733A.770.2
        09.A2.733A.782.0</td>
       <td>100.000,00</td>
       <td>-50.000,00</td>
       <td>50.000,00</td>
      </tr>
      <tr>
       <td>280.000,00</td>
       <td>-185.000,00</td>
       <td>95.000,00</td>
      </tr>
      <tr>
       <td>400.000,00</td>
       <td>172.000,00</td>
       <td>572.000,00</td>
      </tr>
      <tr>
       <td>Aerotérmia e Solar Térmica:</td>
       <td></td>
       <td>600.000,00</td>
       <td>1.035.000,00</td>
       <td>1.635.000,00</td>
      </tr>
      <tr>
       <td>Axudas a Administración xeral da Comunidade Autónoma</td>
       <td>09.A2.733A.714.1</td>
       <td>50.000,00</td>
       <td>-50.000,00</td>
       <td>0,00</td>
      </tr>
      <tr>
       <td>Axudas a concellos</td>
       <td>09.A2.733A.760.3</td>
       <td>100.000,00</td>
       <td>140.000,00</td>
       <td>240.000,00</td>
      </tr>
      <tr>
       <td>Axudas a empresas</td>
       <td>09.A2.733A.770.3</td>
       <td>250.000,00</td>
       <td>-20.000,00</td>
       <td>230.000,00</td>
      </tr>
      <tr>
       <td>Axudas a persoas físicas e institucións sen ánimo de lucro</td>
       <td>09.A2.733A.782.1</td>
       <td>200.000,00</td>
       <td>965.000,00</td>
       <td>1.165.000,00</td>
      </tr>
      <tr>
       <td colspan="2">Total</td>
       <td>1.380.000,00</td>
       <td>972.000,00</td>
       <td>2.352.000,00</td>
      </tr>
     </tbody>
    </table>
    <p>Terceiro. A presente modificación, unha vez publicada no Diario Oficial de Galicia, non implicará apertura de prazo para presentar novas solicitudes.</p>
    <p>Santiago de Compostela, 31 de xullo de 2017</p>
    <footer><p>Ángel Bernardo Tahoces<br>Director do Instituto Enerxético de Galicia</p></footer>

