---
date: '2017-01-10'
id: G1651-281216-0001
page: 1119
number: 6
agency: Instituto Tecnolóxico para o Control do Medio Mariño de Galicia
section: IV. Oposicións e concursos.
title: >-
  RESOLUCIÓN do 26 de decembro de 2016 pola que se anuncia a convocatoria
  pública para a provisión, polo sistema de libre designación, dun posto de
  traballo vacante neste instituto.
range: Resolución
url: >-
  https://www.xunta.gal/dog/Publicados/2017/20170110/AnuncioG1651-281216-0001_gl.html
---
<p>A Lei 3/2004, do 7 de xuño (DOG núm. 116, do 17 de xuño), crea o Instituto Tecnolóxico para o Control do Medio Mariño de Galicia (Intecmar) como un ente de dereito público con personalidade xurídica propia e patrimonio propio e con plena capacidade e autonomía para o cumprimento dos seus fins, adscrito á Consellería do Mar. O seu regulamento foi aprobado polo Decreto 41/2005, do 17 de febreiro (DOG núm. 49, do 11 de marzo).</p>
    <p>O Instituto Tecnolóxico para o Control do Medio Mariño de Galicia configúrase como un ente de dereito público sometido ao disposto na Lei 16/2010, do 17 de decembro, de organización e funcionamento da Administración xeral e do sector público autonómico de Galicia, para as axencias públicas autonómicas.</p>
    <p>Por todo o exposto, de acordo coas facultades conferidas pola Lei 3/2004, do 7 de xuño, pola que se crea o Instituto Tecnolóxico para o Control do Medio Mariño de Galicia, e de conformidade co disposto no artigo 7.2.b) do V Convenio único do persoal laboral da Xunta de Galicia e coa autorización conxunta da Dirección Xeral da Función Pública e da Dirección Xeral de Orzamentos e Planificación de Fondos,</p>
    <p>DISPÓN:</p>
    <p>Primeiro. Anunciar a convocatoria para cubrir, polo sistema de libre designación, o posto de traballo que se indica no anexo I desta resolución.</p>
    <p>Segundo. Poderán concorrer a ela os seguintes empregados públicos: persoal laboral fixo do Intecmar, persoal laboral fixo da Xunta de Galicia e persoal funcionario de carreira, que reúna as condicións que, para o posto, se sinalan no anexo I.</p>
    <p>Terceiro. As solicitudes para participar nesta convocatoria dirixiranse por escrito ao Instituto Tecnolóxico para o Control do Medio Mariño de Galicia (Intecmar), Peirao de Vilaxoán, s/n, 36611 Vilagarcía de Arousa (Pontevedra), no prazo de 15 días contados a partir do seguinte ao da publicación desta resolución no Diario Oficial de Galicia, segundo o modelo que se inclúe como anexo II, e poderán presentarse en calquera das formas previstas no artigo 16.4 da Lei 39/2015, do 1 de outubro, do procedemento administrativo común das administracións públicas.</p>
    <p>Cuarto. Os/as aspirantes deberán xuntarlle á petición un currículo e xustificar documentalmente os méritos que aleguen. Os méritos alegados e non probados non serán tidos en conta.</p>
    <p>Quinto. No caso de que resulte seleccionado/a para ocupar o posto de traballo que se relaciona no anexo I desta resolución, un laboral fixo ou un/unha funcionario/a con destino noutra Administración, requirirase o informe favorable do departamento onde preste servizos, considerándose favorable de non emitirse no prazo de quince días, segundo o disposto no artigo 67 do Real decreto 364/1995, do 10 de marzo.</p>
    <p>Sexto. A resolución desta convocatoria farase pública no Diario Oficial de Galicia e poderá, de considerarse oportuno, declararse deserta.</p>
    <p>Sétimo. O prazo para tomar posesión do novo destino obtido será de tres días hábiles se non implica cambio de residencia ou de sete días hábiles se comporta cambio de residencia.</p>
    <p>O prazo de toma de posesión empezará a contarse a partir do día seguinte ao do cesamento, que se deberá efectuar o día seguinte ao da publicación da resolución no Diario Oficial de Galicia.</p>
    <p>Cando o/a adxudicatario/a do posto coa súa toma de posesión reingrese ao servizo activo, o prazo será de vinte días hábiles.</p>
    <p>Oitavo. Contra esta resolución, que pon fin á vía administrativa, os/as interesados/as poderán interpoñer recurso potestativo de reposición, ante a presidenta do Intecmar, no prazo dun mes contado desde o día seguinte ao da súa publicación no Diario Oficial de Galicia, de conformidade co establecido na Lei 39/2015, do 1 de outubro, do procedemento administrativo común das administracións públicas, ou poderán impugnala directamente perante o xulgado do contencioso-administrativo competente, no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Vilaxoán, 26 de decembro de 2016</p>
    <footer><p>Rosa Mª Quintana Carballo<br>Presidenta do Instituto Tecnolóxico para o Control do Medio Mariño de Galicia</p></footer>
    <p>ANEXO I</p>
    <p>Denominación do posto de traballo: subdirector/a do Intecmar.</p>
    <p>Código do posto de traballo: 410002.</p>
    <p>Centro directivo: Instituto Tecnolóxico para o Control do Medio Mariño de Galicia (Intecmar).</p>
    <p>Localidade: Vilaxoán.</p>
    <p>Dependencia: Dirección do Intecmar.</p>
    <p>Grupo: I.</p>
    <p>Categoría: 10, 3, 39, 19, 5.</p>
    <p>Tipo de adscrición: adscrición indistinta a laborais fixos do Intecmar, funcionarios/as ou laborais fixos da Xunta de Galicia, Estado, CC.AA. e Administración local.</p>
    <p>Formación específica: para persoal doutra Administración, curso de perfeccionamento de galego (R.I.).</p>
    <p>ANEXO II</p>
    <h3>Modelo de solicitude</h3>
    <p>DATOS PERSOAIS:</p>
    <table>
     <tbody>
      <tr>
       <td>Primeiro apelido</td>
       <td>Segundo apelido</td>
       <td colspan="2">Nome</td>
      </tr>
      <tr>
       <td>DNI</td>
       <td colspan="3">Data de nacemento</td>
      </tr>
      <tr>
       <td>Domicilio, rúa e nº</td>
       <td>Provincia</td>
       <td>Localidade</td>
       <td>Teléfono</td>
      </tr>
     </tbody>
    </table>
    <p>NO CASO DE PRESTAR SERVIZOS NA ADMINISTRACIÓN PÚBLICA:</p>
    <table>
     <tbody>
      <tr>
       <td>Vínculo xurídico</td>
       <td>Categoría profesional</td>
      </tr>
      <tr>
       <td colspan="2">Situación administrativa</td>
      </tr>
      <tr>
       <td colspan="2">Destino actual</td>
      </tr>
      <tr>
       <td colspan="2">Formación académica</td>
      </tr>
     </tbody>
    </table>
    <p>SOLICITO: </p>
    <p>Ser admitido/a na convocatoria para prover o posto de traballo, polo sistema de libre designación, anunciado pola Resolución do 26 de decembro de 2016, ao considerar que reúno os requisitos exixidos para tomar parte no dito proceso.</p>
    <p>Data e sinatura:</p>

