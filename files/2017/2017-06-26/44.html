---
date: '2017-06-26'
id: L226-060617-0001
page: 31487
number: 120
agency: Concello de Marín
section: VI. Anuncios. b) Administración local.
title: ANUNCIO (expediente 367/16-Exprop.)
range: Anuncio
url: >-
  https://www.xunta.gal/dog/Publicados/2017/20170626/AnuncioL226-060617-0001_gl.html
---
<p>Considerando que mediante Resolución do 30 de maio de 2017 se aprobou o proxecto de expropiación forzosa por razóns de urbanismo para a execución da vía e adecuación ao planeamento, na rúa Concepción Arenal, redactado por Ignacio José Alonso Díaz en decembro de 2016. Parcela con referencia catastral 4635913NG2943N0001IZ.</p>
    <p>En cumprimento do disposto no artigo 293 do Decreto 143/2016, do 22 de setembro, polo que se aproba o Regulamento da Lei 2/2016, do 10 de febreiro, do solo de Galicia (RLSG) (DOG do 9.11.2016), por este anuncio publícase a citada resolución no DOG e polo prazo dun mes no taboleiro de edictos do concello, para que as persoas que poidan resultar interesadas formulen as observacións e reclamacións que xulguen convenientes, en particular no que atinxe á titularidade ou valoración dos seus respectivos dereitos.</p>
    <p>Tendo en conta que, en atención ao previsto no artigo 46 da Lei do procedemento administrativo común das administracións públicas (Lei 39/2015, do 1 de outubro; BOE do 2 de outubro) o acto non se publica integramente, indicáselles aos interesados que o expediente completo figura á súa disposición nas dependencias do Servizo de Urbanismo, na casa do concello.</p>
    <p>Para que conste e lles sirva de notificación aos interesados en cumprimento do disposto no artigo 44 da Lei do procedemento administrativo común das administracións públicas (Lei 39/2015, do 1 de outubro; BOE do 2 de outubro).</p>
    <p>Marín, 30 de maio de 2017</p>
    <footer><p>Mª del Pilar Ramallo Vázquez<br>Alcaldesa presidenta</p></footer>

