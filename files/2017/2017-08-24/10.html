---
date: '2017-08-24'
id: G2210-210717-0002
page: 40408
number: 160
agency: Xulgado de Primeira Instancia e Instrución número 3 de Betanzos
section: V. Administración de xustiza.
title: EDICTO (32/2016).
range: Edicto
url: >-
  https://www.xunta.gal/dog/Publicados/2017/20170824/AnuncioG2210-210717-0002_gl.html
---
<p>Divorcio contencioso 32/2016</p>
    <p>Demandante: María José Ferreiro Castro</p>
    <p>Procuradora: Ana Verónica Sexto Quintas</p>
    <p>Avogada: Cristina Rodríguez Rodríguez</p>
    <p>Demandado: Roberto Tojeiro Cabaleiro</p>
    <p>Tatiana Villaescusa Martín, letrada da Administración de xustiza do Xulgado de Primeira Instancia e Instrución número 3 de Betanzos, polo presente anuncio:</p>
    <p>No presente procedemento, seguido por instancia de María José Ferreiro Castro fronte a Roberto Tojeiro Cabaleiro, ditouse auto de aclaración o 19.6.2017 da sentenza ditada o 28.9.2016, cuxo teor literal é o seguinte:</p>
    <p>«Auto.</p>
    <p>Xuíz/maxistrado xuíz: Roberto Barba Alvedro.</p>
    <p>Betanzos, 16 de xuño de 2017.</p>
    <p>Parte dispositiva.</p>
    <p>Acordo estimar a petición formulada pola procuradora Sra. Sexto Quintás, en nome e representación de María José Ferreiro Castro, de aclarar a sentenza do 28.9.2016, ditada no presente procedemento, no sentido que se indica:</p>
    <p>Onde di: “O proxenitor deberá aboar, en concepto de pensión de alimentos a favor de cada un dos fillos do matrimonio a cantidade de 150 euros mensuais, debendo satisfacer igualmente a metade do importe dos gastos extraordinarios. A pensión deberá ingresarse dentro dos cinco primeiros días de cada mes na conta que para tales o proxenitor deberá aboar, en concepto de pensión compensatoria, a favor da demandante, de 400 euros mensuais, a cal deberá ingresarse dentro dos cinco primeiros días de cada mes na conta que para tales efectos designe a demandante, e será actualizable anualmente conforme as variacións que experimente o IPC ou índice que o substitúa. Sen imposición de custas procesuais”.</p>
    <p>Debe dicir: “O proxenitor deberá aboar, en concepto de pensión de alimentos a favor de cada un dos fillos do matrimonio a cantidade de 150 euros mensuais, debendo satisfacer igualmente a metade do importe dos gastos extraordinarios. A pensión deberá ingresarse dentro dos cinco primeiros días de cada mes na conta que para tales efectos designe a demandante e será actualizable anualmente conforme as variacións que experimente o IPC ou índice que o substitúa.</p>
    <p>O proxenitor deberá aboar, en concepto de pensión compensatoria, a favor da demandante a cantidade de 400 euros mensuais, a cal deberá ingresarse dentro dos cinco primeiros días de cada mes na conta que para tales efectos designe a demandante e será actualizable anualmente conforme as variacións que experimente o IPC ou índice que o substitúa. Sen imposición de custas procesuais”.</p>
    <p>Líbrese certificación desta resolución, que quedará unida a estas actuacións, e lévese o seu orixinal ao libro de resolucións definitivas.</p>
    <p>Modo de impugnación: contra esta resolución non caberá recurso ningún, sen prexuízo dos recursos que procedan, se é o caso, contra a resolución a que se refire a solicitude de aclaración.</p>
    <p>Así o manda e acorda a súa señoría. Dou fe.</p>
    <p>O/a maxistrado/a xuíz/a».</p>
    <p>E encontrándose o devandito demandado, Roberto Tojeiro Cabaleiro, en paradoiro descoñecido, expídese este edicto co fin de que sirva de notificación en forma a este.</p>
    <p>Betanzos, 18 de xullo de 2017</p>
    <footer><p>A letrada da Administración de xustiza</p></footer>

