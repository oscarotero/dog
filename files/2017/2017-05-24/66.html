---
date: '2017-05-24'
id: L354-190517-0001
page: 25287
number: 98
agency: Concello de Ourense
section: VI. Anuncios. b) Administración local.
title: >-
  ANUNCIO de aprobación definitiva do Plan especial de protección no núcleo de
  interese etnográfico de Seixalbo (expediente planeamento urbanístico
  2013006003).
range: Anuncio
url: >-
  https://www.xunta.gal/dog/Publicados/2017/20170524/AnuncioL354-190517-0001_gl.html
---
<p>Anúnciase que o Pleno do Concello, en sesión ordinaria, do día 3 de marzo de 2017, adoptou entre outros, o seguinte acordo, cuxa parte dispositiva di:</p>
    <p>«O Pleno do Concello, por unanimidade dos presentes, aprobou o ditame e, na súa consecuencia, adopta o seguinte acordo:</p>
    <p>1º. Aprobar definitivamente o Plan especial de protección no núcleo de interese etnográfico de Seixalbo, segundo o documento técnico para aprobación definitiva (DAD) redactado de oficio polo equipo redactor municipal do Servizo de Rehabilitación, VPP e PERIS. E</p>
    <p>2º. Comunicar a aprobación definitiva á Consellería de Medio Ambiente, Territorio e Infraestruturas da Xunta de Galicia, dándolle traslado dunha copia autenticada de dous exemplares do instrumento aprobado definitivamente con todos os planos e documentos que integran o plan aprobado definitivamente, debidamente dilixenciados polo secretario xeral do pleno do Concello, facendo constar o dito extremo».</p>
    <p>Contra o presente acordo, que pon fin á vía administrativa e aproba definitivamente unha disposición de carácter xeral, só poderá interporse recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados a partir do día seguinte a aquel no que se publique o presente anuncio, ou ben no prazo de seis meses contados a partir do día seguinte no que se entenda desestimado por silencio o recurso de reposición que se indica no seguinte parágrafo, se fora interposto, conforme o establecido nos artigos 64 do Real decreto lexislativo 7/2015; 52 da Lei reguladora das bases de réxime local; 194, 209 e concordantes do Regulamento de organización, funcionamento e réxime xurídico das entidades locais; 45 da Lei 39/2015, do procedemento administrativo común das administracións públicas, así coma os artigos 8, 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante poderá interporse recurso de reposición, con carácter potestativo, fundamentado exclusivamente en cuestións formais de procedemento administrativo referidas o presente expediente, no prazo dun mes ante o mesmo órgano que o ditou, conforme o establecido nos artigos 52 da Lei reguladora das bases de réxime local; 194, 209 e concordantes do Regulamento de organización, funcionamento e réxime xurídico das entidades locais e 45, 112, 113, 123 e da 124 Ley 39/2015, do procedemento administrativo común das administracións públicas».</p>
    <p>Os enderezos electrónicos nos que figurará o contido íntegro do plan á disposición do público serán www.ourense.gal/urbanismo e www.planeamentourbanistico.xunta.es.</p>
    <p>Con data do 4 de maio de 2017 recibiu o expediente a Consellería de Medio Ambiente e Ordenación do Territorio.</p>
    <p>O que se fai público de conformidade co disposto no artigo 92 da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>Ourense, 10 de maio de 2017</p>
    <footer><p>P.D. (Decreto 2017002214, do 30 de marzo)<br>José Jesús Cudeiro Mazaira<br>Concelleiro delegado de Urbanismo</p></footer>

