---
date: '2017-05-24'
id: G1096-110517-0007
page: 25263
number: 98
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 25 de abril de 2017 pola que se notifica a resolución do recurso
  potestativo de reposición contra a Resolución do 17 de decembro de 2015,
  devolta polo servizo de Correos por resultar o seu interesado ausente na
  repartición (expediente PON/586/2014-R1).
range: Cédula
url: >-
  https://www.xunta.gal/dog/Publicados/2017/20170524/AnuncioG1096-110517-0007_gl.html
---
<p>A Dirección da Axencia de Protección da Legalidade Urbanística, o día 24 de marzo de 2017, ditou resolución pola que se rexeita o recurso de reposición interposto por Juan José Figueiredo Fernández contra a Resolución do 17 de decembro de 2015, da Dirección da dita axencia, en relación coas obras consistentes na construción dun muro de contención de terras e movementos de terras para explanación do camiño, no lugar de Parda, Chapela, Fincas Pedra do Pandeiro, no termo municipal de Redondela, Pontevedra.</p>
    <p>Ao non poderse realizar a notificación persoal daquela resolución a Juan José Figueiredo Fernández, mediante a presente cédula e ao amparo do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselle ao interesado a devandita resolución, por medio dun anuncio publicado no <em>Boletín Oficial del Estado.</em></p>
    <p>Tendo en conta que, en atención ao previsto no artigo 46 da Lei 39/2015, do 1 de outubro, do procedemento administrativo común das administracións públicas, o acto non se publica na súa integridade, fáiselle saber ao interesado que o texto íntegro da resolución que se notifica está ao seu dispor nas dependencias da Axencia de Protección da Legalidade Urbanística, sitas no Edificio Witland, Salgueiriños, en Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación desta cédula no <em>Boletín Oficial del Estado</em>. Transcorrido o dito prazo, a notificación entenderase producida.</p>
    <p>Contra a devandita resolución, que é definitiva en vía administrativa, cabe interpoñer recurso contencioso-administrativo ante o xulgado do contencioso-administrativo da circunscrición onde radique o inmoble afectado, conforme o disposto no artigo 14.1.3ª da Lei 29/1998, do 13 de xullo, reguladora da xurisdición contencioso-administrativa, no prazo de dous meses contados desde o día seguinte ao da súa notificación, segundo o disposto no artigo 46.1 da citada lei. </p>
    <p>Para que conste e lle sirva de notificación ao citado interesado, en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, expido e asino esta cédula.</p>
    <p>Santiago de Compostela, 25 de abril de 2017</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

