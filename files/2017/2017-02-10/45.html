---
date: '2017-02-10'
id: L172-240117-0001
page: 6750
number: 29
agency: Concello de Rianxo
section: VI. Anuncios. b) Administración local.
title: >-
  ANUNCIO da aprobación inicial da modificación do estudo de detalle relativo ao
  sinalamento de aliñacións e rasantes e ordenación de volumes do Plan parcial
  SAU-2 Rianxo.
range: Anuncio
url: >-
  https://www.xunta.gal/dog/Publicados/2017/20170210/AnuncioL172-240117-0001_gl.html
---
<p>Pola Xunta de Goberno Local de data 28 de decembro de 2016, aprobouse inicialmente a modificación do estudo de detalle redactado polos servizos municipais de asistencia técnica relativo ao sinalamento de aliñacións e rasantes e ordenación de volumes do Plan parcial SAU-2 Rianxo.</p>
    <p>De acordo co establecido no artigo 80.2 da Lei 2/2016, do 10 de febreiro, do solo de Galicia, sométese o expediente a información pública por prazo de un mes contados a partir do seguinte ao da publicación deste anuncio no Diario Oficial de Galicia e nun dos xornais de maior difusión da provincia, durante o cal todos os interesados poderán formular as alegacións ou reclamacións que consideren pertinentes.</p>
    <p>Este anuncio servirá de notificación nos termos establecidos no artigo 45.1.a) da Lei 39/2015, do 1 de outubro, do procedemento administrativo común das administracións públicas, para todo os propietarios e interesados directamente afectados que, por resultar descoñecidos ou por ser ignorado o seu enderezo, non poidan ser notificados persoalmente, ou intentada a notificación non se puidese practicar.</p>
    <p>O expediente completo está a disposición dos interesados no Departamento de Urbanismo do Concello.</p>
    <p>Rianxo, 29 de decembro de 2019</p>
    <footer><p>Adolfo Muíños Sánchez<br>Alcalde</p></footer>

