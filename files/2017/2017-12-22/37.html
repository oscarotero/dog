---
date: '2017-12-22'
id: O143-121217-0002
page: 58119
number: 242
agency: Augas de Galicia
section: VI. Anuncios. a) Administración autonómica.
title: >-
  ANUNCIO do 23 de novembro de 2017 polo que se notifica a resolución dun
  recurso de reposición interposto contra unha resolución derivada do expediente
  sancionador DH.D36.08189.
range: Anuncio
url: >-
  https://www.xunta.gal/dog/Publicados/2017/20171222/AnuncioO143-121217-0002_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións publicas, logo de intentada sen éxito a notificación persoal a través do servizo de Correos, notifícaselle a Carmen Soto Domínguez a Resolución do 22 de setembro de 2017 pola que se resolve o recurso de reposición interposto contra a resolución que impuxo unha segunda multa coercitiva e se reiterou o apercibimento para o cumprimento da obriga de repor.</p>
    <p>En cumprimento do artigo 46 da Lei 39/2015, do 1 de outubro, a interesada poderá comparecer no prazo de dez días hábiles, contados desde o seguinte ao da publicación deste anuncio no <em>Boletín Oficial del Estado</em>, nas oficinas de Augas de Galicia, situadas na praza de Camilo Díaz Baliño, 7-9, 15781 Santiago de Compostela, das 9.00 ás 14.00 horas, de luns a venres, para o coñecemento íntegro da mencionada resolución e constancia de tal coñecemento.</p>
    <p>Transcorrido o dito prazo sen efectuarse a comparecencia, a notificación entenderase producida desde o día seguinte ao de publicación deste anuncio no <em>Boletín Oficial del Estado.</em></p>
    <p>Contra esta resolución cabe recurso contencioso-administrativo, ante o xulgado do contencioso-administrativo da circunscrición en que o demandante teña o seu domicilio ou naquela na que se encontre a sede do órgano autor do acto orixinario impugnado, de acordo co establecido nos artigos 8 e 14 da Lei 29/1998, do 13 de xullo, reguladora da xurisdición contencioso-administrativa, no prazo de dous meses contado desde o día seguinte ao da súa comparecencia ou da publicación no <em>Boletín Oficial del Estado</em>, de conformidade co disposto nos artigo 46.1 da citada Lei 29/1998, do 13 de xullo.</p>
    <p>Santiago de Compostela, 23 de novembro de 2017</p>
    <footer><p>Roberto Rodríguez Martínez<br>Director de Augas de Galicia</p></footer>

