---
date: '2017-11-03'
id: G0181-251017-0001
page: 51012
number: 209
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 19 de outubro de 2017 polo que se somete ao trámite de información
  pública o proxecto de construción: reforma da intersección do punto
  quilométrico 21+900 da AC-840 (Curtis), así como a relación individual de
  bens, dereitos e propietarios afectados polo proxecto referenciado (clave
  AC/16/230.10).
range: Anuncio
url: >-
  https://www.xunta.gal/dog/Publicados/2017/20171103/AnuncioG0181-251017-0001_gl.html
---
<p>A Axencia Galega de Infraestruturas por Resolución do 27 de xullo de 2017 resolve aprobar provisionalmente o proxecto de construción da reforma da intersección do p.q. 21+900 da AC-840 (Curtis), de clave AC/16/230.10.</p>
    <p>Para os efectos previstos no artigo 21.1 da Lei 8/2013, do 28 de xuño, de estradas de Galicia, sométese ao trámite de información pública o proxecto de construción da reforma da intersección do p.q. 21+900 da AC-840 (Curtis), de clave AC/16/230.10. A área de actuación sitúase na estrada AC-840, pertencente á Rede primaria básica de estradas de Galicia, no termo municipal de Curtis, e que percorre desde Betanzos (AC-542) ata o límite provincial en Agolada (N-640).</p>
    <p>Este proxecto ten por obxecto a reforma da intersección da estrada AC-840 coa estrada provincial DP-3204, no p.q. 21+900, transformando a intersección a nivel existente, de notable accidentalidade, nunha glorieta coas características adecuadas, e coa finalidade de mellorar a seguridade viaria e a calidade de vida dos cidadáns, cun importante efecto positivo sobre o medio socioeconómico e humano.</p>
    <p>As obras previstas comprenden as seguintes actuacións:</p>
    <p>– Execución da glorieta do empalme, cun eixe definido para a glorieta de 13,50 m de raio, que coincide co anel exterior da calzada.</p>
    <p>– Pavimentación con capa de rodadura ou execución da sección estrutural completa, segundo as zonas.</p>
    <p>– Beirarrúas e ampliación da plataforma na contorna da glorieta.</p>
    <p>– Sinalización, balizamento e defensas.</p>
    <p>– Mellora, limpeza e adecuación da drenaxe.</p>
    <p>Considerando todo o exposto e o establecido na normativa vixente,</p>
    <p>RESOLVO:</p>
    <p>Primeiro. De acordo co establecido no artigo 21.1 da Lei 8/2013, do 28 de xuño, de estradas de Galicia, o proxecto de construción sométese ao trámite de información pública, durante un período de trinta días hábiles, contados a partir do seguinte ao da publicación deste anuncio no <em>Diario Oficial de Galicia</em>, para que as persoas que o consideren oportuno poidan formular por escrito, ante a Axencia Galega de Infraestruturas, as observacións que crean convenientes relativas á concepción global do trazado deseñado.</p>
    <p>Segundo. Que simultaneamente ao trámite sinalado no parágrafo anterior, e para os efectos previstos no artigo 56.1 do Regulamento de expropiación forzosa, se someta a información pública a relación individual de bens, dereitos e propietarios afectados pola realización da obra correspondente, para que os afectados presenten cantas alegacións ou rectificacións consideren convenientes en canto aos bens e dereitos descritos na relación anexa.</p>
    <p>Terceiro. A exposición ao público, para os efectos da presente resolución, realízase na Axencia Galega de Infraestruturas (San Caetano, s/n, 15781 Santiago de Compostela), no Servizo de Infraestruturas da Coruña (r/ Vicente Ferrer, 2, 15008 A Coruña), e na casa do concello de Curtis (praza de España, 1, 15310 Teixeiro, A Coruña). Así mesmo, na páxina web da Consellería de Infraestruturas e Vivenda (http://civ.xunta.gal/organizacion/c/CIV_Axencia_Galega_de_Infraestruturas), está á disposición dos interesados o documento completo do proxecto de construción.</p>
    <p>Santiago de Compostela, 19 de outubro de 2017</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>
    <h2>ANEXO<br>Relación de bens, dereitos e propietarios afectados<br>Proxecto de construción<br>Reforma da intersección do p.q. 21+900 da AC-840 (Curtis)<br>Clave AC/16/230.10</h2>
    <p>Concello de Curtis.</p>
    <table>
     <thead>
      <tr>
       <td>Nº</td>
       <td>Referencia catastral</td>
       <td>Titular</td>
       <td>Superficie</td>
       <td>Uso</td>
       <td>Polígono</td>
       <td>Parcela</td>
       <td>Ben afectado</td>
      </tr>
     </thead>
     <tbody>
      <tr>
       <td>1</td>
       <td>9046210NH6794N</td>
       <td>Mª Rosario Neira Tojo e Alfonso Rodríguez Camiños</td>
       <td>115</td>
       <td>UR-Solo sen edificar</td>
       <td>9046</td>
       <td>210</td>
       <td>– 40 m valado e postes e arame</td>
      </tr>
      <tr>
       <td>2</td>
       <td>9046211NH6794N</td>
       <td>En investigación artigo 47 da Lei 33/2003</td>
       <td>55</td>
       <td>UR-Solo sen edificar</td>
       <td>9046</td>
       <td>211</td>
       <td></td>
      </tr>
      <tr>
       <td>3</td>
       <td>9247619NH6794N</td>
       <td>Enrique Cernadas Fontecoba</td>
       <td>115</td>
       <td>UR-Solo sen edificar</td>
       <td>9247</td>
       <td>619</td>
       <td>– 35 m2 muro de bloque de formigón con arame e seto
        – 4 árbores
        – 1 cancela metálica</td>
      </tr>
     </tbody>
    </table>

