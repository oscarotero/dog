---
date: '2017-01-16'
id: G0164-211216-0002
page: 2117
number: 10
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  EXTRACTO da Orde do 15 de decembro de 2016 pola que se establecen as bases
  reguladoras e se procede á convocatoria de axudas ao alumnado de segundo e
  posteriores cursos matriculado nas universidades do Sistema universitario de
  Galicia no curso 2016/17, nas ramas de coñecemento afectadas polos cambios de
  requisitos académicos introducidos polo Real decreto 1000/2012, do 29 de xuño
  (Boletín Oficial del Estado número 160, do 5 de xullo).
range: Orde
url: >-
  https://www.xunta.gal/dog/Publicados/2017/20170116/AnuncioG0164-211216-0002_gl.html
---
<p>BDNS (Identif.): 328634.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo pode consultarse na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. <em>Persoas beneficiarias</em></p>
    <p>O alumnado de segundo e posteriores cursos matriculado en estudos universitarios oficiais conducentes a unha titulación de grao, licenciatura, diplomatura, enxeñaría, arquitectura, enxeñaría técnica ou arquitectura técnica nas ramas de coñecemento afectadas polos cambios de requisitos académicos introducidos polo Real decreto 1000/2012, do 29 de xuño (BOE número 160, do 5 de xullo), nunha universidade do Sistema universitario de Galicia.</p>
    <p>Segundo. <em>Obxecto</em></p>
    <p>Convocar en réxime de concorrencia competitiva axudas destinadas a financiar os gastos derivados da matrícula no curso académico 2016/17.</p>
    <p>Terceiro. <em>Bases reguladoras</em></p>
    <p>Publícanse conxuntamente coa convocatoria.</p>
    <p>Cuarto. <em>Orzamento e contía das bolsas</em></p>
    <p>O importe global previsto na orde é de 200.000 euros.</p>
    <p>A dotación asignada a cada beneficiario/a será a do importe total da matrícula, incluídas as taxas, que é dun máximo de 862,90 euros para as titulacións encadradas dentro da rama de Enxeñaría e Arquitectura e grao en Belas Artes e dun máximo de 618,10 euros para as titulacións encadradas dentro da rama de Artes e Humanidades e Ciencias Sociais e Xurídicas, tal e como se recolle no Decreto 80/2016, do 23 de xuño (DOG número 131, do 12 de xullo), polo que se fixan os prezos correspondentes aos estudos conducentes á obtención de títulos universitarios de carácter oficial e validez en todo o territorio nacional no ensino universitario para o curso 2016/17.</p>
    <p>Quinto. <em>Prazo de presentación de solicitudes</em></p>
    <p>Será dun mes, contado desde o día seguinte ao da publicación da convocatoria no <em>Diario Oficial de Galicia</em>. Entenderase como último día do prazo o correspondente ao mesmo ordinal do día da publicación.</p>
    <p>Santiago de Compostela, 15 de decembro de 2016</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

