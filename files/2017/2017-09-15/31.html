---
date: '2017-09-15'
id: G0424-060917-0008
page: 42542
number: 176
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  CÉDULA do 6 de setembro de 2017, da Xefatura Territorial de Pontevedra, pola
  que se notifica unha resolución de reintegro de subvención á promoción do
  emprego, regulada na Orde do 18 de marzo de 2011 (Diario Oficial de Galicia
  número 63, do 30 de marzo), relativa ao programa TR343A.
range: Cédula
url: >-
  https://www.xunta.gal/dog/Publicados/2017/20170915/AnuncioG0424-060917-0008_gl.html
---
<p>No uso das competencias atribuídas a esta xefatura territorial, e en virtude do disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común (BOE do 27 de novembro), intentada a notificación no último domicilio coñecido da persoa interesada sen que esta se puidese practicar, notifícaselle á persoa citada no anexo para que, no prazo de dez (10) días contados desde o seguinte ao da publicación desta cédula no Boletín Oficial del Estado, compareza persoalmente ou debidamente representada no Servizo de Emprego e Economía Social da Xefatura Territorial da Consellería de Economía, Emprego e Industria de Pontevedra; rúa Concepción Arenal, 8-2º en Vigo (das 9.00 ás 14.00 horas, de luns a venres) para ter coñecemento do contido daquela, advertíndoa de que, de non facelo así, se considerará notificada cos efectos que correspondan.</p>
    <p>Así mesmo, esgotada a vía administrativa nos procedementos que se relacionan no dito anexo, fáiselle saber o dereito que a asiste para interpor recurso contencioso-administrativo no prazo de dous meses, que comezará a contar a partir do día seguinte ao da publicación desta cédula no Boletín Oficial del Estado, ante o órgano competente da xurisdición contencioso-administrativa, así como, con anterioridade e con carácter potestativo, poderá interpor recurso de reposición no prazo dun mes, que comezará a contar a partir do día seguinte ao desta publicación, ante esta xefatura territorial. Todo isto de conformidade co establecido na Lei 29/1998, do 13 de xullo, reguladora da xurisdición contencioso-administrativa, e na Lei 39/2015, do 1 de outubro, do procedemento administrativo común das administracións públicas (BOE do 2 de outubro).</p>
    <p>Pontevedra, 6 de setembro de 2017</p>
    <footer><p>Ignacio Rial Santomé<br>Xefe territorial de Pontevedra</p></footer>
    <h2>ANEXO</h2>
    <p>Número de expediente de reintegro: Reint. 2017/08.</p>
    <p>Número de expediente en xestión: TR343A 2011/072-5.</p>
    <p>Nome: Mª Dolores Martínez Docampo.</p>
    <p>CIF/NIF: 76981303G.</p>
    <p>Último enderezo coñecido: rúa General Rubín, 4-bx., 36800 Redondela.</p>
    <p>Norma reguladora: Orde do 18 de marzo de 2011 pola que se establecen as bases reguladoras do Programa de promoción da integración laboral das persoas con discapacidade na empresa ordinaria, cofinanciado polo Fondo Social Europeo e do Programa de emprego con apoio, como medida de fomento do emprego de persoas con discapacidade no mercado ordinario de traballo, e se procede á súa convocatoria para o ano 2011.</p>
    <p>Feito imputado: non manter no seu cadro de persoal as persoas traballadoras subvencionadas por un período mínimo de tres anos.</p>
    <p>Precepto infrinxido: incumprimento da base décimo primeira do anexo A da mencionada Orde do 18 de marzo de 2011.</p>
    <p>Contido da resolución: resolución do procedemento de reintegro.</p>
    <p>Data da resolución: 25.8.2017.</p>

