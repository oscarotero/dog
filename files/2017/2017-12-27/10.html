---
date: '2017-12-27'
id: G2161-041217-0002
page: 58429
number: 244
agency: Xulgado de Primeira Instancia número 2 de Pontevedra
section: V. Administración de xustiza.
title: EDICTO (699/2015).
range: Edicto
url: >-
  https://www.xunta.gal/dog/Publicados/2017/20171227/AnuncioG2161-041217-0002_gl.html
---
<p>Patricia Raposo Fernández, letrada da Administración de xustiza do Xulgado de Primeira Instancia número 2 de Pontevedra, fai saber que no presente procedemento ordinario seguido por instancia de Consorcio de Compensación de Seguros fronte a Jorge Martínez Fernández e Manuel Amorín Pereira, se ditou sentenza, cuxo teor literal é o seguinte:</p>
    <p>«Sentenza 1/2017</p>
    <p>Pontevedra, 19 de xaneiro de 2017</p>
    <p>Vistos por Ignacio de Frías Conde, maxistrado xuíz do Xulgado de Primeira Instancia número 2 desta cidade, os presentes autos de xuízo ordinario nº 699/2015, seguidos por instancia do Consorcio de Compensación de Seguros, asistido da letrada do Estado Sra. Gómez Andrés, contra Jorge Martínez Fernández e Manuel Amorín Pereira, ambos en situación legal de rebeldía procesual, sobre reclamación por repetición do importe aboado por danos derivados de accidente de circulación,</p>
    <p>Resolvo:</p>
    <p>Que estimo parcialmente a demanda interposta polo Consorcio de Compensación de Seguros contra Jorge Martínez Fernández e Manuel Amorín Pereira e condeno a Jorge Martínez Fernández e a Manuel Amorín Pereira a que aboen solidariamente ao Consorcio de Compensación de Seguros a cantidade de 8.326,23 euros, incrementada cos correspondentes xuros legais, desde o 6 de outubro de 2015 ata a data desta resolución, e desde esta os xuros sinalados no artigo 576 LAC.</p>
    <p>Cada parte aboará as custas causadas á súa instancia e as comúns por metade.</p>
    <p>Notifíquese a presente resolución ás partes, ás que se lles fará saber que contra ela se poderá interpor recurso de apelación no prazo de vinte días ante este xulgado.</p>
    <p>Lévese o orixinal desta resolución ao libro de sentenzas deste xulgado e déixese no procedemento testemuño bastante.</p>
    <p>Así, por esta miña sentenza, pronúncioo, mándoo e asínoo».</p>
    <p>E ao estar o dito demandado, Jorge Martínez Fernández, en paradoiro descoñecido, expídese este edicto co fin de que lle sirva de notificación en forma.</p>
    <p>Pontevedra, 23 de novembro de 2017</p>
    <footer><p>A letrada da Administración de xustiza</p></footer>

