---
date: '2017-12-27'
id: L136-201217-0002
page: 58489
number: 244
agency: Concello de Ferrol
section: VI. Anuncios. b) Administración local.
title: >-
  ANUNCIO de convocatoria de subvencións para a rehabilitación de edificios e
  vivendas nos barrios da Magdalena, Ferrol Vello, A Graña e Esteiro Vello,
  referidas a addendas para a modificación de acordos, derivadas do convenio de
  colaboración entre o Ministerio de Fomento e a Comunidade Autónoma de Galicia,
  conforme a prórroga do Plan de vivenda 2013-2016.
range: Anuncio
url: >-
  https://www.xunta.gal/dog/Publicados/2017/20171227/AnuncioL136-201217-0002_gl.html
---
<p>Con data do 13 de decembro de 2017 a concelleira delegada titular da Área de Urbanismo, Mobilidade, Vivenda e Rehabilitación, ditouse resolución en que se aprobaron as bases reguladoras da convocatoria de subvencións para a rehabilitación de edificios e vivendas nas áreas de rexeneración e renovación urbana dos barrios históricos da Magdalena e Ferrol Vello, do barrio da Graña e do barrio de Esteiro Vello de Ferrol, referidas a addendas para a modificación dos acordos da comisión bilateral do 14 de marzo de 2015 e do 27 de outubro de 2015, derivadas do convenio de colaboración entre o Ministerio de Fomento e a Comunidade Autónoma de Galicia, subscrito o día 31 de xullo de 2017, conforme a prórroga do Plan de vivenda 2013-2016 realizada polo Real decreto 637/2016.</p>
    <p>O texto íntegro da convocatoria publícase no BOP e na páxina web do Concello e poderase consultar nas dependencias de Urbanismo do Concello de Ferrol; rúa María, 52-54, 5º andar, das 9.00 ás 14.00 horas. Os anuncios da convocatoria publicaranse no DOG, no taboleiro de anuncios e en dous xornais de maior difusión da provincia (<em>La Voz de Galicia</em> e <em>Diario de Ferrol</em>).</p>
    <p>Deberanse presentar as solicitudes, xunto coa documentación preceptiva descrita na convocatoria, mediante o impreso normalizado no Rexistro do Concello ou por calquera medio dos admitidos no artigo 16.4 da Lei 39/2015, do 1 de outubro, do procedemento administrativo común das administracións públicas. O dito prazo comezará aos dez días desde a data da última publicación no BOP e anuncio no DOG.</p>
    <p>A convocatoria estará aberta ata esgotar o crédito dispoñible previsto na convocatoria pública, acabar o número de intervencións concedidas ou chegar ata as seguintes datas límite:</p>
    <p>– Para os solicitantes da addenda do 14 de marzo 2015 a data límite será o 30 de xaneiro 2018.</p>
    <p>– Para os solicitantes da addenda do 27 de outubro 2015 a data límite será o 30 de abril 2018.</p>
    <p>Ferrol, 18 de decembro de 2017</p>
    <footer><p>O alcalde<br>P.D. (Resolución do 27.6.2017)<br>María Fernández Lemos<br>Concelleira delegada titular da Área de Urbanismo, <br>Mobilidade, Vivenda e Rehabilitación</p></footer>

