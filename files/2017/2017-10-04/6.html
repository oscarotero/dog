---
date: '2017-10-04'
id: G0164-260917-0003
page: 46896
number: 189
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 21 de setembro de 2017 pola que se fai pública a oferta educativa das
  ensinanzas deportivas da Comunidade Autónoma de Galicia a partir do curso
  escolar 2017/18.
range: Orde
url: >-
  https://www.xunta.gal/dog/Publicados/2017/20171004/AnuncioG0164-260917-0003_gl.html
---
<p>O Estatuto de autonomía de Galicia, no seu artigo 31, dispón que é competencia plena da Comunidade Autónoma galega a regulación e administración do ensino en toda a súa extensión, niveis e graos, modalidades e especialidades, sen prexuízo do disposto no artigo 27 da Constitución e nas leis orgánicas que, conforme o seu artigo 81.1, o desenvolven, e das facultades que lle atribúe ao Estado o artigo 149.1.30 da Constitución.</p>
    <p>A Lei orgánica 2/2006, do 3 de maio, de educación, no seu artigo 63 determina que as ensinanzas deportivas teñen como finalidade preparar o alumnado para a actividade profesional en relación cunha modalidade ou especialidade deportiva, así como facilitar a súa adaptación á evolución do mundo laboral e deportivo e á cidadanía activa.</p>
    <p>O Real decreto 1363/2007, do 24 de outubro, polo que se establece a ordenación xeral das ensinanzas deportivas de réxime especial e, na súa disposición transitoria segunda, punto 1, indica que, ata que se creen os novos títulos e ensinanzas nas modalidades e especialidades de atletismo, balonmán, deportes de montaña e escalada, deportes de inverno e fútbol, que foron establecidas en cumprimento do disposto no Real decreto 1913/1997, do 19 de decembro, estas se impartián conforme o previsto nos reais decretos que crearon os respectivos títulos e ensinanzas mínimas. Igualmente, na súa disposición transitoria terceira, punto 2, indica que seguirán vixentes as normas de desenvolvemento das ensinanzas deportivas reguladas no dito real decreto mentres non se publiquen outras que as substitúan. </p>
    <p>A publicación do Real decreto 980/2015, de 30 de outubro, polo que se establece o título de técnico deportivo en Baloncesto e se fixa o seu currículo básico e os requisitos de acceso (BOE do 25 de novembro); do Decreto 190/2015, do 10 de decembro, polo que se establece o currículo dos ciclos inicial e final de grao medio correspondentes ao título de técnico deportivo en Atletismo (DOG do 18 de xaneiro de 2016); e do Decreto 135/2012, do 31 de maio, polo que se establece o currículo das ensinanzas de técnico deportivo en Vela con Aparello Fixo e técnico deportivo en Vela con Aparello Libre (DOG do 20 de xuño), determina a necesidade de actualizar e modificar a oferta educativa das ensinanzas deportivas en centros públicos establecida na Orde do 22 de setembro de 2015 (DOG do 19 de outubro).</p>
    <p>En consecuencia, logo do informe da Dirección Xeral de Educación, Formación Profesional e Innovación Educativa, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. <em>Actualización da oferta</em></p>
    <p>Facer pública a oferta educativa de ensinanzas deportivas a partir do curso 2017/18, nos centros públicos da Comunidade Autónoma de Galicia que se detallan no anexo desta orde.</p>
    <p>Artigo 2. <em>Número mínimo de matrícula</em></p>
    <p>A posta en funcionamento destes estudos estará condicionada á existencia dun número mínimo (10) de alumnado matriculado na correspondente modalidade deportiva. A exixencia desta condición de ratio mínima débese poñer en coñecemento do alumnado no momento en que presente a solicitude de matrícula. </p>
    <p><em>Disposición adicional única. Autorización excepcional</em> </p>
    <p>Sen prexuízo do establecido no artigo 2 desta orde, a Dirección Xeral de Educación, Formación Profesional e Innovación Educativa poderá autorizar, motivada e excepcionalmente, ensinanzas dunha modalidade deportiva aínda que non se acade o citado número mínimo de solicitudes de matrícula. Mentres non se dispoña desta autorización, non se poderá formalizar matrícula ningunha. </p>
    <p>Disposición derrogatoria única. <em>Derrogación normativa</em></p>
    <p>Queda derrogada a Orde do 22 de setembro de 2015 (DOG número 119, do 19 de outubro) pola que se fai pública a oferta educativa das ensinanzas deportivas da Comunidade Autónoma de Galicia a partir do curso escolar 2015/16, así como todas as normas de igual ou inferior rango que se opoñan ao disposto nesta orde.</p>
    <p>Disposición derradeira primeira. <em>Autorizacións</em></p>
    <p>Autorízanse a Dirección Xeral de Educación, Formación Profesional e Innovación Educativa e a Dirección Xeral de Centros e Recursos Humanos para adoptaren as medidas e ditaren as instrucións necesarias para a aplicación do disposto nesta orde.</p>
    <p>Disposición derradeira segunda. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 21 de setembro de 2017</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>
    <h2>ANEXO</h2>
    <table>
     <tbody>
      <tr>
       <td colspan="4">Centros</td>
       <td colspan="2">Ensinanzas</td>
      </tr>
      <tr>
       <td>Código</td>
       <td>Denominación</td>
       <td>Concello</td>
       <td>Provincia</td>
       <td>Código</td>
       <td>Denominación</td>
      </tr>
      <tr>
       <td>15005749</td>
       <td>IES Universidade Laboral</td>
       <td>Culleredo</td>
       <td>A Coruña</td>
       <td>XM01003
        XS01003</td>
       <td>Ensinanzas técnico-deportivas de grao medio e superior en fútbol</td>
      </tr>
      <tr>
       <td>27006541</td>
       <td>IES Nosa Sra. dos Ollos Grandes</td>
       <td>Lugo</td>
       <td>Lugo</td>
       <td>LM01008
        LS01008</td>
       <td>Ensinanzas técnico-deportivas de grao medio e superior en atletismo</td>
      </tr>
      <tr>
       <td>27007259</td>
       <td>IES Río Cabe</td>
       <td>Monforte de Lemos</td>
       <td>Lugo</td>
       <td>XM01003
        XS01003</td>
       <td>Ensinanzas técnico-deportivas de grao medio e superior en fútbol</td>
      </tr>
      <tr>
       <td>32015050</td>
       <td>CIFP A Farixa</td>
       <td>Ourense</td>
       <td>Ourense</td>
       <td>XM01004
        XS01004</td>
       <td>Ensinanzas técnico-deportivas de grao medio e superior en fútbol sala</td>
      </tr>
      <tr>
       <td>36006717</td>
       <td>IES Sánchez Cantón</td>
       <td>Pontevedra</td>
       <td>Pontevedra</td>
       <td>XM01003
        XS01003</td>
       <td>Ensinanzas técnico-deportivas de grao medio e superior en fútbol</td>
      </tr>
      <tr>
       <td>36006717</td>
       <td>IES Sánchez Cantón</td>
       <td>Pontevedra</td>
       <td>Pontevedra</td>
       <td>XM01006
        XS01006</td>
       <td>Ensinanzas técnico-deportivas de grao medio e superior en balonmán</td>
      </tr>
      <tr>
       <td>36013771</td>
       <td>IES Fermín Bouza Brey</td>
       <td>Vilagarcía de Arousa</td>
       <td>Pontevedra</td>
       <td>LM01009
        LS01009</td>
       <td>Ensinanzas técnico-deportivas de grao medio e superior en baloncesto</td>
      </tr>
      <tr>
       <td>36018999</td>
       <td>IES As Barxas</td>
       <td>Moaña</td>
       <td>Pontevedra</td>
       <td>LM01008
        LS01008</td>
       <td>Ensinanzas técnico-deportivas de grao medio e superior en atletismo</td>
      </tr>
      <tr>
       <td>36013771</td>
       <td>IES Fermín Bouza Brey</td>
       <td>Vilagarcía de Arousa</td>
       <td>Pontevedra</td>
       <td>LMa1004
        LMb1004</td>
       <td>Ensinanzas técnico-deportivas de grao medio en vela con aparello fixo e aparello libre</td>
      </tr>
     </tbody>
    </table>

