---
date: '2017-08-07'
id: G0426-010817-0002
page: 37932
number: 149
agency: Consellería do Medio Rural
section: VI. Anuncios. a) Administración autonómica.
title: >-
  RESOLUCIÓN do 1 de agosto de 2017, da Dirección Xeral de Gandería, Agricultura
  e Industrias Agroalimentarias, pola que se emprazan os interesados no recurso
  contencioso-administrativo PO 4418/2017 interposto por Unións Agrarias (UPA).
range: Resolución
url: >-
  https://www.xunta.gal/dog/Publicados/2017/20170807/AnuncioG0426-010817-0002_gl.html
---
<p>A Dirección Xeral de Gandería, Agricultura e Industrias Agroalimentarias, recibiu oficio da Sección Segunda da Sala do Contencioso-Administrativo do Tribunal Superior de Xustiza de Galicia, mediante o que, unha vez admitido a trámite o recurso contencioso-administrativo PO 4418/2017 interposto por Unións Agrarias (UPA) contra a Resolución da Xunta Electoral das eleccións para a renovación de determinados consellos reguladores do ámbito agroalimentario, pola que se convoca ao acto de votación os electores da mesa electoral de Meaño 1, do censo A2, subzona do Salnés e Ribeira do Ulla, do Consello Regulador da Denominación de Orixe Rías Baixas, solicita a remisión do expediente administrativo e o emprazamento aos posibles interesados.</p>
    <p>En consecuencia, esta dirección xeral acordou nesta data, e de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo ao referido tribunal.</p>
    <p>O que se notifica para xeral coñecemento de todas as persoas interesadas no procedemento e se lles empraza para que poidan comparecer como parte nos autos, ante a Sala do Contencioso-Administrativo do Tribunal Superior de Xustiza de Galicia no prazo de 9 días (nove), contados desde o seguinte ao da publicación desta resolución no <em>Diario Oficial de Galicia</em>.</p>
    <p>Santiago de Compostela, 1 de agosto de 2017</p>
    <footer><p>Belén Mª do Campo Piñeiro<br>Directora xeral de Gandería, Agricultura e Industrias Agroalimentarias</p></footer>

