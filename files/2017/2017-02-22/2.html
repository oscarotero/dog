---
date: '2017-02-22'
id: G0424-100217-0015
page: 8722
number: 37
agency: 'Consellería de Economía, Emprego e Industria'
section: III. Outras disposicións.
title: >-
  EXTRACTO da Orde do 7 de febreiro de 2017 pola que se establecen as bases
  reguladoras e se procede á convocatoria das subvencións para o financiamento
  das accións formativas con compromiso de contratación en unidades formativas
  das empresas e dos incentivos á contratación (códigos de procedemento TR301P e
  TR349X).
range: Orde
url: >-
  https://www.xunta.gal/dog/Publicados/2017/20170222/AnuncioG0424-100217-0015_gl.html
---
<p>BDNS (Identif.): 332395.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Entidades beneficiarias</p>
    <p>Poderán ser entidades beneficiarias as empresas, calquera que sexa a forma xurídica que adopten, que empreguen cincuenta ou máis persoas traballadoras en centros de traballo radicados na Comunidade Autónoma de Galicia, de acordo cos requisitos e condicións que se establecen nesta orde.</p>
    <p>Para acadar o mínimo de cincuenta persoas traballadoras, poderán ser beneficiarias as agrupacións temporais de empresas que presenten solicitude conxunta, mediante un convenio que acredite a correspondente agrupación.</p>
    <p>Segundo. Obxecto</p>
    <p>Esta orde ten por obxecto establecer as bases reguladoras polas que se rexerá, no ámbito da Comunidade Autónoma de Galicia, a convocatoria pública das subvencións para o financiamento das accións formativas para o emprego en unidades formativas nas empresas con compromiso de contratación e da actividade laboral asociada, dirixidas prioritariamente ás persoas traballadoras desempregadas, a través dos seguintes programas:</p>
    <p>a) Programa de financiamento de accións formativas con compromiso de contratación inmediata (TR301P).</p>
    <p>b) Programa de incentivos á actividade laboral vinculada ás accións formativas con compromiso de contratación inmediata (TR349X).</p>
    <p>Terceiro. Bases reguladoras</p>
    <p>Orde do 7 de febreiro de 2017 pola que se establecen as bases reguladoras e se procede á convocatoria das subvencións para o financiamento das accións formativas con compromiso de contratación en unidades formativas das empresas e dos incentivos á contratación.</p>
    <p>Cuarto. Importe</p>
    <p>Importe das axudas recollidas no capítulo II da orde de convocatoria, correspondentes ao programa de financiamento de accións formativas con compromiso de contratación inmediata (procedemento TR301P): 1.200.000 euros.</p>
    <p>Importe das axudas recollidas no capítulo III da orde de convocatoria, correspondentes ao programa de incentivos á actividade laboral vinculada ás accións formativas con compromiso de contratación inmediata (procedemento TR349X): 250.000 euros.</p>
    <p>Quinto. Prazo de presentación das solicitudes</p>
    <p>O prazo para a presentación das solicitudes das axudas correspondentes ao programa de financiamento de accións formativas con compromiso de contratación inmediata (procedemento TR301P) virá determinado polo cronograma de procesos de selección que se establece no número 6 do artigo 20 da orde de convocatoria. A data límite para a presentación de solicitudes será o 31 de outubro de 2017.</p>
    <p>No caso das axudas correspondentes ao programa de incentivos á actividade laboral vinculada ás accións formativas con compromiso de contratación inmediata (procedemento TR349X) o prazo de presentación de solicitudes será dun mes a partir da contratación laboral que se produza ao remate da acción formativa, respectando, en todo caso, o límite máximo do 15 de decembro de 2017.</p>
    <p>Excepcionalmente, nos supostos en que a acción formativa remate o 15 de decembro de 2017, de acordo co previsto no artigo 26 desta orde de convocatoria, o prazo de presentación de solicitudes das axudas previstas no capítulo III finalizará o 20 de decembro de 2017.</p>
    <p>Santiago de Compostela, 7 de febreiro de 2017</p>
    <footer><p>Francisco José Conde López&lt;br&gt;Conselleiro de Economía, Emprego e Industria</p></footer>

