---
date: '2017-02-22'
id: G0427-020217-0004
page: 8891
number: 37
agency: Consellería do Mar
section: VI. Anuncios. a) Administración autonómica.
title: >-
  ORDE do 25 de xaneiro de 2017 pola que se autoriza a transmisión mortis causa
  da concesión administrativa e da batea J.A. I.
range: Orde
url: >-
  https://www.xunta.gal/dog/Publicados/2017/20170222/AnuncioG0427-020217-0004_gl.html
---
<p>Visto o expediente instruído para os efectos de transmisión da batea <em>J.A. I</em> e da concesión administrativa que o ampara, resulta:</p>
    <p>a) Antecedentes de feito.</p>
    <p>Primeiro. Mediante escrito do 28 de novembro de 2016, José Francisco Arcos Ordóñez, en representación da Comunidade de Herdeiros de Francisca Ordóñez Alcalde, solicitou autorización para a transmisión <em>mortis causa</em> da concesión e da batea <em>J.A. I</em>. </p>
    <p>Segundo. A persoa interesada achegou a documentación requirida para a tramitación.</p>
    <p>Terceiro. O informe do Servizo de Protección dos Recursos sobre as características da batea é favorable.</p>
    <p>b) Consideracións legais e técnicas.</p>
    <p>Primeira. Este órgano é competente para resolver o expediente de conformidade coa Lei 11/2008, do 3 de decembro, de pesca de Galicia, modificada pola Lei 6/2009, do 11 de decembro; coa Resolución do 12 de abril de 2012, de delegación de sinatura en materia de acuicultura nos titulares das xefaturas de coordinación da Área do Mar da Consellería do Medio Rural e do Mar, e coa disposición adicional novena do Decreto 177/2016, do 15 de decembro, polo que se fixa a estrutura orgánica da Vicepresidencia e das consellerías da Xunta de Galicia, que dispón que as delegacións de competencias outorgadas polos distintos órganos superiores e de dirección afectados por este decreto continuarán vixentes ata que sexan expresamente revogadas ou novamente outorgadas. Así mesmo, o Decreto 168/2015, do 13 de novembro, polo que se aproba a estrutura orgánica da Consellería do Mar, dispón a creación das xefaturas territoriais.</p>
    <p>Segunda. O expediente seguiu todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, pola que se aproba o Regulamento dos viveiros de cultivos mariños nas augas de Galicia, e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia. </p>
    <p>Vistas as disposicións citadas, a proposta de resolución elaborada polo Servizo de Recursos Mariños, o artigo 88 da Lei 39/2015, do 1 de outubro, do procedemento administrativo común das administracións públicas, e demais normas de xeral e pertinente aplicación, esta consellería resolve:</p>
    <p>Autorizar a transmisión <em>mortis causa</em>, a favor de Ramón Arcos Ordóñez (33261308L), José Francisco Arcos Ordóñez (78784311L), María del Mar Arcos Ordóñez (52457462M) e María Josefa Arcos Ordóñez (76967189N), da concesión que se indica a seguir:</p>
    <p>Identificación:</p>
    <p>Tipo: batea. </p>
    <p>Nome: <em>J.A. I.</em></p>
    <p>Situación: </p>
    <p>Cuadrícula nº: 17.</p>
    <p>Polígono: E.</p>
    <p>Distrito: Cambados (Pontevedra).</p>
    <p>Especie autorizada: mexillón (<em>Mytilus galloprovincialis</em>).</p>
    <p>Título habilitante: concesión.</p>
    <p>Orde de outorgamento: 2.3.1966.</p>
    <p>Remate da vixencia: 15.12.2019.</p>
    <p>Actuais titulares: Francisca Ordóñez Alcalde e Ramón Arcos Ordóñez (33261308L).</p>
    <p>Novos titulares: Ramón Arcos Ordóñez (33261308L), José Francisco Arcos Ordóñez (78784311L), María del Mar Arcos Ordóñez (52457462M) e María Josefa Arcos Ordóñez (76967189N).</p>
    <p>Os novos titulares da concesión subróganse nos dereitos e nas obrigas dos anteriores. </p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante a conselleira do Mar, ou recurso contencioso-administrativo ante a xurisdición contencioso-administrativa no prazo de dous meses, contados en ambos os dous casos desde o día seguinte ao da súa publicación, de conformidade co disposto no artigo 123 da Lei 39/2015, do 1 de outubro, do procedemento administrativo común das administracións públicas, e no artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Vigo, 25 de xaneiro de 2017</p>
    <footer><p>A conselleira do Mar<br>P.D. (Resolución do 12.4.2012)<br>Sonia Lorenzo Santos<br>Xefa territorial de Vigo</p></footer>

