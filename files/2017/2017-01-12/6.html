---
date: '2017-01-12'
id: G0003-030117-0002
page: 1781
number: 8
agency: Servizo Galego de Saúde
section: IV. Oposicións e concursos.
title: >-
  ANUNCIO do 20 de decembro de 2016, da Xerencia de Xestión Integrada de
  Santiago de Compostela, polo que se publica a resolución da mesma data, pola
  que se convoca o procedemento de mobilidade voluntaria en categorías de
  persoal sanitario non facultativo do persoal fixo no cadro de persoal do
  Complexo Hospitalario Universitario de Santiago de Compostela.
range: Anuncio
url: >-
  https://www.xunta.gal/dog/Publicados/2017/20170112/AnuncioG0003-030117-0002_gl.html
---
<p>Conforme aos criterios reitores das bases de mobilidade voluntaria do persoal estatutario fixo, correspondentes ás categorías de persoal sanitario diplomado e de formación profesional e de persoal de xestión e servizos das institucións sanitarias de atención especializada do Servizo Galego de Saúde aprobadas pola mesa sectorial o 23 de decembro de 2009, a Xerencia de Xestión Integrada de Santiago de Compostela, tras un proceso de negociación coa representación legal dos traballadores deste centro sanitario, e con base nas competencias atribuídas polo Decreto 168/2010, do 7 de outubro, polo que se regula a estrutura organizativa de xestión integrada do Servizo Galego de Saúde, e a Orde do 5 de xullo de 2012, sobre delegación de competencias en órganos centrais e periféricos do Servizo Galego de Saúde, o xerente de Xestión Integrada de Santiago de Compostela</p>
    <h2>RESOLVE:</h2>
    <p>Primeiro. Anunciar a convocatoria de mobilidade voluntaria do persoal estatutario fixo do cadro de persoal do Complexo Hospitalario Universitario de Santiago de Compostela en categorías de persoal sanitario non facultativo, a relación de prazas para a categoría de técnico especialista en laboratorio, terapeuta ocupacional, fisioterapeuta e matrón/a que se poden solicitar (anexo I), así como as bases que rexerán a convocatoria (anexo II).</p>
    <p>A formalización das solicitudes de participación, así como o rexistro dos méritos para a súa posterior valoración, efectuarana as persoas concursantes a través do currículo do profesional habilitado electronicamente (Fides expediente-e), ao cal se accederá na forma que se indica no anexo III.</p>
    <p>Segundo. Ordenar a súa publicación nos taboleiros de anuncios do Complexo Hospitalario Universitario de Santiago de Compostela.</p>
    <p>Contra a presente resolución, poderá interpoñerse recurso de alzada perante a Dirección Xeral de Recursos Humanos do Servizo Galego de Saúde, no prazo dun mes, contado a partir do día seguinte ao da súa publicación nos termos dos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 20 de decembro de 2016</p>
    <footer><p>Luis Verde Remeseiro<br>Xerente de Xestión Integrada de Santiago de Compostela</p></footer>

