---
date: '2017-01-12'
id: C141-291216-0006
page: 1821
number: 8
agency: Portos de Galicia
section: VI. Anuncios. a) Administración autonómica.
title: >-
  CÉDULA do 22 de decembro de 2016 pola que se notifica o acordo de inicio de
  procedemento administrativo sancionador do expediente 13-30-16-47.
range: Cédula
url: >-
  https://www.xunta.gal/dog/Publicados/2017/20170112/AnuncioC141-291216-0006_gl.html
---
<p>De conformidade co disposto nos artigos 44 e 46 da Lei 39/2015 (BOE núm. 236, do 2 de outubro), do procedemento administrativo común das administracións públicas (en diante, LPAC), notifícase ao denunciado cos datos persoais e último domicilio coñecido que no anexo se mencionan, mediante a publicación no <em>Boletín Oficial del Estado</em>, o acordo de inicio do procedemento administrativo sancionador por presunta infracción do Real decreto lexislativo 2/2011, do 5 de setembro, polo que se aproba o texto refundido da Lei de portos do Estado e da mariña mercante, en relación co Regulamento de servizo e policía dos portos aprobado pola Orde ministerial do 12 de xuño de 1976, por non ser posible a notificación no domicilio.</p>
    <p>Así mesmo, este anuncio publicarase no <em>Diario Oficial de Galicia</em>, ben que a eficacia do acto notificado quedará supeditada á súa publicación no BOE.</p>
    <p>O órgano competente para a resolución do expediente, de acordo coa tipificación e contía da sanción e en virtude do disposto no artigo 39.1.a) do Decreto 227/1995, do 20 de xullo, é o director do ente público.</p>
    <p>De acordo co artigo 64.2.f) da Lei 39/2015, do 1 de outubro, do procedemento administrativo común das administracións públicas (en diante, LPAC), dispón dun prazo de quince (15) días contados desde o día seguinte ao da recepción do presente acordo, para formular alegacións e, se for o caso, propoñer proba concretando os medios de que pretenda valerse, ante o instrutor, citando o número de expediente.</p>
    <p>Así mesmo, e con anterioridade ao trámite de audiencia, poderanse formular alegacións e presentar os documentos que se consideren convenientes.</p>
    <p>De non efectuarse alegacións no prazo antes mencionado, este acordo, por aplicación do establecido no artigo 62.2.f) da LPAC será considerado proposta de resolución.</p>
    <p>De recoñecer voluntariamente a súa responsabilidade, resolverase o procedemento coa imposición da sanción que proceda.</p>
    <p>Poderá procederse ao pagamento voluntario da multa cunha redución do 20 por cento sobre o importe da sanción proposta mediante ingreso en calquera oficina das entidades de depósito colaboradoras (Banco Sabadell/Gallego, Banco Pastor, Banesto, BBVA, BSCH e Abanca), usando o modelo de impreso que se facilitará nos servizos centrais de Portos de Galicia e presentándoo en calquera entidade bancaria; o pagamento reducido comporta a renuncia a formular alegacións, a terminación do procedemento sen necesidade de ditarse resolución e a imposibilidade de interposición de recurso en vía administrativa. </p>
    <p>Por outra parte, dispón dun prazo máximo de 10 días contados desde a recepción do presente acordo para, no caso de que non fose vostede o condutor do vehículo na data e hora da denuncia, proceder á identificación deste, indicando o seu nome, apelidos e documento nacional de identidade, así como o domicilio para efectos de notificacións e respondendo vostede persoalmente cando non sexa posible a dita notificación por causa que lle sexa imputable e igualmente cando se oculte información ou a facilitada sexa falsa ou deliberadamente incorrecta.</p>
    <p>Santiago de Compostela, 22 de decembro de 2016</p>
    <footer><p>José Ignacio Villar García<br>Director de Portos de Galicia</p></footer>
    <h2>ANEXO</h2>
    <table>
     <tbody>
      <tr>
       <td>Expediente
        Matrícula
        Denunciante</td>
       <td>Denunciado
        Último enderezo coñecido</td>
       <td>Feito denunciado
        Data-hora-porto</td>
       <td>Precepto infrinxido</td>
       <td>Precepto sancionador</td>
       <td>Sanción proposta</td>
      </tr>
      <tr>
       <td>Sanc. 13-30-16-47
        9811-JBW
        Gardapeiraos</td>
       <td>Juan Santos Gómez
        R/ Carolina Paino, nº 31-2º
        28025 Madrid</td>
       <td>Estacionamento prohibido.
        2.8.2016; 14.58 horas;
        A Guarda (Pontevedra)</td>
       <td>Art. 306.1 a) RDLex. 2/2011 TRLPEMM
        Arts. 17 e 64
        OM do 12.6.1976</td>
       <td>Art. 312
        RDLex. 2/2011 TRLPEMM</td>
       <td>90,00 €</td>
      </tr>
     </tbody>
    </table>

