---
date: '2017-11-30'
id: G1096-201117-0001
page: 54756
number: 228
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 13 de novembro de 2017 pola que se notifica o acordo de incoación de
  expediente de reposición da legalidade urbanística COR/107/2016-RP1.
range: Cédula
url: >-
  https://www.xunta.gal/dog/Publicados/2017/20171130/AnuncioG1096-201117-0001_gl.html
---
<p>O subdirector da Axencia de Protección da Legalidade Urbanística, por substitución do director da Axencia (artigo 3 do Decreto 51/2008, do 6 de marzo, DOG núm. 59, do 27 de marzo) acordou, o día 1 de setembro de 2017, incoar expediente de reposición da legalidade urbanística en relación coas obras realizadas en solo rústico no lugar de Chousa do Medio-Vales, parroquia de Borrifáns, no termo municipal de Oza-Cesuras, provincia da Coruña.</p>
    <p>Ao non se poder realizar a notificación persoal desta resolución a Emilia Estrada Méndez, mediante esta cédula, e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselle á persoa interesada a devandita resolución por medio dun anuncio publicado no Boletín Oficial del Estado.</p>
    <p>Tendo en conta que, en atención ao previsto no artigo 46 da Lei 39/2015, do 1 de outubro, do procedemento administrativo común das administracións públicas, o acto non se publica na súa integridade, fáiselle saber á persoa interesada que o texto íntegro da resolución que se notifica está ao seu dispor nas dependencias da Axencia de Protección da Legalidade Urbanística sitas no Edificio Witland, Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación desta cédula no Boletín Oficial del Estado. Transcurrido o devandito prazo, a notificación entenderase producida.</p>
    <p>A persoa interesada disporá dun prazo de 15 días hábiles para alegar e presentar os documentos e informacións que considere pertinentes e, se é o caso, propor proba concretando os medios de que pretenda valerse.</p>
    <p>Para que conste e lle sirva de notificación á persoa interesada en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, expido e asino esta cédula.</p>
    <p>Santiago de Compostela, 13 de novembro de 2017</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

