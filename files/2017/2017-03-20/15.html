---
date: '2017-03-20'
id: G0007-280217-0001
page: 13468
number: 55
agency: Xulgado do Social número 3 de Santiago de Compostela
section: V. Administración de xustiza.
title: EDICTO (ETX 46/2017).
range: Edicto
url: >-
  https://www.xunta.gal/dog/Publicados/2017/20170320/AnuncioG0007-280217-0001_gl.html
---
<p>Eu, Susana Varela Amboage, letrada da Administración de xustiza do Xulgado do Social número 3 de Santiago de Compostela, fago saber que no procedemento execución de títulos xudiciais 46/2017 deste xulgado do social, seguido por instancia de Mutua Universal Mugenat contra a empresa Refojo y González, S.L. e Campiñas de Laíño, S.A., sobre reclamación de cantidade, se ditaron auto e decreto con data do 27 de febreiro de 2017, cuxa parte dispositiva é do teor literal seguinte:</p>
    <p>Parte dispositiva do auto:</p>
    <p>Dispoño: </p>
    <p>Despachar orde xeral de execución a favor da parte executante, Mutua Universal, fronte a Hipescar, S.L., Campiñas de Laíño, S.A., Refojo y González, S.L., parte executada, en forma solidaria, por importe de 83,62 euros de principal, máis outros 8,36 euros que se fixan provisionalmente en concepto de xuros que, de ser o caso, se poidan devindicar durante a execución e as custas desta, sen prexuízo da súa posterior liquidación.</p>
    <p>Este auto, xunto co decreto que ditará a letrada da Administración de xustiza, e copia da demanda executiva, serán notificados asemade á parte executada, tal e como dispón o artigo 553 da LAC. A executada queda apercibida para os efectos mencionados nos razoamentos xurídicos terceiro e cuarto desta resolución, e conforme dispoñen os artigos 251.2 e 239.3 da LXS. </p>
    <p>Contra este auto poderase interpor recurso de reposición ante este órgano xudicial, no prazo dos tres días hábiles seguintes ao da súa notificación en que, ademais de alegar as posibles infraccións en que puidese incorrer a resolución e o cumprimento ou incumprimento dos presupostos e requisitos procesuais exixidos, se poderá deducir a oposición á execución despachada, aducindo pagamento ou cumprimento documentalmente xustificado, prescrición da acción executiva ou outros feitos impeditivos, extintivos ou excluíntes da responsabilidade que se pretenda executar, sempre que acaecesen con posterioridade á súa constitución do título. A compensación de débedas non será admisible como causa de oposición á execución.</p>
    <p>Se o recorrente non ten a condición de traballador ou beneficiario do réxime público da Seguridade Social, deberá consignar a cantidade de 25 euros, en concepto de depósito para recorrer, na conta de consignacións deste Xulgado do Social número 3, aberta no Banco Santander, conta nº 5076 0000 64 0046 17. Se o ingreso se fai mediante transferencia bancaria, deberase ingresar na conta número 0049 3569 92 0005001274 e, no campo concepto, deberá indicar o número de conta 5076 0000 64 0046 17. Se efectúa diversos pagamentos na mesma conta, deberá especificar un ingreso por cada concepto, mesmo se obedecen a outros recursos da mesma ou distinta clase, indicando no campo de observacións a data da resolución contra a cal se recorreu, utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>Así o acorda e asina SSª. Dou fe.</p>
    <p>A maxistrada xuíza. A letrada da Administración de xustiza.</p>
    <p>E a parte dispositiva do decreto:</p>
    <p>«Parte dispositiva:</p>
    <p>Para dar efectividade ás medidas concretas solicitadas, acordo:</p>
    <p>– Requirir de pagamento a Campiñas de Laíño, S.A. e a Refojo y González, S.L. pola cantidade reclamada de 83,62 euros de principal, máis 8,36 euros que se orzan provisionalmente en concepto de xuros, gastos e custas, ingresándoo na conta deste xulgado, aberta no Banco Santander, co número 5076 0000 64 0046 17 e, se non paga no prazo de dez días, procédase ao embargo dos seus bens na medida suficiente para responder pola cantidade pola cal despachou execución, mais as custas desta.</p>
    <p>– Requirir a Campiñas de Laíño, S.A. e Refojo y González, S.L. co fin de que, no prazo de dez días, manifesten unha relación de bens e dereitos suficientes para cubrir a contía da execución, con expresión, de ser o caso, das cargas e gravames, así como, no caso de inmobles, se están ocupados, por que persoas e con que título, baixo apercibimento de que, en caso de non o verificar, poderán ser sancionados, cando menos, por desobediencia grave, en caso de que non presenten a relación dos seus bens, inclúan nela bens que non sexan seus, exclúan bens propios susceptibles de embargo ou non desvelen as cargas e gravames que pesen sobre eles, e poderánselles impor tamén multas coercitivas periódicas.</p>
    <p>Pór en coñecemento do Rexistro Público Concursal o auto do 27 de febreiro de 2017 polo cal se despacha execución, con especificación expresa do número de identificación fiscal do debedor contra o cal se despachou execución (artigo 551.3, epígrafe final).</p>
    <p>– En canto a Hipescar, S.L. e dado que consta a súa insolvencia anterior, da cal se uniu testemuño, acordarase no seu momento.</p>
    <p>Notifíquese ás partes e a Hipescar, S.L. por medio de edictos no Diario Oficial de Galicia e fágaselles saber que, en aplicación do mandato contido no artigo 53.2 da Lei de xurisdición social, no primeiro escrito ou comparecencia ante o órgano xudicial, as partes ou interesados e, de ser o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións intentadas neles sen efecto serán válidas ata que non sexan facilitados outros datos alternativos, e será carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similar, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación. Contra esta resolución cabe recurso directo de revisión, que se deberá interpor ante este órgano xudicial no prazo de tres días.</p>
    <p>Se o recorrente non ten a condición de traballador ou beneficiario do réxime público de Seguridade Social, deberá consignar a cantidade de 25 euros, en concepto de depósito para recorrer, na conta de consignacións deste Xulgado do Social número 3, aberta no Banco Santander, conta nº 5076 0000 64 0046 17. Se o ingreso se fai mediante transferencia bancaria, deberase ingresar na conta número 0049 3569 92 0005001274 e, no campo “concepto” deberá indicar o número de conta 5076 0000 64 0046 17. Se efectúa diversos pagamentos na mesma conta, deberá especificar un ingreso por cada concepto, mesmo se obedecen a outros recursos da mesma ou distinta clase, indicando no campo de observacións a data da resolución contra a cal se recorreu, utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>Así o acorda e asina SSª. Dou fe.</p>
    <p>A letrada da Administración de xustiza.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial.</p>
    <p>E para que sirva de notificación a Hipescar, S.L., expido este edicto.</p>
    <p>Santiago de Compostela, 27 de febreiro de 2017</p>
    <footer><p>A letrada da Administración de xustiza</p></footer>

