---
date: '2017-08-18'
id: G1534-020817-0002
page: 39867
number: 156
agency: Fondo Galego de Garantía Agraria
section: VI. Anuncios. a) Administración autonómica.
title: >-
  ANUNCIO do 1 de agosto de 2017 polo que se empraza o interesado para ser
  notificado por comparecencia na resolución do procedemento de reintegro e
  perda do dereito ao cobramento da axuda ao desenvolvemento de novos produtos,
  procesos e tecnoloxías no ámbito agroalimentario, agrícola e forestal do
  expediente Feader 2013/29.
range: Anuncio
url: >-
  https://www.xunta.gal/dog/Publicados/2017/20170818/AnuncioG1534-020817-0002_gl.html
---
<p>De conformidade co disposto nos artigos 44 e 46 da Lei 39/2015, do 1 de outubro, do procedemento administrativo común das administracións públicas, segundo a cal esta notificación ten que ser feita no BOE, sendo a súa data de publicación a que determina a eficacia do acto notificado, logo de ser intentada sen éxito a notificación a Elaborados Cárnicos de Galicia, S.L. (CIF B****836) nos intentos practicados no seu enderezo, comunicámoslle que o 11 de abril de 2017 se resolveu declarar a procedencia do reintegro da axuda indebidamente percibida en concepto de axuda para o financiamento de accións de cooperación para o desenvolvemento de novos produtos, procesos e tecnoloxías no ámbito agroalimentario, agrícola e forestal, correspondente ao expediente número Feader 2013/29 por un importe de 13.095,45 € e a perda do dereito ao cobramento correspondente á parte da anualidade 2013 e as anualidades de 2014 e 2015 da dita axuda cun importe total de 16.865,26 €.</p>
    <p>De encontrar conforme a liquidación que se lle formula, pode vostede efectuar o pagamento da débeda mediante transferencia á conta corrente da entidade financeira Abanca núm. ES19 2080 0388 2831 1000 1396, dentro dos seguintes prazos (artigo 62 da Lei xeral tributaria):</p>
    <p>a) Se esta publicación se realiza entre os días 1 y 15 de cada mes, desde a dita data ata o día 20 do mes posterior ou, se este non fose hábil, ata o inmediato día hábil seguinte.</p>
    <p>b) Se esta publicación se realiza entre os días 16 e último de cada mes, desde a dita data ata o día 5 do segundo mes posterior ou, se este non fose hábil, ata o inmediato día hábil seguinte.</p>
    <p>Contra a resolución do expediente de referencia, que pon fin á vía administrativa, o interesado poderá interpor recurso potestativo de reposición ante a Consellería do Medio Rural no prazo dun mes, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben directamente formular recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses, de acordo cos artigos 10 e 46 da Lei 29/1998, do 13 de xullo, reguladora da xurisdición contencioso-administrativa; contados ambos os dous a partir do día seguinte ao da notificación da resolución, sen prexuízo de que poida exercer calquera outro recurso que considere pertinente.</p>
    <p>Esgotado o prazo voluntario de ingreso sen que se efectuase o pagamento da débeda, procederase ao inicio do procedemento de recadación na vía de constrinximento ante a Axencia Tributaria, de acordo coa normativa vixente.</p>
    <p>O expediente atópase, en todo caso, á disposición do interesado no Fondo Galego de Garantía Agraria (Fogga), rúa dos Irmandiños, s/n, Salgueiriños, 15781 Santiago de Compostela, das 9.00 ás 14.00 horas, de luns a venres.</p>
    <p>O presente anuncio remitirase, así mesmo, ao concello correspondente ao último enderezo coñecido do interesado, en aplicación do artigo 44 da Lei 39/2015, co obxecto de que proceda á súa publicación por medio dun anuncio no taboleiro de edictos.</p>
    <p>Santiago de Compostela, 1 de agosto de 2017</p>
    <footer><p>Belén María do Campo Piñeiro<br>Directora do Fondo Galego de Garantía Agraria</p></footer>
    <h2>ANEXO</h2>
    <p>Expediente: Feader 2013/29.</p>
    <p>Interesada: Elaborados cárnicos de Galicia, S.L.</p>
    <p>Acto de notificación: resolución de procedencia do reintegro e perda do dereito ao cobramento da axuda ao desenvolvemento de novos produtos, procesos e tecnoloxías no ámbito agroalimentario, agrícola e forestal.</p>
    <p>Último enderezo coñecido: rúa Xavier Prado Lameiro, número 15, 32005 Ourense.</p>

