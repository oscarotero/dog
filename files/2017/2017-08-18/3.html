---
date: '2017-08-18'
id: G0424-070817-0012
page: 39747
number: 156
agency: 'Consellería de Economía, Emprego e Industria'
section: III. Outras disposicións.
title: >-
  RESOLUCIÓN do 31 de xullo de 2017, da Secretaría Xeral de Emprego, pola que se
  habilita unha aplicación orzamentaria e se redistribúen os créditos
  orzamentarios por epígrafes recollidas na Orde do 26 de xaneiro de 2017 pola
  que se establecen as bases reguladoras de subvencións ás entidades
  asociativas, ás oficinas locais e a outras entidades colaboradoras da Rede
  Eusumo para o fomento do cooperativismo e a economía social, e se convocan
  para o ano 2017.
range: Resolución
url: >-
  https://www.xunta.gal/dog/Publicados/2017/20170818/AnuncioG0424-070817-0012_gl.html
---
<p>Mediante a Orde do 26 de xaneiro de 2017, que foi publicada no <em>Diario Oficial de Galicia </em>número 32, do 15 de febreiro, e corrixida mediante corrección de erros o 9 de xuño (DOG núm. 109), establecéronse as bases reguladoras e convocáronse subvencións ás entidades asociativas, ás oficinas locais e a outras entidades colaboradoras da Rede Eusumo para o fomento do cooperativismo e a economía social.</p>
    <p>No artigo 52.3 da dita orde recóllese que o financiamento das axudas previstas no programa III realizarase con cargo á aplicación 09.40.324C.481.2 cunha contía inicial de cento trinta mil euros (130.000 €) correspondentes a fondos finalistas do Estado, de acordo cos orzamentos xerais da Comunidade Autónoma de Galicia para o ano 2017 e que no caso de resultaren beneficiarias as universidades, habilitarase a aplicación orzamentaria 09.40.324C.444.0, e no caso de resultaren beneficiarias as cámaras de comercio, habilitarase a aplicación orzamentaria 09.40.324C.445.0.</p>
    <p>Unha vez instruídos os expedientes e obtida a relación de solicitudes que cumpren coas condicións administrativas e técnicas establecidas nas bases reguladoras para adquirir a condición de entidade beneficiaria, resulta que existen cámaras de comercio entre as entidades beneficiarias.</p>
    <p>De acordo co disposto no artigo 31 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia (DOG núm. 20, do 29 de xaneiro), cando a contía total máxima das subvencións convocadas se distribúa entre distintos créditos orzamentarios, a alteración da dita distribución non precisará de nova convocatoria pero si das modificacións que procedan no expediente de gasto e da publicación nos mesmos medios que a convocatoria.</p>
    <p>Por todo o anterior,</p>
    <h2>RESOLVO:</h2>
    <p>Primeiro. Modificar o crédito destinado ás axudas do programa III convocadas pola Orde do 26 de xaneiro de 2017, habilitando a aplicación orzamentaria 09.40.324C.445.0 e redistribuíndo o crédito do seguinte xeito, sen variar o orzamento total:</p>
    <table>
     <tbody>
      <tr>
       <td>Aplicación orzamentaria</td>
       <td>Distribución inicial</td>
       <td>Modificacións</td>
       <td>Distribución final</td>
      </tr>
      <tr>
       <td>09.40.324C.481.2</td>
       <td>130.000</td>
       <td>-12.544</td>
       <td>117.456</td>
      </tr>
      <tr>
       <td>09.40.324C.445.0</td>
       <td>0</td>
       <td>12.544</td>
       <td>12.544</td>
      </tr>
     </tbody>
    </table>
    <p>Segundo. A presente modificación, unha vez publicada no <em>Diario Oficial de Galicia</em>, non implicará apertura de prazo para presentar novas solicitudes.</p>
    <p>Santiago de Compostela, 31 de xullo de 2017</p>
    <footer><p>Covadonga Toca Carús<br>Secretaria xeral de Emprego</p></footer>

