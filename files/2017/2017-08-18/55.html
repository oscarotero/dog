---
date: '2017-08-18'
id: L178-270717-0001
page: 39893
number: 156
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de información pública do estudo de detalle da parcela N4a01c do
  quinteiro N do SUNP-40. Parque empresarial da Sionlla.
range: Anuncio
url: >-
  https://www.xunta.gal/dog/Publicados/2017/20170818/AnuncioL178-270717-0001_gl.html
---
<p>A Xunta de Goberno da cidade de Santiago de Compostela, na sesión ordinaria que tivo lugar o día 2 de xuño de 2017, adoptou, entre outros, o seguinte acordo:</p>
    <p>a) Aprobar inicialmente o estudo de detalle da parcela N4a01c do parque empresarial da Sionlla (SUNP-40), promovido por Terras do Sar, S.L., segundo o proxecto presentado o 14 de novembro de 2016, e coa condición de que, antes da exposición pública, se emenden as seguintes cuestións:</p>
    <p>– No punto 2.1 da memoria substituirase a referencia ao artigo 73 da Lei 9/2002 polo 79 da Lei 2/2016, vixente desde o día 19 de marzo de 2016. </p>
    <p>– Suprimirase a epígrafe 6 (desenvolvemento e execución do estudo de detalle).</p>
    <p>A parcela emprázase na confluencia das rúas Andalucía e Castela e León, e no Catastro figura coa referencia 0101913NH4500A0000IH.</p>
    <p>b) En aplicación do procedemento regulado polos artigos 80.2 da LSG e 194 do seu Regulamento, o estudo de detalle inicialmente aprobado someterase a información pública durante o prazo dun mes, mediante anuncios que para o efecto se publicarán no Diario Oficial de Galicia e nun xornal dos de maior circulación na provincia. Simultaneamente, practicarase notificación individual aos titulares catastrais das parcelas afectadas.</p>
    <p>Con data do 29 de xuño de 2017, a promotora presentou un documento de formalización do sinalado no acordo de aprobación inicial.</p>
    <p>O que se publica co fin de que, durante o prazo dun mes, contado a partir do día seguinte ao da publicación deste anuncio, os interesados poidan consultar o expediente e formular as alegacións que xulguen oportunas. A documentación sometida a exposición pública estará a dispor dos interesados no Servizo de Planeamento e Xestión do Concello de Santiago de Compostela (Pazo de Raxoi, 2º andar), de luns a venres, das 9.00 ás 14.00 horas; e na páxina web do Concello:</p>
    <p>http://transparencia.santiagodecompostela.gal/plans-urbanismo-obras-publicas/gl.</p>
    <p>Santiago de Compostela, 26 de xullo de 2017</p>
    <footer><p>O alcalde<br>P.D. (Decreto do 28.6.2017)<br>Jorge Duarte Vázquez<br>Concelleiro delegado de Espazos Cidadáns, Dereito á Vivenda,<br>Mobilidade e Relacións Veciñais</p></footer>

