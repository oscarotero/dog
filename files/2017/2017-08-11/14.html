---
date: '2017-08-11'
id: C3K1-070817-0002
page: 38902
number: 153
agency: Consellería de Sanidade
section: III. Outras disposicións.
title: >-
  EXTRACTO da Orde do 2 de agosto de 2017 pola que se aproban as bases
  reguladoras e se convocan subvencións para proxectos de saúde pública no campo
  do VIH/sida e outras infeccións de transmisión sexual realizados en Galicia
  por entidades privadas sen ánimo de lucro.
range: Orde
url: >-
  https://www.xunta.gal/dog/Publicados/2017/20170811/AnuncioC3K1-070817-0002_gl.html
---
<p>BDNS (Identif.): 358806.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob. es/bdnstrans/index): </p>
    <p>Primeiro. Entidades beneficiarias</p>
    <p>Poderán solicitar e ser beneficiarias destas subvencións as entidades privadas sen ánimo de lucro que presenten un único proxecto e que cumpran co obxecto e normas desta orde, sempre e cando non estean incursas nalgunha das circunstancias establecidas no artigo 10.2 e 10.3 da Lei 9/2007, do 13 de xuño, que imposibilitan obter a condición de beneficiaria ou entidade colaboradora das subvencións.</p>
    <p>Segundo. Obxecto </p>
    <p>Esta orde ten por obxecto establecer as bases reguladoras e convocar, en réxime de concorrencia competitiva, subvencións a proxectos de saúde pública relacionados coa infección polo VIH, a sida e outras infeccións de transmisión sexual (ITS) que se realicen en Galicia por parte de entidades privadas sen ánimo de lucro ao longo do período comprendido entre o 1 de xuño de 2017 e o 31 de maio de 2019. </p>
    <p>Terceiro. Bases reguladoras e convocatoria</p>
    <p>Orde do 2 de agosto de 2017 pola que se aproban as bases reguladoras e se convocan subvencións para proxectos de saúde pública no campo do VIH/sida e outras infeccións de transmisión sexual realizados en Galicia por entidades privadas sen ánimo de lucro.</p>
    <p>Cuarto. Contía</p>
    <p>A contía total das subvencións que se pode conceder ao amparo da orde ascende a trescentos noventa mil euros (390.000,00 €) e financiarase con cargo á aplicación orzamentaria 1102.413A.481.1 dos orzamentos xerais da Comunidade Autónoma de Galicia. Porén, o devandito crédito poderá ser ampliado nos termos previstos no artigo 2.2 das bases reguladoras. Este orzamento distribuirase en tres anualidades da seguinte forma:</p>
    <p>– Ano 2017: 99.717,00 €.</p>
    <p>– Ano 2018: 195.000,00 €.</p>
    <p>– Ano 2019: 95.283,00 €.</p>
    <p>Quinto. Prazo de presentación de solicitudes </p>
    <p>O prazo de presentación das solicitudes será dun mes contado a partir do día seguinte ao da publicación da orde no Diario Oficial de Galicia.</p>
    <p>Sexto. Outros datos </p>
    <p>Para poder ser beneficiaria das subvencións deberá presentarse unha solicitude axustada ao modelo normalizado que, a título exclusivamente informativo, figura como anexo da orde e que estará dispoñible tanto na guía de procedementos (https://sede.xunta.gal/guia-de-procedementos) como na sede electrónica da Xunta de Galicia (https://sede.xunta.gal) co código SA645A. </p>
    <p>Santiago de Compostela, 2 de agosto de 2017</p>
    <footer><p>Jesús Vázquez Almuiña<br>Conselleiro de Sanidade</p></footer>

