---
date: '2017-08-11'
id: G0164-010817-0006
page: 38866
number: 153
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 17 de xullo de 2017 pola que se autoriza o cambio de domicilio por
  traslado de instalacións e a ampliación dunha unidade de educación especial ao
  centro privado de educación especial Bata-Os Mecos, de Vilanova de Arousa.
range: Orde
url: >-
  https://www.xunta.gal/dog/Publicados/2017/20170811/AnuncioG0164-010817-0006_gl.html
---
<p>O representante da Asociación Bata solicita o cambio de domicilio por traslado de instalacións da Fontenla-Baión, de Vilanova de Arousa, á r/ Almirante Fontán, As Saíñas, Vilaxoán de Vilagarcía de Arousa. Tamén solicita a ampliación dunha unidade de educación especial no centro privado de educación especial Bata-Os Mecos, de Vilanova de Arousa (Pontevedra). </p>
    <p>Mediante a Resolución do 23 de setembro de 1997 (DOG do 23 de outubro) autorízase o mencionado centro para impartir tres (3) unidades de educación especial. </p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <p>DISPOÑO:</p>
    <p>Primeiro. Autorizar o cambio de domicilio por traslado de instalacións e a ampliación dunha unidade de educación especial; o centro queda configurado como se sinala a seguir:</p>
    <p>Denominación xenérica: centro privado de educación especial (CEEPR).</p>
    <p>Denominación específica: Bata-Os Mecos.</p>
    <p>Código do centro: 36019864.</p>
    <p>Domicilio: r/ Almirante Fontán, As Saíñas, Vilaxoán.</p>
    <p>Concello: Vilagarcía de Arousa.</p>
    <p>Provincia: Pontevedra.</p>
    <p>Titular: Asociación Bata.</p>
    <p>Composición resultante:</p>
    <p>Educación especial: catro (4) unidades. </p>
    <p>Segundo. Para a posta en funcionamento da nova unidade que se autoriza, a Xefatura Territorial da Consellería de Educación e Ordenación Universitaria de Pontevedra, logo do informe do Servizo Territorial de Inspección Educativa, aprobará expresamente a relación de persoal que impartirá docencia no devandito centro, así como o equipamento adecuado.</p>
    <p>Terceiro. Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Cuarto. O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición, ante esta consellería, no prazo dun mes contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben directamente o recurso contencioso-administrativo, no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 17 de xullo de 2017</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

