---
date: '2017-05-11'
id: G0164-280417-0003
page: 23013
number: 90
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  RESOLUCIÓN do 18 de abril de 2017, da Secretaría Xeral de Cultura, pola que se
  aproban e se fan públicos os criterios de avaliación para a selección,
  transferencia da custodia e acceso aos documentos, así como o formulario
  normalizado para a elaboración dos estudos de identificación e avaliación de
  series documentais propostos polo Consello de Avaliación Documental de Galicia
  na sesión do 15 de marzo de 2017.
range: Resolución
url: >-
  https://www.xunta.gal/dog/Publicados/2017/20170511/AnuncioG0164-280417-0003_gl.html
---
<p>A Lei 7/2014, do 26 de setembro, de arquivos e documentos de Galicia, crea no seu artigo 34 o Consello de Avaliación Documental de Galicia como órgano colexiado consultivo e de asesoramento para o estudo e ditame das cuestións relativas á cualificación e utilización dos documentos producidos, recibidos ou acumulados no exercicio das súas funcións polas institucións, administracións e organismos públicos, empresas e entidades deles dependentes, así como a súa integración nos arquivos, e ao réxime de acceso e inutilidade administrativa de tales documentos no ámbito do Sistema de arquivos de Galicia.</p>
    <p>O Decreto 15/2016, do 14 de xaneiro, que regula a composición e o funcionamento do Consello de Avaliación Documental de Galicia e o procedemento de avaliación e selección de documentos, establece nos artigos 4.2.a) e 13.1 que o Consello proporá os criterios de avaliación para a selección, a transferencia da custodia e o acceso aos documentos e ao formulario normalizado para a elaboración dos estudos de identificación e avaliación de series documentais.</p>
    <p>Por todo o exposto, </p>
    <p class="dog-titulo">RESOLVO:</p>
    <p>Aprobar e facer públicos os criterios de avaliación para a selección, transferencia, custodia e acceso aos documentos e ao formulario normalizado para a elaboración dos estudos de identificación e avaliación de series documentais, segundo o Acordo do Consello de Avaliación Documental de Galicia do 15 de marzo de 2017 no punto 4 da orde do día.</p>
    <p>Santiago de Compostela, 18 de abril de 2017</p>
    <footer><p>Anxo M. Lorenzo Suárez<br>Secretario xeral de Cultura</p></footer>

