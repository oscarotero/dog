---
date: '2017-05-11'
id: L322-180417-0002
page: 23214
number: 90
agency: Concello de Castrelo de Miño
section: VI. Anuncios. b) Administración local.
title: ANUNCIO de cobertura por interinidade dunha praza de administrativo.
range: Anuncio
url: >-
  https://www.xunta.gal/dog/Publicados/2017/20170511/AnuncioL322-180417-0002_gl.html
---
<p>No <em>Boletín Oficial</em> da provincia de Ourense (BOP) núm. 84, do 11 de abril de 2017, publicáronse as bases que rexerán a convocatoria pública para a cobertura, en réxime de interinidade, dunha praza vacante de administrativo, polo sistema de oposición libre, a teor do artigo 10.1ª) do Real decreto lexislativo 5/2015, do 30 de outubro, polo que se aproba o texto refundido da Lei do Estatuto básico do empregado público (TRLEBE), e do artigo 23.2.a) da Lei 2/2015, do 29 de abril, do emprego público de Galicia (LEPGA). A citada praza do cadro de persoal do orzamento de 2016, prorrogado para o ano 2017, está encadrada dentro do persoal funcionario de carreira, escala de Administración xeral, subescala administrativa, grupo C, subgrupo C1, que quedou vacante por xubilación do titular.</p>
    <p>O prazo de presentación de solicitudes será de vinte (20) días naturais, contados a partir do seguinte a aquel en que se publique o anuncio da convocatoria no <em>Diario Oficial de Galicia</em>.</p>
    <p>Os sucesivos anuncios referentes a esta convocatoria cando proceda de conformidade coas bases, faranse públicos da maneira prevista nas propias bases.</p>
    <p>Castrelo de Miño, 11 de abril de 2017</p>
    <footer><p>Xurxo Rodríguez Méndez<br>Alcalde</p></footer>

