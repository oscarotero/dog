---
date: '2017-12-21'
id: U500-141217-0001
page: 57844
number: 241
agency: Universidade de Vigo
section: III. Outras disposicións.
title: >-
  RESOLUCIÓN do 19 de decembro de 2017 pola que se publica a oferta de emprego
  público do persoal docente e investigador para o ano 2017.
range: Resolución
url: >-
  https://www.xunta.gal/dog/Publicados/2017/20171221/AnuncioU500-141217-0001_gl.html
---
<p>Conforme o disposto no artigo 70 do Real decreto lexislativo 5/2015, do 30 de outubro, polo que se aproba o texto refundido da Lei do Estatuto básico do empregado público; no artigo 19 da Lei 3/2017, do 28 de xuño, de orzamentos xerais do Estado para o ano 2017; nos artigos 12 e 34 da Lei 1/2017, do 8 de febreiro, de orzamentos xerais da Comunidade Autónoma de Galicia para o ano 2017; o artigo 62.2 da Lei orgánica 6/2001, do 21 de decembro, de universidades, así como nos estatutos da Universidade de Vigo e no acordo do Consello de Goberno do 22 de novembro de 2017, polo que se aprobou a oferta de emprego público do persoal docente e investigador para o ano 2017, logo da negociación cos órganos de representación do persoal docente e investigador, unha vez obtida a autorización da Consellería de Facenda da Xunta de Galicia, con data 18 de decembro de 2017, tal e como se determina nos artigos 12 e 34 da Lei 1/2017,</p>
    <p class="dog-titulo">RESOLVO:</p>
    <p>Primeiro. Publicar a oferta de emprego público do persoal docente e investigador da Universidade de Vigo para o ano 2017.</p>
    <p>Segundo. Esta oferta de emprego público inclúe as necesidades de recursos humanos de carácter permanente no ámbito docente e investigador con asignación orzamentaria que non poden ser cubertas con efectivos de persoal existentes, segundo se detalla no anexo.</p>
    <p>Terceiro. As convocatorias dos concursos de acceso derivadas desta oferta publicaranse no <em>Boletín Oficial del Estado</em> e no <em>Diario Oficial de Galicia</em>, para garantir a publicidade exixida no artigo 62.1 da Lei 6/2001, do 21 de decembro, de universidades, e executaranse dentro do prazo máximo previsto no artigo 70 do Real decreto lexislativo 5/2015, do 30 de outubro, polo que se aproba o texto refundido da Lei do Estatuto básico do empregado público.</p>
    <p>Vigo, 19 de decembro de 2017</p>
    <footer><p>Salustiano Mato de la Iglesia<br>Reitor da Universidade de Vigo</p></footer>
    <h2>ANEXO</h2>
    <h3>Oferta de emprego público do persoal docente e investigador <br>da Universidade de Vigo</h3>
    <p>Ano 2017</p>
    <h3>Persoal docente e investigador contratado doutor </h3>
    <table>
     <tbody>
      <tr>
       <td>Categoría</td>
       <td>Prazas</td>
      </tr>
      <tr>
       <td>Profesorado Contratado doutor</td>
       <td>14</td>
      </tr>
     </tbody>
    </table>
    <h3>Persoal docente e investigador dos corpos docentes universitarios</h3>
    <table>
     <tbody>
      <tr>
       <td>Categoría</td>
       <td>Prazas</td>
      </tr>
      <tr>
       <td>Profesor/a titular de universidade</td>
       <td>17</td>
      </tr>
      <tr>
       <td>Profesor/a titular de universidade</td>
       <td>3
        (reserva do 15 % para persoal investigador doutor que finalizase o programa Ramón y Cajal e dispoña da certificación I3)</td>
      </tr>
      <tr>
       <td>Total de prazas</td>
       <td>20</td>
      </tr>
     </tbody>
    </table>
    <h3>Quenda de promoción interna</h3>
    <p>En aplicación do disposto no artigo 62.2 da Lei orgánica 6/2001, do 21 de decembro, de universidades, inclúense na OPE para o ano 2017 as seguintes prazas polo procedemento de promoción interna:</p>
    <table>
     <tbody>
      <tr>
       <td>Categoría</td>
       <td>Prazas</td>
      </tr>
      <tr>
       <td>Catedrático/a de universidade</td>
       <td>20</td>
      </tr>
     </tbody>
    </table>

