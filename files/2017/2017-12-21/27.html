---
date: '2017-12-21'
id: G0422-201117-0002
page: 57889
number: 241
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  ANUNCIO do 9 de outubro de 2017, da Dirección Xeral de Calidade Ambiental e
  Cambio Climático, polo que se somete a información pública a solicitude de
  autorización ambiental integrada presentada por CZ Veterinaria, S.A. para a
  planta de fabricación de medicamentos para animais na Relva, concello do
  Porriño.
range: Anuncio
url: >-
  https://www.xunta.gal/dog/Publicados/2017/20171221/AnuncioG0422-201117-0002_gl.html
---
<p>Para os efectos previstos no artigo 16 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (BOE núm. 316, do 31 de decembro), faise público que, por espazo de 30 días hábiles, contados a partir do seguinte ao da publicación deste anuncio no Diario Oficial de Galicia, quedará exposto o documento titulado Proxecto básico para autorización ambiental integrada. Número de expediente: 2017-IPPC-I-45, para que calquera interesado poida consultalo e, de ser o caso, formular dentro do dito prazo as alegacións, suxestións ou observacións que considere convenientes. </p>
    <p>O documento poderá consultarse na Dirección Xeral de Calidade Ambiental e Cambio Climático (Servizo de Prevención e Control Integrados da Contaminación, rúa de San Lázaro, s/n, 15781 Santiago de Compostela), en horario de atención ao público. Ademais, a información tamén estará accesible a través da páxina web da Consellería de Medio Ambiente e Ordenación do Territorio (http://cmaot.xunta.gal»medio ambiente e sostibilidade »prevención e control de actividades»autorización ambiental integrada»proxectos en información pública).</p>
    <p>As alegacións, suxestións ou observacións dirixiranse ao Servizo de Prevención e Control Integrados da Contaminación.</p>
    <p>Santiago de Compostela, 9 de outubro de 2017</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO<br>Memoria resumo</h2>
    <p>Titular: CZ Veterinaria, S.A.</p>
    <p>CIF: A36201259.</p>
    <p>Domicilio social: A Relva, s/n, 36410 O Porriño (Pontevedra).</p>
    <p>Localización da instalación: A Relva, s/n, 36410 O Porriño (Pontevedra).</p>
    <p>Actividade: fabricación de medicamentos para animais.</p>
    <p>Descrición: a instalación localízase nunha parcela rodeada de vivendas, naves industriais e outras parcelas (cultivadas e sen cultivar). Na planta fabrícanse produtos biolóxicos (vacinas vivas, inactivadas e reactivos de diagnóstico) e produtos farmacolóxicos (inxectables e externos). As etapas básicas son: aprovisionamento, recepción, produción de medios (mesturas en que introducir as bacterias), produción de aerobios/produción de anaerobios, mesturas e envases, empaquetado e loxística. Na instalación tamén se realizan ensaios con animais.</p>
    <p>Verteduras: vértense augas residuais (refrixeración, procedentes da corte de contención, sanitarias, de laboratorio e de proceso) e pluviais. Todas as augas residuais se tratan primeiramente na instalación e despois na EDAR de Guillarei. As augas pluviais e de escorrega interior canalízanse de forma independente e vértense ao medio.</p>

