---
date: '2017-12-21'
id: G0423-151217-0001
page: 57729
number: 241
agency: Consellería de Infraestruturas e Vivenda
section: III. Outras disposicións.
title: >-
  ORDE do 13 de decembro de 2017 pola que se regulan os pagamentos anticipados
  nas axudas destinadas a sufragar os danos nas vivendas e no seu enxoval
  doméstico, causados polos incendios que se produciron en Galicia durante o mes
  de outubro do ano 2017, correspondentes ao ámbito competencial desta
  consellería (código de procedemento VI100B).
range: Orde
url: >-
  https://www.xunta.gal/dog/Publicados/2017/20171221/AnuncioG0423-151217-0001_gl.html
---
<p>O 30 de outubro de 2017 publicouse no <em>Diario Oficial de Galicia</em> a Orde conxunta do 27 de outubro de 2017, mediante a cal se establecen as bases reguladoras e a convocatoria das axudas previstas polo Decreto 102/2017, do 19 de outubro, de medidas urxentes de axuda para a reparación de danos causados polos incendios que se produciron en Galicia durante o mes de outubro do ano 2017.</p>
    <p>O seu artigo 19 convoca as axudas para reparar os danos nas vivendas e no seu enxoval doméstico, causados polos incendios acontecidos en Galicia os días 14, 15 e 16 de outubro de 2017, no eido competencial da Consellería de Infraestruturas e Vivenda.</p>
    <p>Analizadas as demandas de moitas persoas damnificadas, constátase a súa imposibilidade para poder iniciar as obras de reparación da súa vivenda, ben por non contar con recursos para facer as primeiras actuacións, ben pola dificultade para acceder a liñas de préstamos para o seu financiamento. Ante estas circunstancias, considérase necesario desde esta consellería habilitar a posibilidade de poder realizar pagamentos anticipados para que as persoas beneficiarias poidan solicitar un adianto da subvención, que lles permita iniciar as actuacións de reparación da súa vivenda.</p>
    <p>Á vista do anteriormente exposto, e de conformidade co establecido no artigo 38.4 da Lei 16/2010, do 17 de decembro, de organización e funcionamento da Administración xeral e do sector público de Galicia, e no uso das facultades que me confiren os artigos 7, 14, e 20 da Lei 9/2007, do 13 de xuño, de subvencións de Galicia,</p>
    <h2>DISPOÑO:</h2>
    <p>Artigo único. <em>Pagamentos anticipados</em></p>
    <p>1. No procedemento contido no artigo 19, relativo ás axudas destinadas a sufragar os danos nas vivendas e no seu enxoval doméstico, causados polos incendios acontecidos en Galicia durante os días 14, 15 e 16 de outubro de 2017, as persoas beneficiarias, sen necesidade de constituír ningunha garantía, poderán solicitar pagamentos anticipados de ata o 25 % do importe da subvención concedida e sen que se supere a anualidade prevista en cada exercicio orzamentario.</p>
    <p>2. A solicitude do anticipo deberá presentarse, conforme o modelo que se xunta a esta orde, ante a área provincial do Instituto Galego da Vivenda e Solo (en diante, IGVS) onde estea situada a vivenda, a cal, unha vez examinada esta, elevará unha proposta de concesión á persoa titular da Dirección Xeral do IGVS, quen resolverá motivadamente.</p>
    <p>3. Non poderán realizarse pagamentos anticipados a aquelas persoas beneficiarias que estean nalgunha das situacións sinaladas no número 6 do artigo 31 da Lei 9/2007, do 13 de xuño, de subvencións de Galicia.</p>
    <p>Disposición derradeira única. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 13 de novembro de 2017</p>
    <footer><p>Ethel María Vázquez Mourelle<br>Conselleira de Infraestruturas e Vivenda</p></footer>

