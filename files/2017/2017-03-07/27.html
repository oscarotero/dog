---
date: '2017-03-07'
id: G0423-220217-0002
page: 11596
number: 46
agency: Consellería de Infraestruturas e Vivenda
section: VI. Anuncios. a) Administración autonómica.
title: >-
  ANUNCIO do 16 de febreiro de 2017, da Subdirección Xeral de Inspección do
  Transporte, polo que se notifican as resolucións ditadas nos expedientes
  sancionadores en materia de transportes terrestres devoltas polo servizo de
  Correos porque, intentada a notificación, non se puido efectuar (expediente
  DX-00007-I-2016 e dez máis).
range: Anuncio
url: >-
  https://www.xunta.gal/dog/Publicados/2017/20170307/AnuncioG0423-220217-0002_gl.html
---
<p>A persoa titular da Dirección Xeral de Mobilidade ditou a resolución dos expedientes sancionadores número DX-00007-I-2016 e dez máis por infracción da normativa sobre transporte terrestre.</p>
    <p>Intentada a notificación da resolución por correo certificado con xustificante de recepción no domicilio que consta no correspondente expediente sancionador, esta foi devolta polo servizo de Correos. Por este motivo e de conformidade co artigo 44 da Lei 39/2015, do 1 de outubro, do procedemento administrativo común das administracións públicas, a notificación efectúase por medio dun anuncio publicado no <em>Boletín Oficial del Estado</em> (BOE), que previamente se publica no <em>Diario Oficial de Galicia</em>. En consecuencia, mediante este anuncio notifícanse as resolucións ditados ás persoas interesadas.</p>
    <p>Infórmaselles de que os expedientes sancionadores se atopan á súa disposición nas oficinas da Subdirección Xeral de Inspección do Transporte, situadas na praza de Europa, 5A, 2º en Santiago de Compostela.</p>
    <p>Comunicáselles que contra a resolución sancionadora, que non é definitiva na vía administrativa, cabe recurso de alzada ante a persoa titular da Dirección Xeral de Mobilidade da Consellería de Infraestruturas e Vivenda, no prazo dun mes contado desde o día seguinte ao da publicación deste anuncio no BOE.</p>
    <p>En caso de conformidade coa resolución sancionadora, a persoa interesada deberá aboar a multa imposta, empregando o modelo impreso que se facilitará na Subdirección Xeral de Inspección do Transporte.</p>
    <p>No caso de non presentar recurso de alzada e non pagar a sanción imposta, procederase ao seu cobramento pola vía de constrinximento, segundo o previsto na normativa vixente.</p>
    <p>Santiago de Compostela, 16 de febreiro de 2017</p>
    <footer><p>David Conde Varela<br>Subdirector xeral de Inspección do Transporte</p></footer>

