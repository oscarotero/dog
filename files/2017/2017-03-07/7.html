---
date: '2017-03-07'
id: G1994-150217-0001
page: 11553
number: 46
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (2746/2016-CON).
range: Edicto
url: >-
  https://www.xunta.gal/dog/Publicados/2017/20170307/AnuncioG1994-150217-0001_gl.html
---
<p>Tipo e número de recurso: recurso de suplicación 2746/2016-CON</p>
    <p>Xulgado de orixe/autos: procedemento ordinario 894/2014, Xulgado do Social número 2 de Ferrol</p>
    <p>Recorrentes: María Jesús López Bellón, Verónica Rodríguez López, María Dolores Rodríguez López </p>
    <p>Avogado: Víctor Manuel López Casal </p>
    <p>Procurador: Jaime José del Río Enríquez</p>
    <p>Recorridos: Mapfre Global Risks, Cia Internac. Seguros (antes Mussini, S.A. y Mapfre Empresas), Navantia, S.A., Izar Construcciones Navales, S.A., (en liquidación), Montajes Vidal, S.L., Montajes de Vigo, S.L., Apimesa (Aplicación de Pinturas Industriales y Metalización, S.A.) </p>
    <p>Avogados: Nemesio Barxa Álvarez, Abel López Carballeda, Jorge Manuel Vázquez Miranda </p>
    <p>Procuradores: Xulio Xabier López Valcarcel, Luis Sánchez González </p>
    <p>Eu, M. Socorro Bazarra Varela, letrada da Administración de xustiza da Sala do Social do Tribunal Superior de Xustiza de Galicia, fago saber que no procedemento de recurso de suplicación 2746/2016-CON desta sala, seguido por instancia de María Jesús López Bellón, Verónica Rodríguez López, María Dolores Rodríguez López contra Mapfre Global Risks, CIA Internac. Seguros (antes Mussini, S.A. y Mapfre Empresas), Navantia, S.A., Izar Construcciones Navales, S.A., (en liquidación) sobre outros dereitos de seguridade social, se ditou a seguinte resolución:</p>
    <p>«Estimamos o recurso de suplicación interposto por María Jesús López Bellón, María Dolores Rodríguez López e Verónica Rodríguez López fronte á Sentenza do 22 de marzo de 2016 do Xulgado do Social número 2 de Ferrol, ditada nos autos número 894/2014 seguidos fronte a Mapfre Mussini, S.A., Navantia, S.A., Izar Construcciones Navales, S.A. (en liquidación), Montajes Vidal, S.L., Montajes Vigo, S.L. e Apimesa (Aplicación de Pinturas Industriales y metalización, S.A.); e revogando a sentenza de instancia, estimamos en parte a demanda no seu día presentada, e condenamos a Navantia, S.A. e a Izar Construcciones Navales, S.A. (en liquidación), a aboar solidariamente para as tres demandantes o importe de 143.461,5 euros, incrementado cos xuros legais do artigo 1108 Cc desde a presentación da papeleta de conciliación. Todo isto con absolución das demais codemandadas e sen condena en custas.</p>
    <p>Incorpórese o orixinal desta sentenza, pola súa orde, ao libro de sentenzas da Sala do Social do Tribunal Superior de Xustiza de Galicia. </p>
    <p>Modo de impugnación: fáiselles saber ás partes que contra esta sentenza cabe interpoñer recurso de casación para unificación de doutrina que se debe preparar mediante escrito presentado ante esta sala dentro do improrrogable prazo de dez (10) días hábiles inmediatos seguintes á data de notificación da sentenza. Se o recorrente non ten a condición de traballador ou beneficiario do réxime público de seguridade social deberá efectuar:</p>
    <p>– O depósito de 600 euros na conta de 16 díxitos desta sala, aberta no Banco de Santander (Banesto) co número 1552 0000 37 seguida dos catro díxitos correspondentes ao número do recurso e dous díxitos do ano deste.</p>
    <p>– Así mesmo, se hai cantidade de condena deberá consignala na mesma conta, pero co código 80 en vez do 37 ou ben presentar aval bancario solidario en forma.</p>
    <p>– Se o ingreso se fai mediante transferencia bancaria desde unha conta aberta en calquera entidade bancaria distinta, haberá que emitila á conta de vinte díxitos 0049 3569 92 0005001274 e facer constar no campo “Observacións ou concepto da transferencia” os 16 díxitos que corresponden ao procedemento (1552 0000 80 ou 37 **** ++).</p>
    <p>Así o pronunciamos, mandamos e asinamos por esta nosa sentenza.</p>
    <p>Para que sirva de notificación en legal forma a Montajes Vidal, S.L., Montajes Vigo, S.L., y Apimesa, en ignorado paradoiro, expido este edicto para a súa inserción no DOG».</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 31 de xaneiro de 2017</p>
    <footer><p>A letrada da Administración de xustiza</p></footer>

