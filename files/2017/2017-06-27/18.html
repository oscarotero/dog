---
date: '2017-06-27'
id: G0422-250417-0001
page: 31554
number: 121
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  ANUNCIO do 23 de febreiro de 2017, da Dirección Xeral de Calidade Ambiental e
  Cambio Climático, polo que se somete a información pública a solicitude de
  modificación substancial para o cambio do número de prazas dunha granxa de
  gando porcino no concello de Dozón (expediente 2015-IPPC-M-61).
range: Anuncio
url: >-
  https://www.xunta.gal/dog/Publicados/2017/20170627/AnuncioG0422-250417-0001_gl.html
---
<p>Para os efectos previstos no Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (BOE núm. 251, do 19 de outubro de 2013), faise público que por espazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedará exposto o documento titulado:</p>
    <p>– Proxecto básico modificación AAI explotación porcina. Explotación industrial porcina tipo mixto situada na parroquia do Sisto-concello de Dozón (Pontevedra). 2016.12,</p>
    <p>Para que calquera interesado poida consultalo e, se for o caso, formular no dito prazo as alegacións, suxestións ou observacións que coide convenientes. O documento estará á disposición dos administrados, en horario de atención ao público, nas seguintes dependencias:</p>
    <p>– Dirección Xeral de Calidade Ambiental e Cambio Climático, Servizo de Prevención e Control Integrados da Contaminación (rúa San Lázaro, s/n, 15781 Santiago de Compostela).</p>
    <p>Ademais, poderán consultalo na páxina web da Consellería de Medio Ambiente e Ordenación do Territorio (http://www.cmati.xunta.es/ &gt;&gt;medio ambiente e sostibilidade &gt;&gt;prevención e control de actividades&gt;&gt;autorización ambiental integrada &gt;&gt;proxectos en información pública).</p>
    <p>Santiago de Compostela, 23 de febreiro de 2017</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO<br>Memoria resumo</h2>
    <p>Clave do expediente: 2015-IPPC-M-61.</p>
    <p>Peticionario: Adolfo Campos Panadeiros.</p>
    <p>Domicilio social: estrada de Lalín-Chantada, s/n, 36518 Dozón (Pontevedra).</p>
    <p>Descrición da modificación: a granxa pasa de ter 2.400 prazas de porcas nais con leitóns de ata 20 kg, a ter 1.300 prazas de porcas nais con leitóns de ata 20 kg e 325 prazas para porcas nais cos leitóns ata o final da ceba (asociadas 3.720 prazas de porcos de ceba).</p>
    <p>As actuacións consisten basicamente na adaptación das naves 10, 11 e 12 da granxa para a ceba dos porcos.</p>
    <p>Verteduras: non se producen cambios con respecto á situación autorizada: as augas de limpeza das naves e as augas residuais sanitarias condúcense aos sistemas de almacenamento externo de xurro. As augas pluviais incorporaranse ao terreo sen depuración previa.</p>

