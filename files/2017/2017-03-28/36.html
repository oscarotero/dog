---
date: '2017-03-28'
id: G0424-080317-0005
page: 14845
number: 61
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 3 de marzo de 2017, da Xefatura Territorial de Lugo, pola que se
  somete a información pública a petición de autorización administrativa previa
  e de construción dunha instalación eléctrica no concello de Burela (expediente
  IN407A 2016/123-2, 8432 AT).
range: Resolución
url: >-
  https://www.xunta.gal/dog/Publicados/2017/20170328/AnuncioG0424-080317-0005_gl.html
---
<p>Para os efectos previstos na Lei 24/2013, do 26 de decembro (BOE núm. 310), do sector eléctrico, e no título VII do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa previa e de construción da instalación eléctrica que se describe:</p>
    <p>Solicitante: Begasa.</p>
    <p>Domicilio social: parque empresarial As Gándaras, r/ A, parcela U2, Lugo.</p>
    <p>Denominación: reforma CT 1794 O Río.</p>
    <p>Situación: concello de Burela.</p>
    <p>Características técnicas:</p>
    <p>1. Reforma do CT existente non prefabricado O Río, cunha potencia máxima admisible de 630 kVA e unha potencia instalada de 630 kVA, no que se amplía un depósito de recollida de aceite e se elimina un foso de recollida de aceite, repárase o muro de separación do transformador, instálase unha mampara de protección do transformador, cúbrese o canal de media tensión, cámbiase a porta de acceso e instálanse proteccións mecánicas nas pontes de MT e BT e nas saídas de BT. Instálanse tres celas de liña, unha de protección de transformador, un transformador de 630 kVAS, realízanse as pontes CT-MT e CT-BT, armario de BT e ampliación.</p>
    <p>Todas aquelas persoas ou entidades que se consideren afectadas poderán examinar o proxecto e presentar as súas alegacións, nesta xefatura territorial, sita na rolda da Muralla, nº 70, baixo 2, Lugo, no prazo de vinte días a partir do seguinte ao da última publicación desta resolución.</p>
    <p>Lugo, 3 de marzo de 2017</p>
    <footer><p>Pilar Fernández López<br>Xefa territorial de Lugo</p></footer>

