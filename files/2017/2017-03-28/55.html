---
date: '2017-03-28'
id: C141-220317-0002
page: 14882
number: 61
agency: Portos de Galicia
section: VI. Anuncios. a) Administración autonómica.
title: >-
  RESOLUCIÓN do 22 de marzo de 2017 pola que se anuncia a licitación, mediante
  procedemento aberto e sistema multicriterio, tramitación ordinaria e
  documentalmente simplificada, do contrato de subministración, en réxime de
  compra, de equipamentos de traballo de usuario para os servizos centrais e
  periféricos (delegacións da Coruña, Lugo e Pontevedra), non suxeito a
  regulación harmonizada (expediente 2/2017/CNTSU).
range: Resolución
url: >-
  https://www.xunta.gal/dog/Publicados/2017/20170328/AnuncioC141-220317-0002_gl.html
---
<p>1. Entidade adxudicadora. Datos xerais e datos para a obtención da información:</p>
    <p>a) Organismo: entidade pública Portos de Galicia.</p>
    <p>b) Dependencia que tramita o expediente: Departamento de Contabilidade e Tesouraría.</p>
    <p>c) Obtención de documentación e información:</p>
    <p>1º. Dependencia: entidade pública Portos de Galicia. División de Contratación.</p>
    <p>2º. Domicilio: praza de Europa, 5 A, 6º.</p>
    <p>3º. Localidade e código postal: Santiago de Compostela, 15707.</p>
    <p>4º. Teléfono: 881 99 52 70.</p>
    <p>5º. Correo electrónico: laura.gonzalez.gurgueiro@xunta.es</p>
    <p>6º. Enderezo da internet do perfil de contratante: o prego tipo de cláusulas administrativas particulares (PCAP), o de prescricións técnicas particulares (PPT) e o cadro de características do contrato (CCC) poderanse obter no seguinte enderezo da internet:</p>
    <p>http://www.contratosdegalicia.es/resultado.jsp?N=115551</p>
    <p>7º. Data límite de obtención de documentación e información: coincide coa data límite de presentación de ofertas, establecida no número 8.a) deste anuncio.</p>
    <p>2. Obxecto do contrato.</p>
    <p>a) Tipo: subministración.</p>
    <p>b) Descrición: este contrato ten por obxecto a subministración de 102 equipamentos de sobremesa con 102 monitores, coas especificacións técnicas recollidas no PPT, así como a recollida dos equipamentos existentes en Portos de Galicia, que deberá levarse a cabo nas condicións indicadas no PPT.</p>
    <p>c) División por lotes e número de lotes/número de unidades: non hai.</p>
    <p>d) Lugar de execución/entrega: os bens subministrados serán entregados nos lugares indicados na cláusula 5 do PPT.</p>
    <p>e) Prazo de execución/entrega: 45 días, contados desde a sinatura do contrato.</p>
    <p>3. Tramitación e procedemento.</p>
    <p>a) Tramitación: ordinaria e documentalmente simplificada.</p>
    <p>b) Procedemento: aberto; sistema multicriterio.</p>
    <p>c) Criterios de adxudicación: a oferta economicamente máis vantaxosa determinarase en virtude da aplicación dos criterios establecidos no punto 14 do CCC, que serán valorados segundo o disposto no anexo II do CCC.</p>
    <p>4. Valor estimado do contrato: 129.811,00 euros, IVE excluído.</p>
    <p>5. Orzamento base de licitación.</p>
    <p>a) Importe neto: 129.811,00 euros.</p>
    <p>b) Importe do IVE (21 %): 27.260,31 euros.</p>
    <p>6. Garantías exixidas. </p>
    <p>a) Provisional: non se exixe.</p>
    <p>b) Definitiva: 5 % do orzamento de adxudicación, IVE excluído. </p>
    <p>7. Requisitos específicos do contratista.</p>
    <p>a) Clasificación: non procede.</p>
    <p>b) Solvencia económica ou financeira e técnica e profesional: os licitadores deberán acreditar a súa solvencia conforme o disposto no punto 9.2 do CCC.</p>
    <p>c) Outros requisitos de capacidade: os licitadores deberán cumprir todos os demais requisitos que, de ser o caso, se atopen especificados tanto no PCAP coma no PPT.</p>
    <p>d) Requisitos específicos que se lle exixen ao adxudicatario: os exixidos no punto 9.4 do CCC.</p>
    <p>8. Presentación de ofertas ou de solicitudes de participación.</p>
    <p>a) Data límite de presentación: o prazo de presentación de proposicións rematará ás catorce (14.00) horas do décimo quinto (15º) día natural seguinte ao da publicación deste anuncio no Diario Oficial de Galicia. No caso de que ese día coincida en sábado ou festivo, o prazo rematará o primeiro día hábil seguinte.</p>
    <p>b) Lugar de presentación:</p>
    <p>1º. Dependencia: Rexistro dos servizos centrais de Portos de Galicia.</p>
    <p>2º. Domicilio: praza de Europa, 5 A, 6º.</p>
    <p>3º. Localidade e código postal: Santiago de Compostela 15707.</p>
    <p>Tamén poderán envialas por correo certificado dentro do prazo de admisión sinalado, conforme o disposto no artigo 80.4 do Real decreto 1098/2001, do 12 de outubro, polo que se aproba o Regulamento xeral da Lei de contratos das administracións públicas, cumprindo cos requisitos establecidos na cláusula 4.4.1 do PCAP (teléfono 902 40 08 70; fax: 981 54 53 24).</p>
    <p>Respecto da posibilidade de presentación de ofertas a través do Rexistro Xeral da Xunta de Galicia, aplicarase ao disposto na cláusula 4.4.1 do PCAP.</p>
    <p>c) Documentación que hai que presentar: a indicada na cláusula 4.5 do PCAP e no punto 12 do CCC.</p>
    <p>d) As proposicións presentaranse en tres (3) sobres pechados (A, B e C), ao abeiro do disposto na cláusula 4.5 do PCAP e no punto 12 do CCC.</p>
    <p>e) Admisión de variantes: non se admite a súa presentación.</p>
    <p>f) Melloras: non se admiten.</p>
    <p>g) Prazo durante o cal o licitador estará obrigado a manter a súa oferta: dous (2) meses desde a apertura das proposicións económicas.</p>
    <p>9. Apertura de ofertas.</p>
    <p>a) Enderezo: sala de xuntas da EPPG. Praza de Europa, 5 A, 6º (Área Central-polígono das Fontiñas).</p>
    <p>b) Localidade e código postal: Santiago de Compostela,15707.</p>
    <p>c) Data e hora: a data e hora de realización dos actos públicos de apertura dos sobres B e C e as de calquera outro acto público, publicaranse, coa debida antelación, no perfil de contratante.</p>
    <p>Se por algún motivo hai que modificar a data de realización dalgún acto público, reflectirase a nova data no perfil de contratante.</p>
    <p>10. Gastos de publicidade: os gastos que deriven da publicación deste anuncio serán por conta do adxudicatario.</p>
    <p>11. Outras informacións: a mesa, en cumprimento do disposto na cláusula 5.1.b.1 do PCAP, examinará e cualificará a documentación administrativa do sobre A e comunicará ao licitador e publicará no perfil de contratante os defectos observados, co fin de que, se for o caso, se emenden dentro do prazo que se indique.</p>
    <p>Santiago de Compostela, 22 de marzo de 2017</p>
    <footer><p>José Juan Durán Hermida<br>Presidente de Portos de Galicia</p></footer>

