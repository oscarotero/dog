---
date: '2017-03-28'
id: G0244-160317-0004
page: 14703
number: 61
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  EXTRACTO da Resolución do 14 de marzo de 2017, da Secretaría Xeral da
  Emigración, pola que se establecen as bases reguladoras para a concesión, en
  réxime de concorrencia competitiva, de subvencións correspondentes aos
  programas de apoio infraestrutural e adquisición de equipamentos ás
  comunidades galegas no exterior e se procede á súa convocatoria para o ano 
  2017.
range: Resolución
url: >-
  https://www.xunta.gal/dog/Publicados/2017/20170328/AnuncioG0244-160317-0004_gl.html
---
<p>BDNS (Identif.): 339224.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo pode consultarse na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Beneficiarios</p>
    <p>1. Entidades galegas asentadas fóra de Galicia que teñan recoñecida a categoría de comunidade galega ou de centro colaborador da galeguidade ao amparo da Lei 7/2013, do 13 de xuño, da galeguidade.</p>
    <p>2. Federacións ou asociacións de entidades galegas inscritas ao abeiro da Lei 4/1983, do 15 de xuño, de recoñecemento da galeguidade, que conten con local social diferenciado do das entidades asociadas.</p>
    <p>Segundo. Obxecto</p>
    <p>A concesión de subvencións ás entidades galegas no exterior para a realización dos programas:</p>
    <p>– Programa A. Axudas para obras de ampliación, reforma, rehabilitación e conservación das súas instalacións e/ou do seu patrimonio cultural.</p>
    <p>– Programa B. Axudas para a mellora de dotacións e equipamentos de carácter inventariable.</p>
    <p>Terceiro. Bases reguladoras</p>
    <p>Resolución do 14 de marzo de 2017, da Secretaría Xeral da Emigración, pola que se establecen as bases reguladoras para a concesión, en réxime de concorrencia competitiva, de subvencións correspondentes aos programas de apoio infraestrutural e adquisición de equipamentos ás comunidades galegas no exterior e se procede a súa convocatoria para o ano 2017.</p>
    <p>Cuarto. Importe</p>
    <p>Para a concesión das subvencións convocadas destinarase un crédito total de 575.000 euros, con cargo á aplicación orzamentaria 04.30.312C.781.0.</p>
    <p>Quinto. Prazo de presentación de solicitudes</p>
    <p>Un mes contado a partir do día seguinte ao da publicación da convocatoria no <em>Diario Oficial de Galicia</em>. Se o último día do prazo for inhábil, entenderase prorrogado ao primeiro día hábil seguinte.</p>
    <p>Santiago de Compostela, 14 de marzo de 2017</p>
    <footer><p>Antonio Rodríguez Miranda<br>Secretario xeral da Emigración</p></footer>

