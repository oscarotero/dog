---
date: '2017-01-20'
id: G0003-100117-0002
page: 3302
number: 14
agency: Servizo Galego de Saúde
section: III. Outras disposicións.
title: >-
  RESOLUCIÓN do 3 de xaneiro de 2017, da Dirección Xeral de Recursos Económicos,
  pola que se dispón a publicación do acordo de encomenda da xestión material á
  Xerencia de Xestión Integrada de Ferrol do expediente de contratación da
  subministración sucesiva de material sanitario dun só uso para a recollida de
  fluídos e mostras e material cortante e punzante con risco biolóxico para os
  centros sanitarios das estruturas organizativas de xestión integrada.
range: Resolución
url: >-
  https://www.xunta.gal/dog/Publicados/2017/20170120/AnuncioG0003-100117-0002_gl.html
---
<p>A Dirección Xeral de Recursos Económicos do Servizo Galego de Saúde e a Xerencia de Xestión Integrada de Ferrol subscribiron, con data do 16 de decembro de 2016, un acordo polo que se encomenda, á devandita xerencia, a xestión material do expediente de contratación, mediante procedemento aberto, da subministración sucesiva de material sanitario dun só uso para a recollida de fluídos e mostras e material cortante e punzante con risco biolóxico para os centros sanitarios das estruturas organizativas de xestión integrada do Servizo Galego de Saúde.</p>
    <p>Para xeral coñecemento, e en cumprimento do disposto no punto 4 do artigo 8 da Lei 16/2000, do 17 de decembro, de organización e funcionamento da Administración xeral e do sector público autonómico de Galicia, disponse a súa publicación como anexo á presente resolución. </p>
    <p>Santiago de Compostela, 3 de xaneiro de 2017</p>
    <footer><p>Lourdes Vilachán Angueira<br>Directora xeral de Recursos Económicos</p></footer>
    <p>ANEXO</p>
    <h3>Acordo entre a Dirección Xeral de Recursos Económicos e a Xerencia de Xestión Integrada de Ferrol para a encomenda a esta última da xestión material do expediente de contratación da subministración sucesiva de material sanitario dun só uso para a recollida de fluídos e mostras e material cortante e punzante con risco biolóxico para os centros sanitarios das estruturas organizativas de xestión integrada do Servizo Galego de Saúde</h3>
    <p>Dunha parte, Lourdes Vilachán Angueira, directora xeral de Recursos Económicos do Servizo Galego de Saúde. </p>
    <p>Doutra parte, Ángel Facio Villanueva, xerente de Xestión Integrada de Ferrol,</p>
    <p>EXPOÑEN: </p>
    <p>O artigo 3 da Orde do 5 de xullo de 2012, sobre delegación de competencias en órganos centrais e periféricos do Servizo Galego de Saúde, nos seus puntos 1.b) e 2.b), establece as competencias da Dirección Xeral de Recursos Económicos para actuar como órgano de contratación e de xestión do gasto nas contratacións centralizadas ou que afecten unha pluralidade de centros do Servizo Galego de Saúde. </p>
    <p>O artigo 13 da Lei 14/2013, do 26 de decembro, de racionalización do sector público autonómico, establece a posibilidade de realizar encomendas de xestión intrasubxectivas, entre órganos integrados na mesma persoa xurídica, e intersubxectivas, realizadas entre persoas xurídicas distintas, para a realización de actividades de carácter material, técnico ou de servizos dentro do sector público autonómico. Estas encomendas rexeranse polo disposto nos artigos 8 e 9 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>No Servizo Galego de Saúde é habitual que determinadas actividades técnicas e administrativas de centralización de compras sexan realizadas desde as súas estruturas organizativas periféricas, del tal xeito que todos os recursos humanos e técnicos destinados á contratación administrativa participen e colaboren nestas actividades corporativas do organismo autónomo. A finalidade é non duplicar os esforzos da contratación e aproveitar os recursos existentes neste ámbito. </p>
    <p>Polo exposto, encoméndase á Xerencia de Xestión Integrada de Ferrol a tramitación do expediente de contratación da subministración sucesiva de material sanitario dun só uso para a recollida de fluídos e mostras e material cortante e punzante con risco biolóxico para os centros sanitarios das estruturas organizativas de xestión integrada do Servizo Galego de Saúde. Ambas as dúas partes subscriben o presente instrumento de formalización de encomenda de xestión que se rexerá polas seguintes cláusulas:</p>
    <p>Primeira. Obxecto da encomenda de xestión </p>
    <p>A Dirección Xeral de Recursos Económicos do Servizo Galego de Saúde e a Xerencia de Xestión Integrada de Ferrol acordan, no marco do disposto na Lei 14/2013, do 26 de decembro, de racionalización do sector público autonómico, que a citada xerencia leve a cabo, por razóns de eficacia, a xestión material do expediente para a contratación, polo Servizo Galego de Saúde, da subministración sucesiva de material sanitario dun só uso para a recollida de fluídos e mostras e material cortante e punzante con risco biolóxico para os centros sanitarios das estruturas organizativas de xestión integrada do Servizo Galego de Saúde, mediante procedemento aberto. </p>
    <p>Segunda. Natureza e alcance da encomenda </p>
    <p>A xestión material que se encomenda, con respecto ao citado no punto anterior, concretarase nas seguintes actividades, co alcance que en cada caso se sinale: </p>
    <p>a) O inicio, impulso e tramitación do expediente de contratación en todas as súas fases, así como dos contratos que deriven del desde a súa formalización ata a súa finalización.</p>
    <p>b) A solicitude das autorizacións e dos informes que estableza a normativa de contratos do sector público ou a normativa orzamentaria e administrativa. </p>
    <p>c) A recepción das ofertas dos licitadores e de calquera outro documento que durante a tramitación se reciba, destinado ao órgano de contratación. </p>
    <p>d) A convocatoria, preparación e realización das mesas de contratación. </p>
    <p>e) A proposta e preparación material de todos aqueles actos e resolucións que deba ditar a Dirección Xeral de Recursos Económicos.</p>
    <p>Terceira. Financiamento </p>
    <p>A presente encomenda de xestión non dará lugar a contraprestacións financeiras entre as partes, as cales asumirán os custos das actuacións que deben realizar. </p>
    <p>Cuarta. Prazo de vixencia </p>
    <p>O prazo de vixencia do presente acordo establécese desde a súa sinatura ata o peche definitivo do expediente de contratación.</p>
    <p>Quinta. Titularidade da competencia</p>
    <p>A encomenda de xestión non supón cesión da titularidade das competencias en materia de contratación e orzamentaria, nin dos elementos substantivos do seu exercicio, atribuídas á Dirección Xeral de Recursos Económicos do Servizo Galego de Saúde.</p>
    <p>Sexta  Actos e disposicións</p>
    <p>É responsabilidade da Dirección Xeral de Recursos Económicos do Servizo Galego de Saúde ditar os actos ou resolucións de carácter xurídico que dean soporte ou nos cales se integre a concreta actividade material obxecto da presente encomenda de xestión. </p>
    <p>Santiago de Compostela, 16 de decembro de 2016</p>
    <table>
     <tbody>
      <tr>
       <td><footer><p>Lourdes Vilachán Angueira<br>Directora xeral de Recursos Económicos</p></footer></td>
       <td><footer><p>Ángel Facio Villanueva<br>Xerente de Xestión Integrada de Ferrol</p></footer></td>
      </tr>
     </tbody>
    </table>

