---
date: '2017-01-20'
id: G0422-301216-0002
page: 3188
number: 14
agency: Consellería de Medio Ambiente e Ordenación do Territorio
section: III. Outras disposicións.
title: >-
  EXTRACTO da Orde do 26 de decembro de 2016 pola que se establecen as bases
  reguladoras das axudas para paliar os danos producidos polo lobo e se convocan
  para o ano 2017.
range: Orde
url: >-
  https://www.xunta.gal/dog/Publicados/2017/20170120/AnuncioG0422-301216-0002_gl.html
---
<p>BDNS (Identif.): 328765.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index):</p>
    <p>Primeiro. <em>Persoas beneficiarias</em></p>
    <p>Poderanse acoller a estas axudas os/as propietarios/as do gando que se especifica no anexo I da orde de convocatoria e que foi afectado por ataques de lobos dentro da Comunidade Autónoma.</p>
    <p>Segundo. <em>Obxecto</em></p>
    <p>Establecer as bases reguladoras dunha liña de axudas a favor dos/das titulares de actividades gandeiras afectados/as polos ataques do lobo ás reses das súas explotacións, coa finalidade de compensar os danos ocasionados no seu gando, e proceder á súa convocatoria para o ano 2017.</p>
    <p>Terceiro. <em>Bases reguladoras e convocatoria</em></p>
    <p>Orde do 26 de decembro de 2016 pola que se establecen as bases reguladoras das axudas para paliar os danos producidos polo lobo e se convocan para o ano 2017. </p>
    <p>Cuarto. <em>Contía</em></p>
    <p>O importe asignado é de trescentos setenta e nove mil novecentos cincuenta e oito euros (379.958 €), sen prexuízo do incremento orzamentario que se poida realizar con remanentes adicionais de acordo coas dispoñibilidades de crédito. En todo caso, as concesións limitaranse ás dispoñibilidades orzamentarias.</p>
    <p>Quinto. <em>Prazo de presentación de solicitudes</em></p>
    <p>Para aos danos comunicados entre o 1 de outubro de 2016 e a entrada en vigor da orde de convocatoria, o prazo de presentación será de 45 días naturais contados a partir da entrada en vigor da orde.</p>
    <p>Para os danos ocasionados a partir da entrada en vigor da orde de convocatoria, o prazo de presentación será de 45 días naturais contados desde o día seguinte ao da comunicación do dano.</p>
    <p>Sexto. <em>Outros datos</em></p>
    <p>Comunicar o dano nas vinte e catro horas seguintes á constatación do ataque. Os/as propietarios/as das reses deberán poñelo en coñecemento da Consellería de Medio Ambiente e Ordenación do Territorio mediante unha chamada, no horario hábil, ao teléfono 012, na cal se lles facilitará unha chave que servirá para acreditar a chamada e identificar o expediente.</p>
    <p>O horario hábil de atención telefónica é das 8.00 ás 20.00 horas, de luns a venres, e das 8.00 ás 17.30 horas, os sábados.</p>
    <p>Para os danos constatados entre as 17.30 horas dos sábados e as 8.00 horas dos luns, a comunicación da constatación do ataque realizarase nas vinte e catro horas seguintes contadas desde as 20.00 horas do domingo. </p>
    <p>A partir do 1 de outubro de 2017, poderanse realizar comunicacións por danos de lobo de acordo co establecido nos parágrafos anteriores, e a concesión de axudas queda condicionada a unha nova convocatoria no ano 2018.</p>
    <p>Santiago de Compostela, 26 de decembro de 2016</p>
    <footer><p>Beatriz Mato Otero<br>Conselleira de Medio Ambiente e Ordenación do Territorio</p></footer>

