---
date: '2017-10-17'
id: L105-260917-0002
page: 48575
number: 197
agency: Concello de Arteixo
section: VI. Anuncios. b) Administración local.
title: >-
  ANUNCIO da aprobación definitiva de estudo de detalle na avenida Manuel Platas
  Varela.
range: Anuncio
url: >-
  https://www.xunta.gal/dog/Publicados/2017/20171017/AnuncioL105-260917-0002_gl.html
---
<p>O Pleno da Corporación, en sesión que tivo lugar o día 31 de maio de 2017, acordou desestimar as alegacións presentadas e aprobar definitivamente o expediente 29/2016.PED de estudo de detalle para o reaxuste das aliñacións entre os números 20 e 28 da avenida Alcalde Manuel Platas Varela, tramitado por instancia de Construcciones Navila, S.L. segundo o proxecto técnico asinado pola arquitecta María Dolores Crespo Chouza con data de novembro de 2016.</p>
    <p>Así mesmo, acordouse levantar a suspensión de outorgamento de licenzas no ámbito do estudo de detalle acordada na Resolución da Alcaldía 368/2017, do 14 de febreiro de 2017.</p>
    <p>Contra o acordo de aprobación definitiva deste estudo de detalle, instrumento de planeamento que ten natureza de disposición xeral, poderase interpoñer recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses contados a partir do día seguinte ao da publicación deste anuncio (artigo 46 da Lei 29/1998, do 13 de xullo, reguladora da xurisdicción contencioso-administrativa).</p>
    <p>O contido íntegro do estudo de detalle pódese consultar no seguinte enderezo electrónico: </p>
    <p>http://www.arteixo.org/gl/noticia/estudio-de-detalle-para-o-reaxuste-das-alineacions</p>
    <p>Arteixo, 20 de setembro de 2017</p>
    <footer><p>Carlos Calvelo Martínez<br>Alcalde presidente</p></footer>

