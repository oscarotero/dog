---
date: '2017-10-17'
id: L251-260917-0004
page: 48580
number: 197
agency: Concello de Sanxenxo
section: VI. Anuncios. b) Administración local.
title: >-
  ANUNCIO para a fixación da porcentaxe de reserva de solo para vivenda suxeita
  a algún réxime de protección pública.
range: Anuncio
url: >-
  https://www.xunta.gal/dog/Publicados/2017/20171017/AnuncioL251-260917-0004_gl.html
---
<p>A Corporación Municipal no Pleno do Concello de Sanxenxo, en sesión ordinaria do día 31 de xullo de 2017, en relación coa proposición da Alcaldía para a fixación da porcentaxe de reserva de solo para vivenda suxeita a algún réxime de protección pública neste concello, adoptou por maioría absoluta dos membros de dereito da Corporación o acordo que a continuación se reproduce:</p>
    <p>«Modificar a porcentaxe de reserva de solo para a vivenda suxeita a algún réxime de protección pública no concello de Sanxenxo co fin de axustala á Resolución do Instituto Galego da Vivenda e Solo, do 15 de febreiro de 2017, e, con esta finalidade, fixar a dita porcentaxe de reserva no 5,55 % da edificabilidade residencial prevista no Plan xeral de ordenación municipal para o solo urbanizable e o solo urbano non consolidado sometido a procesos de urbanización, de reforma interior ou de renovación urbana, para os efectos da aplicación do artigo 42.9 da Lei 2/2016, do 10 de febreiro, do solo de Galicia».</p>
    <p>Sanxenxo, 18 de setembro de 2017</p>
    <footer><p>Telmo Martín González<br>Alcalde presidente</p></footer>

