---
date: '2017-06-06'
id: G0164-290517-0001
page: 27297
number: 106
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  RESOLUCIÓN do 19 de maio de 2017, da  Secretaría Xeral de Cultura, pola que se
  inscribe a Fundación Orden del Camino de Santiago no Rexistro de Entidades de
  Promoción do Camiño de Santiago.
range: Resolución
url: >-
  https://www.xunta.gal/dog/Publicados/2017/20170606/AnuncioG0164-290517-0001_gl.html
---
<p>Feitos:</p>
    <p>A Fundación Orden del Camino de Santiago presentou unha solicitude de inscrición no Rexistro de Entidades de Promoción do Camiño de Santiago o día 21 de abril de 2017. </p>
    <p>A solicitude foi presentada segundo o modelo que figura como anexo I do Decreto 45/2001, de refundición da normativa en materia do Camiño de Santiago (DOG núm. 36, do 20 de febrero), modificado polo Decreto 209/2002, do 13 de xuño (DOG núm. 121, do 25 de xuño), e con ela foi achegada a documentación pertinente segundo o artigo 26 do citado decreto.</p>
    <p>Fundamentos de dereito:</p>
    <p>É de aplicación especificamente ao procedemento a seguinte normativa:</p>
    <p>• Decreto 4/2013, do 10 de xaneiro, polo que se establece a estrutura orgánica da Consellería de Cultura, Educación e Ordenación Universitaria.</p>
    <p>• Decreto 45/2001, do 1 de febrero, de refundición da normativa en materia do Camiño de Santiago, modificado polo Decreto 209/2002, do 13 de xuño.</p>
    <p>O artigo 23 deste último decreto, regula que «para a súa inscrición no rexistro as entidades solicitantes deberán ter como finalidade, expresa e prioritariamente reflectida nos seus estatutos, a recuperación, conservación e promoción do Camiño de Santiago, así como a difusión da cultura derivada deste».</p>
    <p>O xefe do Servizo de Protección e Fomento da Dirección Xeral do Patrimonio Cultural emite un informe o día 16 de maio de 2017 sobre a solicitude no que se constata que a Fundación Orden del Camino de Santiago persegue os obxectivos fixados no decreto.</p>
    <p>A solicitude presentada cumpre as normas establecidas no citado Decreto 45/2001, do 1 de febrero. Por iso,</p>
    <p>RESOLVO:</p>
    <p>Que a Fundación Orden del Camino de Santiago quede inscrita no Rexistro de Entidades de Promoción do Camiño de Santiago co número 215.</p>
    <p>Santiago de Compostela, 19 de maio de 2017</p>
    <footer><p>O conselleiro de Cultura, Educación e Ordenación Universitaria<br>P.D. (Orde do 25.1.2012, DOG do 8 de febreiro)<br>Anxo Manuel Lorenzo Suárez<br>Secretario xeral de Cultura </p></footer>

