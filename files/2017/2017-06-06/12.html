---
date: '2017-06-06'
id: O92-300517-0002
page: 27304
number: 106
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 29 de maio de 2017 pola que se amplía o prazo máximo de
  execución dos proxectos establecido na Resolución do 5 de agosto de 2016 pola
  que se dá publicidade do acordo do Consello de Dirección que aproba as bases
  reguladoras das axudas para o desenvolvemento do Plan Foexga 2016-2017,
  cofinanciado polo Fondo Europeo de Desenvolvemento Rexional no marco do
  programa operativo Feder Galicia 2014-2020, así como a selección de entidades
  colaboradoras que participarán na súa xestión.
range: Resolución
url: >-
  https://www.xunta.gal/dog/Publicados/2017/20170606/AnuncioO92-300517-0002_gl.html
---
<p>No Diario Oficial de Galicia número 165, do 1 de setembro de 2016, publicouse a Resolución do 5 de agosto de 2016 pola que se dá publicidade do acordo do Consello de Dirección que aproba as bases reguladoras das axudas para o desenvolvemento do Plan Foexga 2016-2017, cofinanciado polo Fondo Europeo de Desenvolvemento Rexional no marco do programa operativo Feder Galicia 2014-2020, así como a selección de entidades colaboradoras que participarán na súa xestión., e se procede á súa convocatoria en réxime de concorrencia non competitiva.</p>
    <p>No punto terceiro do Resolvo establécese que para aqueles proxectos cuxo prazo máximo de execución sexa o 13 de novembro de 2016, o beneficiario deberá presentar a solicitude de cobramento como máximo o 18 de novembro de 2016. Para aqueles proxectos cuxo prazo máximo de execución sexa o 30 de setembro de 2017, o beneficiario deberá presentar a solicitude de cobramento como máximo o 30 de setembro de 2017.</p>
    <p>Tendo en conta que na data actual existe un remanente correspondente a accións previstas non executadas e para permitir unha maior execución destas bases, faise preciso ampliar o prazo de execución dos proxectos da anualidade 2017.</p>
    <p>Por todo o anterior, de conformidade co disposto no artigo 32 da Lei 39/2015, do 1 de outubro, do procedemento administrativo común das administracións públicas, e dado que non se causan prexuízos a terceiros,</p>
    <h2>RESOLVO:</h2>
    <p>Artigo 1</p>
    <p>Ampliar o prazo máximo de execución dos proxectos da anualidade 2017 ata o 31 de outubro de 2017 e o prazo para presentar a solicitude de cobramento ata o 17 de novembro de 2017, previstos no punto terceiro do Resolvo da Resolución do 5 de agosto de 2016 pola que se dá publicidade do acordo do Consello de Dirección que aproba as bases reguladoras das axudas para o desenvolvemento do Plan Foexga 2016-2017, cofinanciado polo Fondo Europeo de Desenvolvemento Rexional no marco do programa operativo Feder Galicia 2014-2020, así como a selección de entidades colaboradoras que participarán na súa xestión, e se procede á súa convocatoria en réxime de concorrencia non competitiva.</p>
    <p>Artigo 2</p>
    <p>Esta resolución entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 29 de maio de 2017</p>
    <footer><p>Juan Manuel Cividanes Roger<br>Director xeral do Instituto Galego de Promoción Económica</p></footer>

