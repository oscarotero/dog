---
date: '2017-05-08'
id: G0424-170417-0003
page: 22472
number: 87
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 8 de marzo de 2017, da Xefatura Territorial de Lugo, pola que se
  somete a información pública a petición de autorización administrativa previa
  e de construción dunha instalación eléctrica nos concellos de Lugo e Castro de
  Rei (expediente IN407A 2016/70-2, 8379 AT).
range: Resolución
url: >-
  https://www.xunta.gal/dog/Publicados/2017/20170508/AnuncioG0424-170417-0003_gl.html
---
<p>Para os efectos previstos na Lei 24/2013, do 26 de decembro (BOE nº 310), do sector eléctrico, e no título VII do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa previa e de construción da instalación eléctrica que se describe: </p>
    <p>Solicitante: Begasa.</p>
    <p>Domicilio social: parque empresarial As Gándaras; rúa A, parcela U2, Lugo.</p>
    <p>Denominación: repotenciación da LAT 132 kV sub. Ludrio-sub. O Ceao entre os apoios 52 e 103 mediante a substitución do condutor de fase. </p>
    <p>Situación: concellos de Lugo e Castro de Rei.</p>
    <p>Características técnicas:</p>
    <p>1. Substitución do condutor existente na liña sub. Ludrio-sub. O Ceao, con orixe no apoio P-52 e final no apoio P-103, actualmente a liña está formada por un circuíto simplex de condutor tipo LA-110, cunha capacidade de transporte de 70 MVA e substitúese por outro circuíto simplex cun novo condutor tipo ACSS TW AW 133/22 Partridgel, cunha nova capacidade de transporte de 140 MVA, cunha lonxitude de 13.772 metros.</p>
    <p>2. Reforzo mecánico dos apoios número 55, 69, 84, 95, 96, 97 e 103 para resistir as novas cargas solicitadas, consistente no reforzo dos armados.</p>
    <p>Todas aquelas persoas ou entidades que se consideren afectadas poderán examinar o proxecto e presentar as súas alegacións, nesta xefatura territorial, sita na rolda da Muralla, nº 70, baixo 2, Lugo, no prazo de vinte días a partir do seguinte ao da última publicación desta resolución.</p>
    <p>Lugo, 8 de marzo de 2017</p>
    <footer><p>Pilar Fernández López<br>Xefa territorial de Lugo</p></footer>

