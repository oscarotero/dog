---
date: '2017-09-11'
id: L257-050917-0001
page: 42187
number: 172
agency: Concello de Vigo
section: VI. Anuncios. b) Administración local.
title: >-
  ANUNCIO da contratación dos servizos de limpeza pública viaria, recollida e
  transporte dos residuos urbanos.
range: Anuncio
url: >-
  https://www.xunta.gal/dog/Publicados/2017/20170911/AnuncioL257-050917-0001_gl.html
---
<p>1. Entidade que adxudica: organismo: Concello de Vigo. Dependencia: Limpeza. Número de expediente: 6.619-252.</p>
    <p>2. Obxecto do contrato: os servizos relativos á limpeza pública viaria, recollida e transporte dos residuos urbanos da cidade de Vigo.</p>
    <p>Lugar de execución: Vigo.</p>
    <p>Prazo de execución: dous anos. Prórroga: si, dúas prórrogas dun ano de duración cada unha.</p>
    <p>3. Tramitación e procedemento.</p>
    <p>Tramitación: ordinaria.</p>
    <p>Procedemento: aberto.</p>
    <p>4. Orzamento: a) Orzamento base de licitación: 64.763.100 euros (sen IVE); IVE que soportará a Administración: 6.476.310 euros. Orzamento total: 71.239.410 euros. b) Dotación por lotes (IVE incluído): lote 1. Baleirado de papeleiras e contedores: 5.848.700 euros; lote 2. Servizo de recollida de lixo e limpeza viaria: 61.153.400 euros; lote 3 Recollida selectiva do lixo: 4.237.310 euros.</p>
    <p>5. Garantías exixidas. a) Provisional: non se exixe. b) Definitiva: si (5 % do prezo de adxudicación do contrato excluído o IVE). c) Complementaria: si, por un importe do 5 % do prezo de adxudicación do contrato excluído o IVE, cando a oferta adxudicada fose cualificada inicialmente como en presunción de oferta anormal ou desproporcionada, e fose xustificada adecuadamente.</p>
    <p>6. Obtención da documentación e información: www.vigo.org (perfil do contratante), teléfono 986 81 01 48. Fax: 986 22 62 06.</p>
    <p>Data límite para solicitar documentación: ata sete días antes do día de finalización do prazo de presentación de proposicións.</p>
    <p>7. Requisitos específicos do contratista: a) Documentos acreditativos da solvencia económica e financeira: declaración do volume anual de negocio. Consideraranse con solvencia económica e financeira os licitadores que no conxunto dos últimos tres anos teñan un volume de facturación que sexa igual ou superior ao prezo do contrato ou documento acreditativo de posuír a seguinte clasificación: lote 1: grupo U, subgrupo 1, categoría 5; lote 2: grupo R, subgrupo 5, categoría 5 e grupo U, subgrupo 1, categoría 5; lote 3: grupo R, subgrupo 5, categoría 5. b) Documentos acreditativos da solvencia técnica e profesional: unha relación dos principais servizos ou traballos, de igual ou similar natureza que os que constitúan o obxecto do contrato, realizados nos últimos cinco anos (entenderase que este prazo remata o último día para a presentación de ofertas) que inclúa importe, datas e o destinatario, público ou privado, destes. Considerarase acreditada a solvencia se nalgún dos últimos cinco anos acredita servizos ou traballos por importe igual ou superior a unha anualidade media do prezo do contrato. Os servizos ou traballos efectuados acreditaranse mediante certificados expedidos ou visados polo órgano competente, cando o destinatario sexa unha entidade do sector público; cando o destinatario sexa un suxeito privado, mediante un certificado expedido por este ou, na falta deste certificado, mediante unha declaración do empresario ou documento acreditativo de posuír a seguinte clasificación: lote 1: grupo U, subgrupo 1, categoría 5; lote 2: grupo R, subgrupo 5, categoría 5 e grupo U, subgrupo 1, categoría 5; lote 3: grupo R, subgrupo 5, categoría 5.</p>
    <p>Ademais estar en posesión das seguintes certificacións de calidade:</p>
    <p>Certificación do sistema de xestión da calidade, UNE-EN-ISO 9001:2008.</p>
    <p>Certificación do sistema de xestión ambiental, UNE-EN-ISO 14001:2004.</p>
    <p>8. Presentación de ofertas: prazo: rematará o día 11 de outubro de 2017.</p>
    <p>Documentación: a exixida nas cláusulas 12 e 13 do prego de condicións administrativas e no punto 7 da folla de especificacións do contrato (FEC).</p>
    <p>Lugar de presentación: Rexistro Xeral do Concello de Vigo, praza do Rei, nº 1, 36202 Vigo, ata as 13.30 horas do último día de prazo.</p>
    <p>Admisión de melloras: non.</p>
    <p>Prazo da obriga de manter a oferta: dous meses contados desde o día da apertura de proposicións.</p>
    <p>9. Apertura das ofertas técnica e económica: entidade, domicilio e localidade: véxase punto 6 do anuncio.</p>
    <p>Data e hora: anunciarase no perfil do contratante do Concello de Vigo.</p>
    <p>10. Outras informacións: </p>
    <p>11. Páxina web para obtención de información: www.vigo.org</p>
    <p>Vigo, 25 de agosto de 2017</p>
    <footer><p>O alcalde<br>P.D. (Decreto e Acordo do 19.6.2015)<br>David Regades Fernández<br>Concelleiro delegado de Contratación</p></footer>

