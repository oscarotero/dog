---
date: '2017-04-24'
id: G0073-310317-0001
page: 19022
number: 78
agency: Xulgado de Primeira Instancia número 5 de Ferrol
section: V. Administración de xustiza.
title: EDICTO (DCT 755/2016).
range: Edicto
url: >-
  https://www.xunta.gal/dog/Publicados/2017/20170424/AnuncioG0073-310317-0001_gl.html
---
<p>Cédula de notificación.</p>
    <p>No procedemento de referencia ditouse a resolución do teor literal seguinte:</p>
    <p>Sentenza.</p>
    <p>En Ferrol o 16 de marzo de 2017.</p>
    <p>Vistos por Montserrat Matos Salgado, xuíza substituta do Xulgado de Primeira Instancia número 5 de Ferrol, os autos de divorcio contencioso número 755/2016, seguidos por instancia de Susana Sola Rodríguez, que comparece representada pola procuradora Sra. Roca Rodríguez e asistida pola letrada Sra. Suárez Pérez, contra Rigoberto Rodríguez Collazo, en situación de rebeldía procesual, con intervención do Ministerio Fiscal.</p>
    <p>Decido que, estimando parcialmente a demanda de divorcio interposta por instancia de Susana Sola Rodríguez, que comparece representada pola procuradora Sra. Roca Rodríguez e asistida pola letrada Sra. Suárez Pérez, contra Rigoberto Rodríguez Collazo, en situación de rebeldía procesual, con intervención do Ministerio Fiscal, debo acordar e acordo:</p>
    <p>1º) A disolución do matrimonio formado por Susana Sola Rodríguez e Rigoberto Rodríguez Collazo, que figura inscrito no Rexistro do Estado Civil da República de Cuba, Guanabacoa, Cidade da Habana, tomo 47, folio número 406, con todos os efectos inherentes á devandita declaración.</p>
    <p>2º) A revogación de poderes e consentimentos que se outorgaron e aínda vixentes, con todos os efectos inherentes a tal pronunciamento, con disolución do réxime económico ganancial en virtude do disposto no artigo 1392.1º CC.</p>
    <p>3º) Atribúese a ambos os proxenitores a patria potestade das fillas comúns menores Melany e Eleany, e a garda e custodia é para a nai, sen establecer réxime de visitas en favor do pai.</p>
    <p>4º) En canto á pensión de alimentos, fíxase a contía que debe satisfacer o pai polo concepto citado en 200 euros mensuais para cada filla, isto é, un total de 400 euros mensuais, que se aboarán os primeiros 5 días de cada mes na conta que facilite a nai, que se actualizará conforme o IPC.</p>
    <p>5º) Non se efectúa especial pronunciamento sobre custas procesuais, vista a natureza do proceso e as cuestións debatidas neste.</p>
    <p>Ofíciese ao rexistro civil correspondente para a práctica dos asentos que sexan necesarios.</p>
    <p>Notifíquese a presente resolución ás partes, facéndolles saber que contra ela poderá interpoñer recurso de apelación ante a Audiencia Provincial da Coruña, no prazo de vinte días contados a partir do seguinte ao da súa notificación.</p>
    <p>Así o pronuncia, manda e asina, Montserrat Matos Salgado, xuíza substituta do Xulgado de Primeira Instancia número 5 de Ferrol.</p>
    <p>E, como consecuencia do ignorado paradoiro de Rigoberto Rodríguez Collazo, expídese a presente para que sirva de cédula de notificación.</p>
    <p>Ferrol, 17 de marzo de 2017</p>
    <footer><p>O/a letrado/a da Administración de xustiza</p></footer>

