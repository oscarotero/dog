---
date: '2017-03-03'
id: G0426-200217-0004
page: 11093
number: 44
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 16 de febreiro de 2017, da Dirección Xeral de Ordenación Forestal,
  polo que se emprazan os interesados no expediente de subvención para o fomento
  das frondosas caducifolias 12270117/2008 e un máis.
range: Anuncio
url: >-
  https://www.xunta.gal/dog/Publicados/2017/20170303/AnuncioG0426-200217-0004_gl.html
---
<p>De conformidade co disposto nos artigos 44 e 46 da Lei 39/2015, do 1 de outubro, de procedemento administrativo común das administracións públicas, logo de intentada a notificación sen que se puidese practicar, notifícase ás persoas interesadas, por medio do presente anuncio publicado no Boletín Oficial del Estado (BOE) e que se sinalan no anexo, as resolucións dos procedementos para declarar a perda total do dereito ao cobramento da axuda relativa aos expedientes de subvención números 12270117/2008 e 12320082/2008 (Orde do 30 de xaneiro de 2008 pola que se establecen as bases e se convocan para o ano 2008 as axudas para o fomento das frondosas caducifolias).</p>
    <p>Os interesados poderán comparecer, no prazo de dez (10) días hábiles contados desde o seguinte ao da publicación deste anuncio, nas dependencias da Dirección Xeral de Ordenación Forestal, situada na rúa San Lázaro, s/n, 15781 Santiago de Compostela, das 9.00 ás 14.00 horas, de luns a venres, para o coñecemento do contido íntegro da mencionada resolución e a constancia de tal coñecemento.</p>
    <p>Transcorrido o dito prazo sen se efectuar a comparecencia, a notificación entenderase producida desde o día seguinte ao da data de finalización deste.</p>
    <p>Concédese aos interesados un prazo dun mes, contado a partir do día seguinte á notificación da resolución, no cal poderán interpoñer potestativamente o recurso de reposición perante a conselleira do Medio Rural ou directamente recurso contencioso-administrativo perante o órgano xurisdicional competente no prazo de dous meses a partir do día seguinte ao da súa notificación, consonte o disposto no artigo 46 da Lei 29/1998, do 13 de xullo, reguladora da xurisdición contencioso-administrativa, sen prexuízo de que os interesados poidan exercer calquera outro que consideren pertinente.</p>
    <p>O presente anuncio expídese para que conste e sirva de notificación aos interesados, en cumprimento do disposto no artigo 44 da xa citada Lei 39/2015, do 1 de outubro. Así mesmo, este anuncio publicarase no Diario Oficial de Galicia, ben que se fai constar que a eficacia da notificación quedará supeditada á súa publicación no taboleiro de edictos único (TEU) do Boletín Oficial del Estado (BOE).</p>
    <p>Santiago de Compostela, 16 de febreiro de 2017</p>
    <footer><p>Tomás Fernández-Couto Juanas<br>Director xeral de Ordenación Forestal</p></footer>
    <h2>ANEXO</h2>
    <p>Expediente: procedemento para declarar a perda total do dereito ao cobramento da axuda no expediente de subvención número 12270117/2008.</p>
    <p>Interesado: José Martínez López.</p>
    <p>Acto de notificación: resolución.</p>
    <p>Último enderezo coñecido: rúa Diego Pazos, 56, 3º B, 27600 Sarria, Lugo.</p>
    <p>Expediente: procedemento para declarar a perda total do dereito ao cobramento da axuda no expediente de subvención número 12320082/2008.</p>
    <p>Interesada: Sara Vila Saa.</p>
    <p>Acto de notificación: resolución.</p>
    <p>Último enderezo coñecido: rúa Bedoya, 24, portal baixo, 32004 Ourense.</p>

