---
date: '2017-03-03'
id: CA01-270217-0002
page: 11033
number: 44
agency: Consellería de Facenda
section: IV. Oposicións e concursos.
title: >-
  RESOLUCIÓN do 23 de febreiro de 2017, do tribunal designado para xulgar o
  proceso selectivo para o ingreso no corpo administrativo da Administración
  xeral da Comunidade Autónoma de Galicia, subgrupo C1, sistema de acceso libre.
range: Resolución
url: >-
  https://www.xunta.gal/dog/Publicados/2017/20170303/AnuncioCA01-270217-0002_gl.html
---
<p>Na sesión que tivo lugar o 23 de febreiro de 2017, o tribunal do proceso selectivo convocado pola Orde do 15 de xuño de 2015 pola que se convoca proceso selectivo para o ingreso no corpo administrativo da Administración xeral da Comunidade Autónoma de Galicia, subgrupo C1, sistema de acceso libre, e modificada pola Orde do 12 de novembro de 2015, de conformidade co disposto nas bases da convocatoria, adoptou os seguintes acordos:</p>
    <p>Primeiro. Realizar os trámites para a publicación das puntuacións obtidas polos aspirantes presentados ao terceiro exercicio do proceso de selección. </p>
    <p>Segundo. De acordo co establecido na base II.1.3 da orde da convocatoria, superaron o exercicio aqueles aspirantes que tivesen unha puntuación mínima de dez (10) puntos.</p>
    <p>Terceiro. De acordo co disposto na base II.2.7 da orde da convocatoria, concédese un prazo de dez (10) días hábiles para os efectos de alegacións, que se contarán desde a publicación no <em>Diario Oficial de Galicia </em>da resolución do tribunal pola que se fan públicas as puntuacións do terceiro exercicio do proceso de selección.</p>
    <p>Cuarto. De acordo co disposto na base III.13 da orde da convocatoria, contra esta resolución poderase interpoñer recurso de alzada ante o conselleiro competente en materia de Función Pública nos termos previstos nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 23 de febreiro de 2017</p>
    <footer><p>Francisco Tomás Couso González<br>Presidente do tribunal</p></footer>

