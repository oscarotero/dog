---
date: '2017-11-09'
id: G0198-311017-0001
page: 51675
number: 213
agency: Axencia Galega de Innovación
section: III. Outras disposicións.
title: >-
  RESOLUCIÓN do 31 de outubro de 2017 pola que se adxudican as axudas para a
  creación, posta en marcha e consolidación de unidades mixtas de investigación
  aliñadas cos retos estratéxicos e prioridades identificadas na RIS3 para
  Galicia, cofinanciadas polo Fondo Europeo de Desenvolvemento Rexional (Feder)
  no marco do programa operativo Feder Galicia 2014-2020, convocadas pola
  Resolución do 26 de maio de 2017.
range: Resolución
url: >-
  https://www.xunta.gal/dog/Publicados/2017/20171109/AnuncioG0198-311017-0001_gl.html
---
<p>A Resolución da Axencia Galega de Innovación do 26 de maio de 2017 (DOG nº 108, do 8 de xuño) estableceu as bases reguladoras para a concesión, en réxime de concorrencia competitiva, das subvencións para a creación, posta en marcha e consolidación de unidades mixtas de investigación aliñadas cos retos estratéxicos e prioridades identificadas na RIS3 para Galicia, cofinanciadas polo Fondo Europeo de Desenvolvemento Rexional (Feder) no marco do programa operativo Feder Galicia 2014-2020 e procedeu á súa convocatoria para o ano 2017.</p>
    <p>Os artigos 3 e 4 desta resolución de convocatoria establecen os requisitos que deben cumprir, respectivamente, os beneficiarios e as unidades mixtas de investigación para poder optar ás axudas.</p>
    <p>A comisión de valoración prevista no artigo 15 das bases reguladoras, reunida o 5 de outubro de 2017, elaborou unha proposta de financiamento das solicitudes por orde decrecente da puntuación acadada, tendo en conta os informes de valoración emitidos polos expertos, ata o esgotamento do crédito previsto na convocatoria.</p>
    <p>Así mesmo, a comisión de valoración propuxo unha lista de suplentes coas solicitudes para as cales non se dispón de crédito para o seu financiamento, pero que acadaron unha puntuación igual ou superior a 60 puntos, e a denegación das solicitudes que non acadaron unha puntuación mínima de 60 puntos, conforme o disposto no artigo 16 das bases reguladoras.</p>
    <p>No artigo 19 da convocatoria regúlanse a resolución e a notificación destas axudas unha vez que a comisión de valoración seleccione as solicitudes admitidas e emita un informe no cal se concrete o resultado da avaliación efectuada e a contía da axuda proposta, conforme os criterios establecidos nos artigos 16 e 17.</p>
    <p>De acordo con isto,</p>
    <h2>RESOLVO:</h2>
    <p>1. Conceder as axudas para a creación, posta en marcha e consolidación das unidades mixtas de investigación que figuran como anexo I a esta resolución, por orde decrecente de puntuación ata o esgotamento do crédito dispoñible na convocatoria, por un importe total de 5.000.000,00 euros, coa seguinte distribución:</p>
    <table>
     <tbody>
      <tr>
       <td>Aplicación orzamentaria</td>
       <td>Ano 2017 (€)</td>
       <td>Ano 2018 (€)</td>
       <td>Ano 2019 (€)</td>
       <td>Ano 2020 (€)</td>
       <td>Total (€)</td>
      </tr>
      <tr>
       <td>09.A3.561A.781.0</td>
       <td>347.038,04</td>
       <td>1.512.867,74</td>
       <td>1.199.743,42</td>
       <td>901.207,94</td>
       <td>3.960.857,14</td>
      </tr>
      <tr>
       <td>09.A3.561A.743.0</td>
       <td>76.961,96</td>
       <td>412.132,26</td>
       <td>300.256,58</td>
       <td>249.792,06</td>
       <td>1.039.142,86</td>
      </tr>
      <tr>
       <td>Total</td>
       <td>424.000,00</td>
       <td>1.925.000,00</td>
       <td>1.500.000,00</td>
       <td>1.151.000,00</td>
       <td>5.000.000,00</td>
      </tr>
     </tbody>
    </table>
    <p>Estas axudas están cofinanciadas no marco do programa operativo Feder Galicia 2014-2020, eixe 1: «Promover o desenvolvemento tecnolóxico, a innovación e unha investigación de calidade», prioridade de investimento 1.2: «O fomento do investimento empresarial en I+i, o desenvolvemento de vínculos e sinerxías entre as empresas, os centros de investigación e desenvolvemento e o sector do ensino superior, en particular mediante o fomento do investimento no desenvolvemento de produtos e servizos, a transferencia de tecnoloxía, a innovación social, a innovación ecolóxica, as aplicacións de servizo público, o estímulo da demanda, a interconexión en rede, as agrupacións e a innovación aberta a través dunha especialización intelixente, e mediante o apoio á investigación tecnolóxica e aplicada, liñas piloto, accións de validación precoz dos produtos, capacidades de fabricación avanzada e primeira produción, en particular, en tecnoloxías facilitadoras esenciais e difusión de tecnoloxías polivalentes». Obxectivo específico 1.2.3: «Fomento e xeración de coñecemento de fronteira, desenvolvemento de tecnoloxías emerxentes, tecnoloxías facilitadoras esenciais e coñecemento orientado aos retos da sociedade» e actuación 1.2.3.2: «Actividades de investigación e innovación para o desenvolvemento de proxectos estratéxicos público-privados: centros mixtos de I+D+i».</p>
    <p>O pagamento destas axudas realizarase conforme o establecido no artigo 26 da resolución de convocatoria.</p>
    <p>Para a xustificación da subvención deberá presentarse a documentación indicada no artigo 25 da convocatoria nos prazos establecidos no punto 2 do citado artigo (modificado pola Resolución do 19 de outubro de 2017, publicada no DOG nº 204, do 26 de outubro).</p>
    <p>2. Establecer a lista de suplentes que figura como anexo II a esta resolución coas solicitudes que obtiveron unha puntuación inferior á das solicitudes do anexo I e igual ou superior a 60 puntos e que non poden ser financiadas por terse agotado os créditos dispoñibles na convocatoria.</p>
    <p>3. Denegar as axudas solicitadas que se relacionan a continuación por non ter acadado a puntuación mínima de 60 puntos establecida na convocatoria para ser financiables.</p>
    <table>
     <tbody>
      <tr>
       <td>Nº de expediente</td>
       <td>Modalidade</td>
       <td>Representante UMI solicitante</td>
       <td>NIF</td>
       <td>Integrantes UMI</td>
       <td>Denominación UMI</td>
      </tr>
      <tr>
       <td>IN853A-2017/02</td>
       <td>Consolidación UMI</td>
       <td>Cetaqua Galicia</td>
       <td>G70312020</td>
       <td>Cetaqua Galicia
        Viaqua Gestión Integral de Aguas de Galicia, S.A.U.</td>
       <td>CIGAT PLUS</td>
      </tr>
      <tr>
       <td>IN853A-2017/07</td>
       <td>Nova UMI</td>
       <td>USC</td>
       <td>Q1518001A</td>
       <td>USC
        Lácteos Industriales Agrupados, S.A.</td>
       <td>Unidade de novos procesos, innovación e valorización de compoñentes lácteos (Unpivacol)</td>
      </tr>
     </tbody>
    </table>
    <p>Contra esta resolución, sen prexuízo de que os interesados poidan exercer calquera outro que consideren procedente, poderán interpoñer recurso de alzada no prazo dun mes desde o día seguinte ao da publicación desta resolución no Diario Oficial de Galicia, perante o presidente da Axencia Galega de Innovación.</p>
    <p>Santiago de Compostela, 31 de outubro de 2017</p>
    <footer><p>Patricia Argerey Vilar<br>Directora da Axencia Galega de Innovación</p></footer>

