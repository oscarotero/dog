---
date: '2017-11-09'
id: G0426-061117-0004
page: 51674
number: 213
agency: Consellería do Medio Rural
section: III. Outras disposicións.
title: >-
  CORRECCIÓN DE ERROS. Orde do 30 de outubro de 2017 pola que se establecen as
  bases reguladoras das axudas destinadas a garantir a subministración de auga
  ás explotacións agrarias, e se convocan para o ano 2017.
range: Corrección de orde
url: >-
  https://www.xunta.gal/dog/Publicados/2017/20171109/AnuncioG0426-061117-0004_gl.html
---
<p>Advertidos erros na Orde do 30 de outubro de 2017, publicada no <em>Diario Oficial de Galicia</em> número 208, do 2 de novembro de 2017, cómpre facer as oportunas correccións:</p>
    <p>Na páxina 50758, no primeiro parágrafo do artigo 3, onde di: «..., das zonas declaradas de alerta ou de prealerta por seca no ano 2017 nas demarcacións hidrográficas de Galicia Costa, Miño-Sil e do Douro no momento da publicación desta convocatoria», debe dicir: «..., das zonas declaradas de alerta ou de prealerta por seca no ano 2017 nas demarcacións hidrográficas de Galicia Costa, Miño-Sil, Cantábrico occidental e do Douro no momento da publicación desta convocatoria».</p>
    <p>Na páxina 50759, no primeiro parágrafo desta páxina, onde di: «b) Ter localizada a explotación principal nunha zona declarada de alerta ou prealerta no ano 2017 nas demarcacións hidrográficas de Galicia Costa, Miño-Sil e do Douro no momento da publicación desta convocatoria», debe dicir: «b) Ter localizada a explotación principal nunha zona declarada de alerta ou prealerta no ano 2017 nas demarcacións hidrográficas de Galicia Costa, Miño-Sil, Cantábrico occidental e do Douro no momento da publicación desta convocatoria».</p>
    <p>Na páxina 50760, no apartado a) do punto primeiro do artigo 5, onde di: «Novas estruturas e mellora das estruturas existentes para o abastecemento de auga tales como balsas de almacenamento, bebedoiros, conducións para o seu abastecemento, sempre que non supoña unha nova captación de auga», debe dicir: «Novas estruturas e mellora das estruturas existentes para o abastecemento de auga tales como balsas de almacenamento, bebedoiros, conducións para o seu abastecemento, sempre que non supoña unha nova captación de auga nunha canle fluvial».</p>

