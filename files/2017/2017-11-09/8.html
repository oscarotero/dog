---
date: '2017-11-09'
id: C141-061117-0001
page: 51682
number: 213
agency: Portos de Galicia
section: IV. Oposicións e concursos.
title: >-
  RESOLUCIÓN do 10 de outubro de 2017 pola que se convoca proceso selectivo para
  a contratación de persoal laboral interino.
range: Resolución
url: >-
  https://www.xunta.gal/dog/Publicados/2017/20171109/AnuncioC141-061117-0001_gl.html
---
<p>Posto de traballo que se convoca: persoal laboral interino na categoría de celador/a gardapeiraos.</p>
    <p>Tipo de contratación: o contrato de traballo revestirá a modalidade de contrato de interinidade e efectuarase a contratación con carácter temporal ata que se reincorpore ao posto de traballo o traballador substituído.</p>
    <p>Destino: Zona Sur de Portos de Galicia (porto do Grove).</p>
    <p>Prazo de presentación de solicitudes polos aspirantes: dez (10) días hábiles contados desde o día seguinte ao da publicación no Diario Oficial de Galicia do anuncio indicativo das bases. Así mesmo, solicitarase á Oficina de Emprego unha terna de candidatos.</p>
    <p>Lugar onde se poden obter as bases completas do procedemento: as bases poderanse obter na oficina dos servizos centrais da entidade pública Portos de Galicia, sita no edificio de Área Central, praza de Europa, 5-A, 6º, 15707 Santiago de Compostela, e poderanse descargar no seguinte enderezo electrónico: https://transparencia.xunta.gal/tema/informacion-en-materia-de-persoal/procesos-de-provision-transitoria.</p>
    <p>Forma e lugar de presentación de solicitudes: as solicitudes serán dirixidas á Comisión de Selección e deberán presentarse debidamente cubertas conforme o modelo de instancia que se recolle no anexo I das bases, no Rexistro Xeral da entidade pública Portos de Galicia, sito no edificio de Área Central, praza de Europa, 5-A, 6º, 15707 Santiago de Compostela, ou remitirse por correo certificado ao mesmo domicilio.</p>
    <p>Santiago de Compostela, 10 de outubro de 2017</p>
    <footer><p>José Juan Durán Hermida<br>Presidente de Portos de Galicia</p></footer>

