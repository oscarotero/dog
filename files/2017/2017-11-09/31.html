---
date: '2017-11-09'
id: G0424-111017-0003
page: 51722
number: 213
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 5 de outubro de 2017, da Xefatura Territorial de Ourense, pola
  se conceden as autorizacións administrativas previa e de construción dunha
  instalación eléctrica no concello de Esgos (expediente IN407A 2017/11-3).
range: Resolución
url: >-
  https://www.xunta.gal/dog/Publicados/2017/20171109/AnuncioG0424-111017-0003_gl.html
---
<p>Visto o expediente para outorgamento das autorizacións administrativas previa e de construción da instalación eléctrica que a continuación se describe e de acordo co anexo de reforma do proxecto presentado o día 29 de setembro de 2017:</p>
    <p>Solicitante: O Teso, S.C.</p>
    <p>Domicilio social: Penedos (Esgos).</p>
    <p>Denominación: modificación LMT e CT para granxa.</p>
    <p>Situación: Alto do Couso.</p>
    <p>Características técnicas:</p>
    <p>LMT aérea a 20 kV de 132 m, condutor LA-56 e orixe no apoio actual a substituir do CT Alto do Couso-granxa (32A863) e remate no apoio nova situación CT 32A863 intemperie de 50 kVA que aumenta a súa potencia a 100 kVA e R/T 20.000/400-230 V.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II do título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territoria resolve:</p>
    <p>Conceder a autorización previa e a autorización administrativa de construción á devandita instalación, cuxas características se axustarán en todas as súas partes ao proxecto arriba sinalado e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente. Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e en especial as relativas á ordenación do territorio e ao ambiente.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra a presente resolución poderá interpoñer recurso de alzada ante o conselleiro de Economía, Emprego e Industria no prazo dun mes contado a partir do día seguinte ao da notificación ou publicación desta resolución; tamén poderá interpoñer calquer outro recurso que considere pertinente ao seu dereito.</p>
    <p>Ourense, 5 de outubro de 2017</p>
    <footer><p>Santiago Álvarez González<br>Xefe territorial de Ourense</p></footer>

