---
date: '2017-02-20'
id: G0424-150217-0006
page: 8274
number: 35
agency: 'Consellería de Economía, Emprego e Industria'
section: III. Outras disposicións.
title: >-
  RESOLUCIÓN do 13 de febreiro de 2017, da Secretaría Xeral de Emprego, pola que
  se modifica a Resolución do 29 de novembro de 2016, pola que se dá publicidade
  ás festas laborais de carácter local para o ano 2017, correspondentes aos
  concellos das catro provincias da Comunidade Autónoma de Galicia.
range: Resolución
url: >-
  https://www.xunta.gal/dog/Publicados/2017/20170220/AnuncioG0424-150217-0006_gl.html
---
<p>Pola Resolución do 29 de novembro de 2016, da Secretaría Xeral de Emprego (DOG núm. 235, do 12 de decembro), deuse publicidade ás festas laborais de carácter local para o ano 2017, correspondentes aos concellos das catro provincias da Comunidade Autónoma de Galicia.</p>
    <p>Emitida certificación polo Concello da Gudiña, de Ourense, na cal se acorda modificar os festivos locais propostos para o ano 2017, a xefatura territorial da Consellería de Economía, Emprego e Industria de Ourense emite Resolución con data do 9 de febreiro de 2017, en que ordena publicar no <em>Boletín Oficial </em>da provincia de Ourense a modificación acordada polo Pleno da Corporación do Concello da Gudiña.</p>
    <p>Polo anteriormente exposto, </p>
    <p>DISPOÑO:</p>
    <p>Modifícase a Resolución do 29 de novembro de 2016, da Secretaría Xeral de Emprego, nos seguintes termos:</p>
    <p>No anexo III, provincia de Ourense, na páxina 54197, onde di: «33. A Gudiña: 25 de febreiro, Beato Sebastián de Aparicio; 24 de agosto, San Bartolomeu», debe dicir: «33. A Gudiña: 27 de febreiro; 24 de agosto, San Bartolomeu».</p>
    <footer><p>Covadonga Toca Carús<br>Secretaria xeral de Emprego</p></footer>

