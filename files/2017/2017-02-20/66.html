---
date: '2017-02-20'
id: L148-140217-0001
page: 8405
number: 35
agency: Concello de Miño
section: VI. Anuncios. b) Administración local.
title: >-
  ANUNCIO da aprobación inicial da modificación puntual número 4 do Plan xeral
  de ordenación municipal.
range: Anuncio
url: >-
  https://www.xunta.gal/dog/Publicados/2017/20170220/AnuncioL148-140217-0001_gl.html
---
<p>O Pleno do Concello de Miño, na sesión extraordinaria do 6 de febreiro de 2017, adoptou entre outros, o seguinte acordo:</p>
    <p>Primeiro. Aprobar inicialmente o documento de modificación puntual número 4 do PXOM, sometendo o expediente a información pública, durante o prazo de dous meses, mediante anuncio no DOG e nun dos xornais de maior difusión na provincia.</p>
    <p>Segundo. Remitir copia de toda a documentación ao órgano competente en materia de urbanismo, que dará audiencia aos municipios limítrofes e acadará os informes sectoriais autonómicos preceptivos.</p>
    <p>Terceiro. Acordar a suspensión de licenzas nas edificacións que se pretenden incluír no catálogo de protección, así como nos núcleos nos que se propón a modificación das aliñacións e clasificación do solo, de acordo co documento de modificación puntual número 4 do PXOM, polo prazo de dous anos, que se contará desde a data do acordo de aprobación inicial, extinguíndose a dita suspensión en todo caso coa aprobación definitiva da modificación puntual. </p>
    <p>O que se fai público de conformidade co disposto no artigo 60.6 da Lei 2/2016, do 10 de febreiro, do solo de Galicia.</p>
    <p>Miño, 13 de febreiro de 2017</p>
    <footer><p>Ricardo A. M. Sánchez Oroza<br>Alcalde</p></footer>

