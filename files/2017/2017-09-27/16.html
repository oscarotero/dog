---
date: '2017-09-27'
id: G2348-080917-0001
page: 44091
number: 184
agency: Xulgado do Social número 5 da Coruña
section: V. Administración de xustiza.
title: EDICTO (750/2015).
range: Edicto
url: >-
  https://www.xunta.gal/dog/Publicados/2017/20170927/AnuncioG2348-080917-0001_gl.html
---
<p>Eu, María Jesús Hernando Arenas, letrada da Administración de xustiza do Xulgado do Social número 5 da Coruña, fago saber que no procedemento de despedimento/cesamentos en xeral 750/2015 deste xulgado do social, seguido por instancia de Alfonso Jesús Barrera García contra Transportes Teolindo Dos Coruña, S.L., Fondo de Garantía Salarial, Ver_PDF, administración concursal de Transportes Teolindo Dos Coruña, S.L. administración concursal, Cristina Aguiar Ríos sobre despedimento, se ditou sentenza 536 do 4 de setembro de 2017 cuxa resolución di:</p>
    <p>«Que debo de estimar e estimo a demanda de extinción da relación laboral promovida por instancia do demandante Alfonso Jesús Barrera García fronte á mercantil Transportes Teolindo Dos Coruña, S.L., e a súa administración concursal, declarando a extinción da relación laboral e condenando a dita mercantil a aboar ao demandante en concepto de indemnización a cantidade de vinte e catro mil dous euros con sesenta e oito céntimos, con todas as consecuencias inherentes á devandita declaración. Así mesmo, condeno a dita mercantil a aboar ao demandante a cantidade de once mil novecentos noventa e cinco euros con tres céntimos (11.995,03 euros) en concepto de salarios debidos e vacacións así como o xuro de demora do 10 %.</p>
    <p>Ningunha responsabilidade alcanza nesta instancia o Fogasa sen prexuízo do previsto no artigo 33 do ET.</p>
    <p>Debo absolver e absolvo a codemandada Ver_PDF das pretensións exercitadas contra esta.</p>
    <p>Notifíquese a presente resolución ás partes e fágaselles saber o seu dereito a interpoñer contra esta recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado o prazo de cinco días, a partir da súa notificación».</p>
    <p>E para que sirva de notificación en legal forma a Transportes Teolindo Dos Coruña, S.L. e a Ver_PDF, en ignorado paradoiro, expido o presente para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 8 de setembro de 2017</p>
    <footer><p>A letrada da Administración de xustiza</p></footer>

