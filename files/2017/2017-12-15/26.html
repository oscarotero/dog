---
date: '2017-12-15'
id: G0007-221117-0003
page: 56821
number: 237
agency: Xulgado do Social número 3 de Santiago de Compostela
section: V. Administración de xustiza.
title: EDICTO (537/2016).
range: Edicto
url: >-
  https://www.xunta.gal/dog/Publicados/2017/20171215/AnuncioG0007-221117-0003_gl.html
---
<p>PO procedemento ordinario 537/2016</p>
    <p>Procedemento orixe: /</p>
    <p>Sobre ordinario</p>
    <p>Demandante: Fundación Laboral de la Construcción</p>
    <p>Avogado: Adrián Núñez Fernández</p>
    <p>Demandados: Fogasa, Solar 5, S.L. </p>
    <p>Avogado: letrado de Fogasa</p>
    <p>Eu, Susana Varela Amboage, letrada da Administración de xustiza do Xulgado do Social número 3 de Santiago de Compostela, fago saber que no procedemento ordinario 537/2016 deste xulgado do social, seguido por instancia da Fundación Laboral de la Construcción contra Solar 5, S.L., Fogasa sobre ordinario, se ditou a seguinte resolución:</p>
    <p>«Sentenza 524/2017.</p>
    <p>Santiago de Compostela, 21 de novembro de 2017.</p>
    <p>Visto por min, María Sánchez Galindo, xuíza substituta do Xulgado do Social número 3 dos de Santiago de Compostela, o estado procesual que manteñen as presentes actuacións, rexistradas ante este órgano xudicial como PO (en materia de reclamación de cantidades, concretamente reclamación de diferenzas salariais) baixo o número 537/2016, nas que é parte demandante a Fundación Laboral de la Construcción, asistida pola procuradora dos tribunais Sra. Fernández Durán, e é parte demandada a mercantil Meco Solar 5, S.L., que non comparece ao acto de xuízo a pesar de constar citada en legal forma e tempo en unidade de autos, en nome da súa maxestade o rei veño a ditar esta con base nos seguintes.</p>
    <p>Parte dispositiva.</p>
    <p>Que debo estimar e estimo a demanda presentada pola Fundación Laboral de la Construcción, representada pola procuradora dos tribunais Sra. Fernández Durán, fronte á empresa Meco Solar 5, S.L. e, en consecuencia, debo condenar e condeno, a empresa demandada a aboar á Fundación demandante a cantidade de 326,16 euros en concepto de achega acordada en convenio aplicable e percibida desde o mes de xaneiro de 2014 ata o mes de decembro de 2014 xunto coa porcentaxe do 20 % en concepto de recarga por mora no pagamento da achega ex artigo 114 do Convenio xeral do sector da construción aplicable.</p>
    <p>Que, así mesmo, debo condenar e condeno a empresa demandada, Meco Solar 5, S.L., a aboar as custas por temeridade causadas nesta instancia ex artigo 66.3 da Lei reguladora da xurisdición social.</p>
    <p>Notifíquese esta sentenza ás partes interesadas, coa advertencia de que esta é firme e contra ela non cabe interpoñer recurso de suplicación de acordo co disposto no artigo 191.2.g) da Lei reguladora da xurisdición social.</p>
    <p>Así, por esta miña sentenza da que se unirá testemuño literal aos autos orixinais, María Sánchez Galindo, xuíza substituta do Xulgado do Social 3 de Santiago de Compostela, pronúncioo, mándoo e asínoo.</p>
    <p>A xuíza substituta».</p>
    <p>E para que sirva de notificación en legal forma a Meco Solar 5, S.L., en ignorado paradoiro, expido este edicto para a súa inserción no <em>Diario Oficial de Galicia </em>e no taboleiro de anuncios deste xulgado.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 22 de novembro de 2017</p>
    <footer><p>A letrada da Administración de xustiza</p></footer>

