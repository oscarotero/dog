---
date: '2017-12-15'
id: G2411-231117-0001
page: 56815
number: 237
agency: Xulgado do Social número 2 de Santiago de Compostela
section: V. Administración de xustiza.
title: EDICTO (425/2015).
range: Edicto
url: >-
  https://www.xunta.gal/dog/Publicados/2017/20171215/AnuncioG2411-231117-0001_gl.html
---
<p>Eu, Marina Pilar García de Evan, letrada da Administración de xustiza do Xulgado do Social número 2 de Santiago de Compostela, fago saber que no procedemento ordinario 425/2015 deste xulgado do social, seguido por instancia de Dolores Chenlo Fernández contra José Antonio Riveiro Codesido y Otro, S.C., Mario Riveiro Codesido, Mónica Riveiro Codesido e o Fondo de Garantía Salarial, sobre cantidade, ditouse a seguinte resolución:</p>
    <p>«Decido que debo estimar a demanda presentada a instancia de Dolores Chenlo Fernández, representada e asistida polo letrado Sr. De la Torre Lobato, contra José Antonio Riveiro Codesido y Otros, S.C., Mario Riveiro Codesido, Mónica Riveiro Codesido e Fogasa, que non comparecen malia estaren debidamente citados, e debo condenar directamente a sociedade civil José Antonio Rivero Codesido y Otros, S.C. ao aboamento da cantidade de 1.410,36 euros e, subsidiariamente, en proporción da súa respectiva participación na sociedade, os socios que a integran, e todo iso co xuro de demora que se contén no artigo 29.3 do ET sobre a devandita cantidade, devindicado desde a data de presentación da papeleta de conciliación (STS 17.6.2014) ata a presente resolución, e os do artigo 576 da LAC a partir da presente resolución.</p>
    <p>Debo absolver e absolvo o Fogasa sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
    <p>Notifíquese ás partes a presente resolución, facéndolles saber que fronte a ela non cabe interpoñer recurso de suplicación.</p>
    <p>A anterior resolución entregarase ao letrado da Administración de xustiza para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mándoo e asínoo».</p>
    <p>E para que sirva de notificación en legal forma a José Antonio Riveiro Codesido y Otro, S.C., Mario Riveiro Codesido e Mónica Riveiro Codesido, en ignorado paradoiro, expido o presente para a súa inserción no DOG.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 16 de novembro de 2017</p>
    <footer><p>A letrada da Administración de xustiza</p></footer>

