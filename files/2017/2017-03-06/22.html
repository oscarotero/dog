---
date: '2017-03-06'
id: G2347-130217-0001
page: 11361
number: 45
agency: Xulgado do Social número 4 da Coruña
section: V. Administración de xustiza.
title: EDICTO (537/2014).
range: Edicto
url: >-
  https://www.xunta.gal/dog/Publicados/2017/20170306/AnuncioG2347-130217-0001_gl.html
---
<p>Eu, Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos número 537/2014 por instancia de Luis Caamaño Romar contra as empresas E.S.A. Betanzos Ferroterra, S.L. (desistida), Norte Forestal, S.A. (desistida), a empresa Servicios Agrarios Ulla-Salnés, S.L. e o Fondo de Garantía Salarial, sobre cantidade, nos cales se ditou sentenza o 7.2.2017 que, copiada nos particulares necesarios, di así:</p>
    <p>Resolución:</p>
    <p>Estímase a demanda formulada por Luis Caamaño Romar fronte a E.S.A. Betanzos Ferroterra, S.L. (desistida), Norte Forestal, S.A. (desistida) e Servicios Agrarios Ulla-Salnés, S.L., con intervención do Fondo de Garantía Salarial, e, en consecuencia, condénase a empresa Servicios Agrarios Ulla-Salnés, S.L. a aboar a Luis Caamaño Romar a cantidade de mil trescentos sesenta e oito euros con cinco céntimos (1.368,05 euros).</p>
    <p>Notifíquese a presente resolución ás partes, facéndolles saber que contra ela non cabe recurso de suplicación por razón da contía, sen prexuízo dos demais motivos previstos no artigo 191 da LRXS.</p>
    <p>A competencia para coñecer o recurso de suplicación corresponderá, se é o caso, ao Tribunal Superior de Xustiza de Galicia, o cal se debe anunciar neste xulgado no prazo dos cinco días seguintes á notificación desta resolución, abondando a manifestación da parte ou do seu avogado, graduado social ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, no momento de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña.</p>
    <p>E para que conste, para os efectos da súa publicación no Diario Oficial de Galicia co fin de que sirva de notificación en forma ás empresas E.S.A. Betanzos Ferroterra, S.L. e a empresa Servicios Agrarios Ulla-Salnés, S.L. expido e asino o presente edicto.</p>
    <p>A Coruña, 13 de febreiro de 2017</p>
    <footer><p>A secretaria xudicial</p></footer>

