---
date: '2017-03-06'
id: G0426-220217-0002
page: 11425
number: 45
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 13 de febreiro de 2017, da Xefatura Territorial de Lugo, polo que
  se fai pública a proposta dunha liña de deslindamento con propiedades
  particulares do monte veciñal en man común (MVMC) de Negradas, pertencente á
  comunidade de Negradas, no concello de Guitiriz.
range: Anuncio
url: >-
  https://www.xunta.gal/dog/Publicados/2017/20170306/AnuncioG0426-220217-0002_gl.html
---
<p>Para os efectos previstos no artigo 54 da Lei 7/2012, do 28 de xuño, de montes de Galicia, e segundo o disposto no artigo 44 da Lei 39/2015, do 1 de outubro, do procedemento administrativo común das administracións públicas, dáselle publicidade á proposta de deslindamento do monte veciñal en man común (MVMC) de Negradas con propiedades particulares, presentada o 22 de decembro de 2016 pola comunidade de Negradas.</p>
    <p>Con data do 23 de xaneiro de 2017, o Servizo de Montes de Lugo emitiu un informe favorable sobre a devandita proposta, ao considerar que non existe menoscabo da integridade do MVMC.</p>
    <p>Contra a proposta de deslindamento, no prazo dun mes, que comezará a contar a partir do día seguinte ao da publicación deste anuncio no Boletín Oficial del Estado, as persoas interesadas poderán presentar alegacións e títulos que acrediten a propiedade ou a posesión dos predios afectados, ante a comunidade propietaria do MVMC de Negradas. </p>
    <p>Durante este prazo, a documentación estará dispoñible no Servizo de Montes de Lugo, sito na rolda da Muralla, 70, baixo 2º, das 9.00 ás 14.00 horas, de luns a venres, para os efectos de coñecer integramente o contido da dita proposta.</p>
    <p>Lugo, 13 de febreiro de 2017</p>
    <footer><p>Mª Olga Iglesias Fontal<br>Xefa territorial de Lugo</p></footer>

