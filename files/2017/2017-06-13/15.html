---
date: '2017-06-13'
id: G0164-060617-0001
page: 28827
number: 111
agency: 'Consellería de Cultura, Educación e Ordenación Universitaria'
section: IV. Oposicións e concursos.
title: >-
  ANUNCIO do 2 de xuño de 2017, da Dirección Xeral de Centros e Recursos
  Humanos, polo que se emprazan as persoas interesadas no procedemento abreviado
  83/2017, seguido no Xulgado do Contencioso-Administrativo número 2 da Coruña.
range: Anuncio
url: >-
  https://www.xunta.gal/dog/Publicados/2017/20170613/AnuncioG0164-060617-0001_gl.html
---
<p>Manuel Ángel Matos Fuentes interpuxo recurso contencioso-administrativo que se tramita como procedemento abreviado núm. 83/2017 no Xulgado do Contencioso-Administrativo número 2 da Coruña. O dito recurso contencioso-administrativo ten por obxecto a Orde do 8 de marzo de 2017 (DOG do 16 de marzo), pola que se convoca concurso de méritos para a selección e nomeamento da Dirección dos centros públicos que imparten as ensinanzas reguladas na Lei orgánica 2/2016, do 3 de maio.</p>
    <p>De conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a través do presente anuncio notifícase a interposición do antedito recurso contencioso-administrativo, para xeral coñecemento de todas as persoas interesadas, que se emprazan para que poidan comparecer, se o consideran oportuno, no Xulgado do Contencioso-Administrativo número 2 da Coruña (rúa Enrique Mariñas s/n, Edificio Proa, 5º andar, na cidade da Coruña), no prazo de nove días, para constituírse como parte interesada no proceso xudicial indicado. Ese prazo dos 9 días comeza a contar desde o día seguinte ao da publicación deste escrito.</p>
    <p>Santiago de Compostela, 2 de xuño de 2017</p>
    <footer><p>José Manuel Pinal Rodríguez<br>Director xeral de Centros e Recursos Humanos</p></footer>

