---
date: '2017-01-31'
id: G2410-120117-0001
page: 4461
number: 21
agency: Xulgado do Social número 1 de Santiago de Compostela
section: V. Administración de xustiza.
title: EDICTO (ETX 243/2016).
range: Edicto
url: >-
  https://www.xunta.gal/dog/Publicados/2017/20170131/AnuncioG2410-120117-0001_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento execución de títulos xudiciais 243/2016 deste xulgado do social, seguido por instancia de José Antonio Villar Horta contra Galicarbo, S.L. e Fogasa, se ditaron as seguintes resolucións:</p>
    <p>Auto:</p>
    <p>Maxistrada xuíza: Ana María Souto González.</p>
    <p>En Santiago de Compostela, vinte e sete de decembro de dous mil dezaseis.</p>
    <p>Antecedentes de feito:</p>
    <p>Primeiro. José Antonio Villar Horta solicitou a execución da sentenza nº 543/2016, con data do 20.9.2016, ditada no procedemento DSP 543/2016 fronte a Galicarbo, S.L. e Fogasa.</p>
    <p>Fundamentos de dereito:</p>
    <p>Primeiro. O exercicio da potestade xurisdicional xulgando e facendo executar o xulgado, corresponde exclusivamente aos xulgados e tribunais determinados nas leis e nos tratados internacionais (artigo 117 CE e artigo 2 LOPX).</p>
    <p>O artigo 237.2 LXS establece que a execución de sentenzas firmes será levada a cabo polo órgano xudicial que tiver coñecido do asunto en instancia, polo que corresponde a este Xulgado do Social número 1 o despacho da execución deste título xudicial.</p>
    <p>Segundo. A execución iniciarase por instancia de parte e, unha vez iniciada esta tramitarase de oficio ditándose para o efecto as resolucións necesarias (artigo 239 LXS).</p>
    <p>Terceiro. Despois de transcorrer o termo establecido no artigo 279 LXS, sen que conste que a empresa demandada procedese á readmisión do/s traballador/es no prazo e condicións legalmente previsto, corresponde, de conformidade co establecido no artigo 280 LXS, despachar execución do resolto en sentenza.</p>
    <p>Vistos os preceptos legais citados e demais de xeral e pertinente aplicación,</p>
    <p>Parte dispositiva:</p>
    <p>Dispoño:</p>
    <p>– Despachar orde xeral de execución do título indicado a favor do executante José Antonio Villar Horta fronte a Galicarbo, S.L., Fogasa, parte executada.</p>
    <p>– De conformidade co disposto no artigo 280 LXS e conforme o solicitado na demanda executiva, a letrada da Administración de xustiza sinalará data para vista do incidente.</p>
    <p>Notifíqueselles ás partes, facéndolles saber que en aplicación do mandato contido no artigo 53.2 da LXS, no primeiro escrito ou comparecencia perante o órgano xudicial, as partes ou interesados e, se é o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin, producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación: mediante recurso de reposición que se interpoñerá no prazo de tres días hábiles seguintes ao da súa notificación con expresión da/s infracción/s cometida/s na resolución, cumprimento ou incumprimento de orzamentos e requisitos procesuais exixidos e/ou oposición á execución despachada nos termos previstos no artigo 239.4 da Lei reguladora da xurisdición social, sen que a interposición do recurso teña efectos suspensivos con respecto á resolución recorrida.</p>
    <p>Así o acorda e asina SSª. Dou fe.</p>
    <p>A maxistrada          A letrada da Administración de xustiza</p>
    <p>Dilixencia de ordenación:</p>
    <p>Letrada da Administración de xustiza: María Teresa Vázquez Abades.</p>
    <p>En Santiago de Compostela, dous de xaneiro de dous mil dezasete.</p>
    <p>Despois de presentar o traballador José Antonio Villar Horta exixindo o cumprimento polo empresario Galicarbo, S.L.U. da obriga de readmisión, e despois de despacharse auto de execución con data do 27.12.2016, de conformidade co artigo 280 da LXS, acordo:</p>
    <p>– Citar de comparecencia as partes e o Fondo de Garantía Salarial coas advertencias legais e facéndolles saber que deben asistir cos medios de proba de que intenten valerse, e fixo o próximo día 28.2.2017 ás 13.45 horas para a realización da comparecencia.</p>
    <p>De non asistir o/ow traballador/es ou comparecer quen o/os represente teráselle/s por desistido/s na súa solicitude; se non o fixese o empresario ou o seu representante realizarase o acto sen a súa presenza.</p>
    <p>Así mesmo, acordo a citación da demandada Galigarbo, S.L.U. por medio de edictos, tendo en conta que se atopa en ignorado paradoiro.</p>
    <p>Notifíqueselles ás partes, facéndolles saber que en aplicación do mandato contido no artigo 53.2 da LXS, no primeiro escrito ou comparecencia perante o órgano xudicial, as partes ou interesados, e, se é o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin, producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación: mediante recurso de reposición que se interpoñerá perante quen dita esta resolución, no prazo de tres días hábiles seguintes ao da súa notificación con expresión da infracción que a xuízo do recorrente contén esta, sen que a interposición do recurso teña efectos suspensivos con respecto á resolución recorrida.</p>
    <p>A letrada da Administración de xustiza</p>
    <p>E para que sirva de notificación en legal forma a Galicarbo, S.L.U., en ignorado paradoiro, expido o presente para a súa inserción no Diario Oficial de Galicia.</p>
    <p>Santiago de Compostela, 2 de xaneiro de 2017</p>
    <footer><p>A letrada da Administración de xustiza</p></footer>

