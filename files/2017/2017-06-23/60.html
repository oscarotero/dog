---
date: '2017-06-23'
id: G1096-130617-0001
page: 31184
number: 119
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 7 de xuño de 2017 pola que se notifica a imposición dunha terceira
  multa coercitiva devolta polo servizo de Correos por resultar os seus
  destinatarios ausentes na repartición (expediente IU1/49/2011-C1).
range: Cédula
url: >-
  https://www.xunta.gal/dog/Publicados/2017/20170623/AnuncioG1096-130617-0001_gl.html
---
<p>O director da Axencia de Protección da Legalidade Urbanística ditou, o 20 de abril de 2017, unha resolución pola que se impón unha terceira multa coercitiva, derivada do expediente de reposición de la legalidad urbanística IU1/49/2011 como consecuencia de incumprir o ordeado na Resolución do 17 de setembro de 2012, na que se ordea a demolición de dúas edificacións de bloque de formigón acaroadas e unha soleira de formigón, realizadas sen autorización autonómica, no lugar do Carballo, parroquia de Carnoedo, no termo municipal de Sada, por resultar incompatibles co ordenamento urbanístico vixente.</p>
    <p>Ao non poderse realizar a notificación persoal daquela resolución José Goberteo Pires Martíns e Clementina Cándida Augusta, mediante esta cédula, e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícase aos interesados a dita resolución por medio dun anuncio no <em>Boletín Oficial del Estado</em> e a súa data de publicación é a que determina a eficacia do acto notificado. </p>
    <p>Tendo en conta que, en atención ao previsto no artigo 46 da Lei 39/2015, do 1 de outubro, do procedemento administrativo común das administracións públicas, o acto non se publica na súa integridade, comunícase aos interesados que o texto íntegro da resolución que se notifica atópase ao seu dispor nas dependencias da Axencia de Protección da Legalidade Urbanística, sita no Edificio Witland, Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación desta cédula. Transcorrido o devandito prazo a notificación entenderase producida.</p>
    <p>Contra esta resolución, que pon fin á vía administrativa, os interesados poden interpoñer recurso de reposición no prazo dun mes, contado a partir do día seguinte a aquel en que se teña producida a notificación, ante o director da Axencia de Protección da Legalidade Urbanística, ou ben, se non exercitan o seu dereito a presentar recurso potestativo de reposición, poden interpoñer directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición se sitúe o inmoble afectado, conforme o disposto no artigo 14.1, regra terceira da Lei 29/1998, reguladora da xurisdición contencioso-administrativa.</p>
    <p>Para que conste, e lles sirva de notificación aos citados interesados en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, expido e asino esta cédula.</p>
    <p>Santiago de Compostela, 7 de xuño de 2017</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

