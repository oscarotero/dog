---
date: '2017-01-04'
id: G1441-291216-0002
page: 501
number: 3
agency: Deputación Provincial de Pontevedra
section: VI. Anuncios. b) Administración local.
title: >-
  ANUNCIO de concurso público para o alleamento ou constitución dun dereito de
  superficie de parcelas do Plan de sectorizacion do solo rústico apto para
  urbanizar industrial Outeda-Curro (Barro).
range: Anuncio
url: >-
  https://www.xunta.gal/dog/Publicados/2017/20170104/AnuncioG1441-291216-0002_gl.html
---
<p>O Pleno da Corporación Provincial de Pontevedra, en sesión extraordinaria do día 28 de decembro de 2016, aprobou o expediente de alleamento ou a constitución dun dereito de superficie, mediante concurso público, de varias parcelas (48) resultantes do proxecto de parcelación do Plan de sectorización do solo rústico apto para urbanizar (SRAU) industrial Outeda-Curro, no municipio de Barro, Pontevedra, polo que se fai a seguinte convocatoria:</p>
    <p>1. Obxecto.</p>
    <p>O alleamento ou a constitución dun dereito de superficie, a través de procedemento aberto, de 48 parcelas resultantes do proxecto de parcelación do Plan de sectorización do solo rústico apto para urbanizar (SRAU) industrial Outeda-Curro, no municipio de Barro, Pontevedra.</p>
    <p>2. Garantías.</p>
    <p>Os licitadores deberán constituír garantía provisional equivalente ao 2 % do importe tipo ou base de licitación previsto no anexo 4 do prego, IVE excluído; no suposto de optar pola constitución dun dereito de superficie, a garantía provisional que hai que constituír será equivalente a media anualidade do canon tipo ou base de licitación, previsto no anexo 4, IVE excluído. </p>
    <p>A garantía consignarase, exclusivamente, na Caixa da Deputación de Pontevedra, en calquera das formas previstas no artigo 96 do TRLCSP.</p>
    <p>En canto á garantía definitiva e, se é o caso, á garantía de pagamento fraccionado, regúlase na cláusula 19ª do prego.</p>
    <p>3. Prazo de presentación de proposicións.</p>
    <p>As proposicións para tomar parte na presente contratación poderán presentarse no Rexistro Xeral da Deputación Provincial de Pontevedra, avenida Montero Ríos, s/n, CP 36071, ou na oficina periférica de Vigo, sita na rúa Porto 3, 36201, no prazo dun mes contado desde a última publicación do anuncio de licitación (BOP ou DOG).</p>
    <p>4. Cualificación da documentación e apertura de proposicións.</p>
    <p>A apertura do sobre B, correspondente á proposición técnica, terá lugar en acto público ás 10.00 horas do quinto día hábil seguinte ao día en que remate o prazo sinalado para a presentación de ofertas; en canto aos sobres A, documentación administrativa, e C, proposición económica, observarase o disposto na cláusula 17ª do prego.</p>
    <p>5. Información.</p>
    <p>Os pregos de cláusulas económico-administrativas, así como os seus cinco anexos, poderán consultarse na páxina web da Deputación: www.depontevedra.es. Así mesmo, o teléfono de información é 886 21 03 85.</p>
    <p>Pontevedra, 28 de decembro de 2016</p>
    <table>
     <tbody>
      <tr>
       <td><footer><p>P.D. (Resolución 2016007829, do 25.4.2016)<br>Carlos López Font<br>Deputado delegado de Economía,<br>Facenda e Réxime Interior</p></footer></td>
       <td><footer><p>Carlos Cuadrado Romay</p></footer>
        <footer><p>Secretario</p></footer></td>
      </tr>
     </tbody>
    </table>

