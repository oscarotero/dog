---
date: '2017-04-04'
id: G1994-150317-0001
page: 16027
number: 66
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (2784/2016).
range: Edicto
url: >-
  https://www.xunta.gal/dog/Publicados/2017/20170404/AnuncioG1994-150317-0001_gl.html
---
<p>M. Socorro Bazarra Varela, letrada da Administración de xustiza da sección número 1 da Sala Segunda do Social do Tribunal Superior de Xustiza de Galicia, fago saber que no procedemento de recurso de suplicación 2784/2016 desta sección, seguido por instancia de UTE Cerdedelo-Prado II contra o Fogasa, Transportes Arias, S.A., Borja González Rodríguez, admón. concursal de Transportes Arias (Pablo Fernández Rodríguez), sobre reclamación de cantidade, ditouse na data de hoxe a seguinte resolución:</p>
    <p>Na Coruña o 14 de marzo de 2017.</p>
    <p>O anterior escrito subscrito polo letrado Javier Egocheaga Laiz, en representación de UTE Cercedelo-Prado-II, únase ao recurso da súa razón xunto coas súas copias.</p>
    <p>Tense por interposto o recurso de casación para unificación de doutrina. Fórmese peza separada que se encabezará con testemuño da sentenza ditada por esta sala e emprácense as demais partes para que comparezan por escrito de letrado, ante a Sala do Social do Tribunal Supremo dentro do prazo de dez días e designando un domicilio para notificacións na sede da devandita sala, debendo acreditar a representación da parte, de non constar previamente nas actuacións.</p>
    <p>Emprácese a Transportes Arias, S.A. por medio de edicto no <em>Diario Oficial de Galicia </em>(DOG).</p>
    <p>Conforme o solicitado, expídanse testemuños con nota de firmeza, das sentenzas alegadas de contraste, ditadas polo Tribunal Superior de Xustiza de Galicia no RSU 4795/11 e no RSU 1481/14, os días 13.2.2014 e 8.7.2014, respectivamente, que quedarán unidas á peza do recurso</p>
    <p>Verificado, remítanse as actuacións ao devandito tribunal.</p>
    <p>A parte recorrente enténdese comparecida de dereito coa remisión das actuacións.</p>
    <p>Comuníquese ao Xulgado do Social número 2 de Ourense que a resolución desta sala foi impugnada en casación para unificación de doutrina.</p>
    <p>Notifíquese ás partes, facéndolles saber que contra a presente resolución non cabe recurso ningún.</p>
    <p>E para que sirva de notificación e emprazamento en legal forma a Transportes Arias, S.A., en ignorado paradoiro, expido o presente para a súa inserción no <em>Diario Oficial de Galicia</em> (DOG).</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 14 de marzo de 2017</p>
    <footer><p>A letrada da Administración de xustiza</p></footer>

