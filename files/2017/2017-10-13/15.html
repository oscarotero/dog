---
date: '2017-10-13'
id: G0198-051017-0001
page: 48034
number: 195
agency: Axencia Galega de Innovación
section: III. Outras disposicións.
title: >-
  RESOLUCIÓN do 29 de setembro de 2017 pola que se adxudican as axudas para a
  consolidación e a estruturación de unidades de investigación competitivas nos
  centros tecnolóxicos consolidados de Galicia convocadas pola Resolución do 23
  de maio de 2017 (Diario Oficial de Galicia número 107, do 7 de xuño).
range: Resolución
url: >-
  https://www.xunta.gal/dog/Publicados/2017/20171013/AnuncioG0198-051017-0001_gl.html
---
<p>Por Resolución da Axencia Galega de Innovación do 23 de maio de 2017 (<em>Diario Oficial de Galicia</em> número 107, do 7 de xuño) convocáronse as subvencións para a consolidación e a estruturación de unidades de investigación competitivas nos centros tecnolóxicos consolidados de Galicia.</p>
    <p>No seu artigo 12 regúlase a resolución e notificación destas axudas unha vez que a comisión de valoración avalíe as solicitudes admitidas e emita un informe no cal se concreten o resultado da avaliación efectuada e a contía da axuda proposta, conforme os criterios establecidos no artigo 10.</p>
    <p>Na súa virtude, e atendendo á proposta elaborada na sesión do 27 de setembro de 2017 pola Comisión de Valoración establecida no artigo 9 das bases da Resolución do 23 de maio de 2017, a Axencia Galega de Innovación</p>
    <h2>RESOLVE:</h2>
    <p>1. Conceder as axudas para a consolidación e estruturación de unidades de investigación competitivas nos centros tecnolóxicos consolidados de Galicia que a continuación se relacionan polos importes que se indican:</p>
    <table>
     <thead>
      <tr>
       <td>Expediente administrativo</td>
       <td>Entidade beneficiaria</td>
       <td>Acrónimo</td>
       <td>NIF</td>
       <td>Importe da axuda (€)</td>
      </tr>
     </thead>
     <tbody>
      <tr>
       <td>IN845A-1</td>
       <td>Fundación Centro Tecnolóxico de Investigación Multisectorial</td>
       <td>CETIM</td>
       <td>G70302427</td>
       <td>50.725,71</td>
      </tr>
      <tr>
       <td>IN845A-2</td>
       <td>Fundación para a Promoción da Innovación, Investigación e Desenvolvemento Tecnolóxico na Industria de Automoción de Galicia</td>
       <td>CTAG</td>
       <td>G36871424</td>
       <td>481.371,75</td>
      </tr>
      <tr>
       <td>IN845A-3</td>
       <td>Asociación Nacional de Fabricantes de Conservas de Pescados e Mariscos-Centro Técnico Nacional de Conservación de Productos de la Pesca</td>
       <td>Anfaco - Cecopesca</td>
       <td>G36625309</td>
       <td>293.163,29</td>
      </tr>
      <tr>
       <td>IN845A-4</td>
       <td>Asociación de Investigación Metalúrxica do Noroeste-Centro Tecnolóxico Aimen</td>
       <td>Aimen</td>
       <td>G36606291</td>
       <td>442.741,16</td>
      </tr>
      <tr>
       <td>IN845A-5</td>
       <td>Fundación Centro Tecnolóxico de Eficiencia e Sostenibilidade Enerxética</td>
       <td>Energylab</td>
       <td>G27719913</td>
       <td>87.664,45</td>
      </tr>
      <tr>
       <td>IN845A-6</td>
       <td>Fundación Centro Tecnolóxico de Telecomunicacións de Galicia</td>
       <td>Gradiant</td>
       <td>G36997229</td>
       <td>373.105,32</td>
      </tr>
      <tr>
       <td>IN845A-7</td>
       <td>Fundación Instituto Tecnolóxico de Galicia</td>
       <td>ITG</td>
       <td>G15305923</td>
       <td>137.329,16</td>
      </tr>
      <tr>
       <td>IN845A-8</td>
       <td>Fundación Centro Galego de Investigacións da Auga</td>
       <td>Cetaqua</td>
       <td>G70312020</td>
       <td>5.899,16</td>
      </tr>
     </tbody>
    </table>
    <p>2. O importe total das axudas concedidas é dun millón oitocentos setenta e dous mil euros (1.872.000,00), con cargo á aplicación orzamentaria que se recolle no seguinte cadro:</p>
    <table>
     <tbody>
      <tr>
       <td>Aplicación orzamentaria</td>
       <td>Importe</td>
      </tr>
      <tr>
       <td>09.A3.561A.781.0</td>
       <td>1.872.000,00</td>
      </tr>
      <tr>
       <td>Total</td>
       <td>1.872.000,00</td>
      </tr>
     </tbody>
    </table>
    <p>3. Estas axudas están financiadas con cargo ao préstamo que a Administración xeral do Estado concedeu á Xunta de Galicia a través do Ministerio de Economía e Industria para o desenvolvemento en Galicia da Estratexia española de innovación (actuación 1).</p>
    <p>4. Para a xustificación da subvención deberá presentarse a documentación indicada no artigo 19 da resolución de convocatoria nos prazos establecidos no seu artigo 20.</p>
    <p>5. Contra esta resolución, sen prexuízo de que os interesados poidan exercer calquera outro que consideren procedente, poderán interpoñer recurso de alzada no prazo dun mes desde o día seguinte ao da publicación desta resolución no <em>Diario Oficial de Galicia</em>, perante o presidente da Axencia Galega de Innovación, segundo o disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Disposición derradeira</p>
    <p>Esta resolución entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 29 de setembro de 2017</p>
    <footer><p>Patricia Argerey Vilar<br>Directora da Axencia Galega de Innovación</p></footer>

