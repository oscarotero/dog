---
date: '2017-10-13'
id: G2411-220917-0002
page: 48066
number: 195
agency: Xulgado do Social número 2 de Santiago de Compostela
section: V. Administración de xustiza.
title: EDICTO (93/2015).
range: Edicto
url: >-
  https://www.xunta.gal/dog/Publicados/2017/20171013/AnuncioG2411-220917-0002_gl.html
---
<p>Eu, Marina Pilar García de Evan, letrada da Administración de xustiza do Xulgado do Social número 2 de Santiago de Compostela, fago saber que no procedemento ordinario 93/2015 deste xulgado do social, seguido por instancia de Beatriz Iglesias Jamardo contra José Antonio Riveiro Codesido y Otro, S.C., Mario Riveiro Codesido, Mónica Riveiro Codesido e o Fondo de Garantía Salarial, sobre ordinario, se ditou a seguinte sentenza:</p>
    <p>«Sentenza 421/2017.</p>
    <p>En Santiago de Compostela o 20 de setembro de 2017.</p>
    <p>Vistos por Carolina Nores Díaz, maxistrada xuíza do Xulgado do Social número 2 de Santiago de Compostela e o seu partido, os presentes autos de xuízo número 93/2015, seguido por instancia de Beatriz Iglesias Jamardo, representada e asistida polo letrado Sr. Otero Lourido, contra José Antonio Riveiro Codesido y Otros, S.C., Mario Riveiro Codesido, Mónica Riveiro Codesido e o Fogasa, que non comparecen malia estaren debidamente citados, sobre reclamación de cantidade.</p>
    <p>Decido que debo estimar a demanda presentada por instancia de Beatriz Iglesias Jamardo, representada e asistida polo letrado Sr. Otero Lourido, contra José Antonio Riveiro Codesido y Otros, S.C., Mario Riveiro Codesido, Mónica Riveiro Codesido e o Fogasa, que non comparecen malia estaren debidamente citados, e debo condenar directamente a sociedade civil José Antonio Rivero Codesido y Otros, S.C. ao aboamento da cantidade de 2.726,58 euros e, subsidiariamente e en proporción da súa respectiva participación na sociedade, aos socios que a integran, e todo iso co xuro de demora que se contén no artigo 29.3 do ET sobre a devandita cantidade, devindicado desde a data de presentación da papeleta de conciliación (STS 17.6.2014) ata a presente resolución e os do artigo 576 da LAC a partir da presente resolución.</p>
    <p>Debo absolver e absolvo o Fogasa sen prexuízo da súa responsabilidade subsidiaria nos casos previstos no artigo 33 do Estatuto dos traballadores».</p>
    <p>E para que sirva de notificación en legal forma a José Antonio Riveiro Codesido y Otro, S.C. e a Mario Riveiro Codesido, en ignorado paradoiro, expido o presente para a súa inserción no <em>Diario Oficial de Galicia</em>.</p>
    <p>Advírtese aos destinatarios que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan auto ou sentenza, ou cando se trate de emprazamento.</p>
    <p>Santiago de Compostela, 21 de setembro de 2017</p>
    <footer><p>A letrada da Administración de xustiza</p></footer>

