---
date: '2017-10-13'
id: G0424-270417-0003
page: 48080
number: 195
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 27 de abril de 2017, da Xefatura Territorial da Coruña, pola que
  se concede a autorización administrativa previa e de construción dunha
  instalación eléctrica no concello das Pontes de García Rodríguez (expediente
  IN407A 2015/566-1).
range: Resolución
url: >-
  https://www.xunta.gal/dog/Publicados/2017/20171013/AnuncioG0424-270417-0003_gl.html
---
<p>Visto o expediente para outorgamento de autorización administrativa previa e de construcción da instalación eléctrica que a seguir se cita:</p>
    <p>Solicitante: Sergabi Tratamientos del Metal, S.L.</p>
    <p>Domicilio social: A Cuíña, s/n, 15320 As Pontes de García Rodríguez.</p>
    <p>Denominación: proxecto CT de 250 kVA.</p>
    <p>Situación: A Cuíña, s/n, 15320 As Pontes de García Rodríguez.</p>
    <p>Características técnicas: liña subterránea de 20 kV, con condutor tipo RHZ1-2OL 12/20 kV (1×240) Al.</p>
    <p>Centro de seccionamento composto por dúas celas de entrada/saída CGMCOSMOS-L e cela de seccionamento.</p>
    <p>Centro de transformación composto por cela de remonte CGMCOSMOS-RC, cela de protección CGMCOSMOS-P, cela de medida CGMCOSMOS-M e transformador de 250 kVA, refrixeración natural en aceite, tensión primaria 20 kV e tensión secundaria 420 V, grupo de conexión Dyn11.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no título VII, capítulo II, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e de acordo coa Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54), esta xefatura territorial resolve:</p>
    <p>Conceder a autorización administrativa previa e a autorización administrativa de construción da dita instalación, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación.</p>
    <p>Esta instalación está previsto que se execute nun prazo dun ano, contado a partir da data da última autorización administrativa necesaria.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>Contra esta resolución, que non é definitiva en vía administrativa, cabe interpor recurso de alzada, ante o conselleiro de Economía, Emprego e Industria, no prazo dun mes contado a partir do día seguinte ao da súa notificación ou publicación nos termos establecidos nos artigos 112, 115, 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 27 de abril de 2017</p>
    <footer><p>Isidoro Martínez Arca<br>Xefe territorial da Coruña</p></footer>

