---
date: '2017-10-13'
id: G0164-041017-0002
page: 48010
number: 195
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 19 de setembro de 2017 pola que se autorizan, na modalidade a
  distancia, os módulos do bloque común e do bloque específico das ensinanzas de
  técnico deportivo en Mergullo Deportivo con Escafandro Autónomo, técnico
  deportivo e técnico deportivo superior en Salvamento e Socorrismo, e o bloque
  común das actividades de formación promovidas polas federacións deportivas, ao
  centro Tándem, de Viveiro.
range: Orde
url: >-
  https://www.xunta.gal/dog/Publicados/2017/20171013/AnuncioG0164-041017-0002_gl.html
---
<p>Mediante a Orde do 10 de xaneiro de 2017 autorizase a apertura e funcionamento do centro de ensinanzas deportivas Tándem, de Viveiro, para impartir as ensinanzas conducentes á obtención dos títulos de técnico deportivo e de técnico deportivo superior en Salvamento e Socorrismo, regulados polo Decreto 64/2015, do 16 de abril, e polo Real decreto 879/2011, do 24 de xuño, respectivamente, e do título de técnico deportivo en Mergullo Deportivo con Escafandro Autónomo, cuxo currículo se regula no Decreto 73/2013, do 18 de abril; ensinanzas incluídas no ámbito do Real decreto 1363/2007, do 24 de outubro, que establece a ordenación xeral das ensinanzas deportivas de réxime especial. </p>
    <p>O representante da titularidade do devandito centro solicita autorización para impartir, na modalidade a distancia, o bloque común das actividades de formación deportivas ás que fai referencia a disposición transitoria primeira do Real decreto 1363/2007, do 24 de outubro, reguladas na Orde ECD/158/2014, do 5 de febreiro, e dos módulos comúns e específicos propios das ensinanzas correspondentes á obtención dos títulos de técnico deportivo Mergullo Deportivo con Escafandro Autónomo, técnico deportivo e técnico deportivo superior en Salvamento e Socorrismo. </p>
    <p>A Orde ECD/158/2014, do 5 de febreiro, regula os aspectos curriculares, os requisitos xerais e os efectos das actividades de formación deportiva, a que se refire a disposición transitoria primeira do Real decreto 1363/2007, do 24 de outubro. </p>
    <p>O Decreto 410/2003, do 6 de novembro, regula os requisitos e o procedemento para a autorización a centros privados e a centros públicos que non sexan de titularidade da Consellería de Cultura, Educación e Ordenación Universitaria para impartir ensinanzas de técnicos deportivos na Comunidade Autónoma de Galicia; norma desenvolvida polas ordes desta consellería do 12 de abril de 2004 e do 23 de abril de 2004, nas que se determinan o procedemento de autorización e os requisitos mínimos dos espazos administrativos e docentes xenéricos cos que deben contar estes centros. </p>
    <p>Por isto, por proposta da Dirección Xeral de Centros e Recursos Humanos,</p>
    <p>DISPOÑO:</p>
    <p>Artigo 1</p>
    <p>Autorizar na modalidade a distancia, os módulos do bloque común e do bloque específico do ciclo formativo de grao medio en Mergullo Deportivo con Escafandro Autónomo e dos ciclos formativos de grao medio e superior en Salvamento e Socorrismo, e o bloque común das actividades de formación promovidas polas federacións deportivas, quedando configurado o centro como se sinala a seguir: </p>
    <p>Denominación xenérica: Centro Autorizado de Ensinanzas Deportivas.</p>
    <p>Denominación específica: Tándem.</p>
    <p>Código do centro: 27020926.</p>
    <p>Titular: Técnicos Deportivos Tándem, S.L.</p>
    <p>Domicilio: avenida Cervantes, s/n.</p>
    <p>Localidade: Viveiro.</p>
    <p>Código Postal: 27850.</p>
    <p>Concello: Viveiro.</p>
    <p>Provincia: Lugo.</p>
    <p>Composición resultante:</p>
    <p>a) Modalidade presencial:</p>
    <p>As conducentes á obtención do título de técnico deportivo en Salvamento e Socorrismo (2 unidades para 30 postos escolares cada unha).</p>
    <p>As conducentes á obtención do título de técnico deportivo superior en Salvamento e Socorrismo (1 unidade para 30 postos escolares). </p>
    <p>As conducentes á obtención do título de técnico deportivo en Mergullo Deportivo con Escafandro Autónomo (2 unidades para 30 postos escolares cada unha). </p>
    <p>b) Módulos que se autorizan na modalidade a distancia:</p>
    <table>
     <tbody>
      <tr>
       <td colspan="3">Técnico deportivo en Salvamento e Socorrismo (Real decreto 878/2011 e Decreto 64/2015)</td>
      </tr>
      <tr>
       <td rowspan="2">Módulos do bloque común</td>
       <td>Ciclo inicial</td>
       <td>Ciclo final</td>
      </tr>
      <tr>
       <td>MED-C101 Bases do comportamento deportivo
        MED-C102 Primeiros auxilios
        MED-C103 Actividade física adaptada e discapacidade
        MED-C104 Organización deportiva</td>
       <td>MED-C201 Bases da aprendizaxe deportiva
        MED-C202 Bases do adestramento deportivo
        MED-C203 Deporte adaptado e discapacidade
        MED-C204 Organización e lexislación deportiva
        MED-C205 Xénero e deporte</td>
      </tr>
      <tr>
       <td>Módulos do bloque específico</td>
       <td>MED-SSSS102 Instalacións acuáticas e materiais
        MED-SSSS103 Metodoloxía do salvamento e socorrismo
        MED-SSSS104 Organización de eventos de iniciación en salvamento e socorrismo</td>
       <td>MED-SSSS201 Escola de salvamento e socorrismo
        MED-SSSS204 Organización de eventos de tecnificación en salvamento e socorrismo
        MED-SSSS205 Espazos acuáticos e materiais</td>
      </tr>
     </tbody>
    </table>
    <table>
     <tbody>
      <tr>
       <td colspan="2">Técnico deportivo superior en Salvamento e Socorrismo (Real decreto 879/2011)</td>
      </tr>
      <tr>
       <td rowspan="2">Módulos do bloque común</td>
       <td>Ciclo superior</td>
      </tr>
      <tr>
       <td>MED-C301 Factores fisiolóxicos do alto rendemento
        MED-C302 Factores psicosociais do alto rendemento
        MED-C303 Formación de formadores deportivos
        MED-C304 Organización e xestión aplicada ao alto rendemento</td>
      </tr>
      <tr>
       <td>Módulos do bloque específico</td>
       <td>MED-SSSS-301 Planificación e programación do alto rendemento en salvamento e socorrismo
        MED-SSSS-303 Xestión do centro de salvamento e socorrismo
        MED-SSSS-305 Proxecto final</td>
      </tr>
     </tbody>
    </table>
    <table>
     <tbody>
      <tr>
       <td colspan="3">Técnico deportivo en Mergullo Deportivo con Escafrandro Autónomo (Real decreto 932/2010)</td>
      </tr>
      <tr>
       <td rowspan="2">Módulos do bloque común</td>
       <td>Ciclo inicial</td>
       <td>Ciclo final</td>
      </tr>
      <tr>
       <td>MED-C101 Bases do comportamento deportivo
        MED-C102 Primeiros auxilios
        MED-C103 Actividade física adaptada e discapacidade
        MED-C104 Organización deportiva</td>
       <td>MED-C201 Bases da aprendizaxe deportiva
        MED-C202 Bases do adestramento deportivo
        MED-C203 Deporte adaptado e discapacidade
        MED-C204 Organización e lexislación deportiva
        MED-C205 Xénero e deporte</td>
      </tr>
      <tr>
       <td>Módulos do bloque específico</td>
       <td>MED-ASBD102 Ámbito natural do mergullo deportivo</td>
       <td>MED-ASBD201 Escola de mergullo deportivo
        MED-ASBD202 Programación da formación no mergullo deportivo</td>
      </tr>
     </tbody>
    </table>
    <p>Artigo 2</p>
    <p>Antes da posta en funcionamento das ensinanzas que se autorizan, a Xefatura Territorial da Consellería de Cultura, Educación e Ordenación Universitaria de Lugo, logo do informe do Servizo Territorial de Inspección Educativa, aprobará expresamente a relación de persoal que impartirá docencia no devandito centro, así como o equipamento axeitado.</p>
    <p>Artigo 3</p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 4</p>
    <p>O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no Diario Oficial de Galicia, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 19 de setembro de 2017</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

