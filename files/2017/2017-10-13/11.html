---
date: '2017-10-13'
id: G0164-061017-0002
page: 48016
number: 195
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 5 de outubro de 2017 pola que se modifica a Orde do 22 de maio de 2017
  pola que se establecen as bases reguladoras para a concesión, en réxime de
  concorrencia competitiva, de subvencións a institucións sen fin de lucro,
  entidades locais galegas e agrupacións de concellos, destinadas ao
  financiamento de gastos correntes derivados da realización de festivais,
  feiras, mostras, ciclos e certames de artes escénicas e musicais de carácter
  afeccionado, e se convocan para o ano 2017.
range: Orde
url: >-
  https://www.xunta.gal/dog/Publicados/2017/20171013/AnuncioG0164-061017-0002_gl.html
---
<p>Con data 9 de xuño de 2017 (DOG núm. 109) publicouse a Orde do 22 de maio de 2017 pola que se establecen as bases reguladoras para a concesión, en réxime de concorrencia competitiva, de subvencións a institucións sen fin de lucro, entidades locais galegas e agrupacións de concellos, destinadas ao financiamento de gastos correntes derivados da realización de festivais, feiras, mostras, ciclos e certames de artes escénicas e musicais de carácter afeccionado, e se convocan para o ano 2017.</p>
    <p>No artigo 11.2 da devandita orde establecíase que as beneficiarias das axudas quedan obrigadas a acreditaren a realización dos proxectos subvencionados e a xustificaren a totalidade do orzamento, ata o 16 de novembro de 2017; en caso de non xustificarse a totalidade do orzamento do proxecto, a subvención será minorada na mesma proporción.</p>
    <p>Tendo en conta a data de resolución das devanditas axudas, motivada polo elevado volume de solicitudes recibidas e os atrasos experimentados na tramitación das emendas, co fin de facer viables os procesos de execución e xustificación dos investimentos por parte das entidades beneficiarias, sen que con iso se cause prexuízo a terceiros, considérase necesario introducir modificacións no artigo 11.2 da Orde do 22 de maio.</p>
    <p>Visto o anterior,</p>
    <p class="dog-titulo">DISPOÑO:</p>
    <p>Artigo único. Modificación da Orde do 22 de maio de 2017</p>
    <p>Modifícase o artigo 11.2 da Orde do 22 de maio de 2017 pola que se establecen as bases reguladoras para a concesión, en réxime de concorrencia competitiva, de subvencións a institucións sen fin de lucro, entidades locais galegas e agrupacións de concellos, destinadas ao financiamento de gastos correntes derivados da realización de festivais, feiras, mostras, ciclos e certames de artes escénicas e musicais de carácter afeccionado, e se convocan para o ano 2017, que quedaría redactada como segue:</p>
    <p>Artigo 11. Aceptación, xustificación e pagamentos</p>
    <p>2. As beneficiarias das axudas quedan obrigadas a acreditaren a realización dos proxectos subvencionados e a xustificaren a totalidade do orzamento, ata o 1 de decembro de 2017; en caso de non xustificarse a totalidade do orzamento do proxecto, a subvención será minorada na mesma proporción. O cumprimento efectivo dos fins para os cales foi concedida a axuda acreditarase por medio da presentación de orixinal ou copia compulsada e unha copia da seguinte documentación.</p>
    <p>Disposición derradeira única. Entrada en vigor</p>
    <p>Esta orde entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, 5 de outubro de 2017</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

