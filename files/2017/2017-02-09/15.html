---
date: '2017-02-09'
id: G2410-200117-0001
page: 6414
number: 28
agency: Xulgado do Social número 1 de Santiago de Compostela
section: V. Administración de xustiza.
title: EDICTO de notificación de decreto (PO 52/2014).
range: Edicto
url: >-
  https://www.xunta.gal/dog/Publicados/2017/20170209/AnuncioG2410-200117-0001_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento ordinario 52/2014 deste xulgado do social, seguido por instancia de Manuel Quintáns García contra Sacyr, S.A.U., Construcciones Serobra Galicia, S.L., e o Fogasa sobre ordinario, foi ditado Decreto do 19 de xaneiro de 2017 cuxo contido é do teor literal seguinte:</p>
    <p>«Decreto 41/2017.</p>
    <p>Letrada da Administración de xustiza: María Teresa Vázquez Abades.</p>
    <p>Santiago de Compostela, 19 de xaneiro de 2017.</p>
    <p>Antecedentes de feito.</p>
    <p>Primeiro. O 17 de xaneiro de 2014 tivo entrada neste Xulgado do Social número 1 demanda de procedemento ordinario presentada por Manuel Quintáns García contra Sacyr, S.A.U., Construcciones Serobra Galicia, S.L. e o Fogasa.</p>
    <p>Segundo. As partes foron citadas ao acto de conciliación para o día 16 de xaneiro de 2017 ás 11.30 horas.</p>
    <p>Terceiro. Ao acto de conciliación/xuízo non compareceu o demandante, que estaba debidamente citado.</p>
    <p>Fundamentos de dereito.</p>
    <p>Único. Se o demandante, citado en legal forma, non comparece nin alega xusta causa que motive a suspensión do acto de conciliación ou xuízo, terase por desistido da súa demanda (artigo 83.2 da LXS).</p>
    <p>Dispón o artigo 83.2 da LXS que se o demandante, citado en forma, non comparecese nin alegase xusta causa que motive a suspensión do acto de conciliación ou do xuízo, o letrado da Administración de xustiza no primeiro caso, e o xuíz ou tribunal no segundo, terano por desistido da súa demanda.</p>
    <p>Alternativamente, a aplicación subsidiaria da LAC canto á desistencia expresa do demandante débese entender á luz do que dispón o artigo 20.2 da mesma lei, con independencia da distinta vía procesual que se deba seguir. No caso da xurisdición social, e tratándose dun procedemento sometido plenamente ao principio de oralidade, após a manifestación expresa do demandante de desistir da súa demanda, débese concluír coa necesidade de ditar a resolución a que se refire o artigo 20.3 da LAC, ao non constar oposición expresa da contraparte.</p>
    <p>Vistos os preceptos legais citados e demais de xeral e pertinente aplicación,</p>
    <p>Parte dispositiva.</p>
    <p>Acordo:</p>
    <p>– Ter por desistido a Manuel Quintáns García da súa demanda contra Sacyr, S.A.U., Construcciones Serobra Galicia, S.L., Fogasa.</p>
    <p>– Arquivar as actuacións unha vez que sexa firme a presente resolución.</p>
    <p>Incorpórese o orixinal ao libro de decretos, deixando certificación no procedemento da súa razón.</p>
    <p>Notifíquese ás partes e fágaselles saber que, en aplicación do mandado contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, se for o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles tentadas sen efecto serán válidas ata seren facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou semellantes, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación. Contra a presente resolución cabe recurso directo de revisión, que se deberá interpor ante quen dita a resolución no prazo dos tres (3) días hábiles seguintes á súa notificación, con expresión da infracción cometida nela a xuízo do recorrente (artigo 188 da LXS). O recorrente que non tiver a condición de traballador ou beneficiario de réxime público da Seguridade Social deberá facer un depósito para recorrer de 25 euros, na conta número 0049 3569 9200 0500 1274 no Banco Santander, S.A. coa indicación “recurso” no campo do concepto, seguida do código “31 Social-Revisión de resolucións letrado da Administración de xustiza”. Se o ingreso se fixer mediante transferencia bancaria deberá incluír a seguir da conta referida, separados por un espazo, a indicación “recurso” seguida do “31 Social-Revisión de resolucións letrado da Administración de xustiza”. Se efectuar diversos pagamentos na mesma conta deberá especificar un ingreso por cada concepto, mesmo se obedecen a outros recursos da mesma ou distinta clase, indicando no campo de observacións a data da resolución impugnada co formato dd/mm/aaaa. Quedan exentos do seu aboamento en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>A letrada da Administración de xustiza».</p>
    <p>E para que sirva de notificación en legal forma a Construcciones Serobra Galicia, S.L., en ignorado paradoiro, expido este edicto para a súa publicación en Diario Oficial de Galicia e no taboleiro de anuncios deste xulgado.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo no suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 19 de xaneiro de 2017</p>
    <footer><p>A letrada da Administración de xustiza</p></footer>

