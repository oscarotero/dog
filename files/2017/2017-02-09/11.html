---
date: '2017-02-09'
id: G0003-010217-0002
page: 6405
number: 28
agency: Servizo Galego de Saúde
section: IV. Oposicións e concursos.
title: >-
  ANUNCIO do 17 de xaneiro de 2017, da Xerencia de Xestión Integrada de Ferrol,
  polo que se procede a dar publicidade á Resolución do 17 de xaneiro de 2017
  pola que se convoca procedemento de mobilidade interna voluntaria do persoal
  fixo non sanitario desta xerencia.
range: Anuncio
url: >-
  https://www.xunta.gal/dog/Publicados/2017/20170209/AnuncioG0003-010217-0002_gl.html
---
<p>Conforme os criterios reitores das bases de mobilidade interna voluntaria do persoal estatutario fixo, correspondentes ás categorías de persoal sanitario diplomado e de formación profesional e de persoal de xestión e servizos das institucións sanitarias de atención especializada do Servizo Galego de Saúde, aprobadas pola Mesa Sectorial o 23 de decembro de 2009, a Xerencia de Xestión Integrada de Ferrol, tras un proceso de negociación coa representación legal dos traballadores deste centro sanitario, e con base nas competencias atribuídas polo Decreto 43/2013, do 21 de febreiro (DOG núm. 47, do 7 de marzo), polo que se establece a estrutura orgánica do Servizo Galego de Saúde, modificado polo Decreto 111/2013, do 4 de xullo (DOG núm. 140, do 24 de xullo); pola Orde do 28 de setembro de 2011 (DOG núm. 188, do 30 de setembro), pola que se establece a estrutura organizativa de xestión integrada de Ferrol e se delegan competencias nos seus órganos directivos, e pola Orde do 5 de xullo de 2012 (DOG núm. 139, do 20 de xullo), sobre delegación de competencias en órganos centrais e periféricos do Servizo Galego de Saúde, o xerente de Xestión Integrada de Ferrol</p>
    <p>RESOLVE:</p>
    <p>Primeiro. Anunciar a convocatoria de prazas de mobilidade interna voluntaria do persoal fixo non sanitario das categorías de mantemento (calefactor/a-electricista-fontaneiro/a-mecánico/a) e lavandaría (costureiro/a-lavandeiro/a-pasador/a de ferro), así como as bases que rexerán a convocatoria.</p>
    <p>A formalización das solicitudes de participación, así como o rexistro dos méritos para a súa posterior valoración, efectuarana as persoas concursantes, a través do currículo do profesional habilitado (Fides expedient-e), ao cal se accederá na forma que se indica no anexo III da convocatoria.</p>
    <p>Segundo. Ordenar a súa publicación nos taboleiros de anuncios da Dirección de Recursos Humanos da EOXI de Ferrol, na intranet da EOXI de Ferrol e no Punto de Atención ao Traballador/a.</p>
    <p>Contra esta resolución poderá interpoñerse recurso de alzada, ante a Dirección Xeral de Recursos Humanos do Servizo Galego de Saúde, no prazo dun mes, contado a partir do día seguinte ao da súa publicación nos termos da Lei 39/2015, do 1 de outubro, do procedemento administrativo común das administracións públicas.</p>
    <p>Ferrol, 17 de xaneiro de 2017</p>
    <footer><p>Ángel José Facio Villanueva<br>Xerente de Xestión Integrada de Ferrol</p></footer>

