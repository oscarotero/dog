---
date: '2017-02-09'
id: G2187-200117-0002
page: 6409
number: 28
agency: Xulgado de Primeira Instancia número 4 de Vigo
section: V. Administración de xustiza.
title: EDICTO (143/2016).
range: Edicto
url: >-
  https://www.xunta.gal/dog/Publicados/2017/20170209/AnuncioG2187-200117-0002_gl.html
---
<p>Eu, Anxo Gómez Santos, letrado da Administración de xustiza, fago saber que no JVH (desafiuzamento precario) 143/2016 seguido no Xulgado de Primeira Instancia número 4 de Vigo, se ditou a seguinte resolución:</p>
    <p>Sentenza 223/2016.</p>
    <p>Vigo, 19 de decembro de 2016.</p>
    <p>Vistos por min, Manuel Ángel Pereira Costas, maxistrado do Xulgado de Primeira Instancia número 4 de Vigo, os presentes autos de xuízo verbal que co número 143/2016 se seguen por instancia de José Eduardo Rodríguez López, representado pola procuradora Sara Noemí Pombar Rodríguez e dirixido pola letrada Susana Rodríguez Couto, contra Santiago Suárez Márquez, declarado en situación procesual de rebeldía, os cales teñen por obxecto unha pretensión de desafiuzamento por precario.</p>
    <p>Resolvo:</p>
    <p>Estimo totalmente a demanda interposta por José Eduardo Rodríguez López contra Santiago Suárez Márquez, e fago, en consecuencia, os seguintes pronunciamentos:</p>
    <p>1º. Condeno a Santiago Suárez Márquez a que deixe libre, vacuo e expedito, ao dispor do demandante, o inmoble sito na rúa Alta, 27, baixo, de Vigo, que vén ocupando en precario, coa advertencia de que, no caso de non facelo voluntariamente, terá lugar o seu lanzamento.</p>
    <p>2º. Condeno a Santiago Suárez Márquez a aboar as custas procesuais.</p>
    <p>Notifíqueselles esta sentenza ás partes, ás cales se lles fará saber que non é firme e que contra ela poderán interpoñer recurso de apelación, para ante a Audiencia Provincial de Pontevedra, no prazo de vinte días.</p>
    <p>Así o acordo, mando e asino.</p>
    <p>Como consecuencia do ignorado paradoiro de Santiago Suárez Márquez e para que lle sirva de notificación, expido este edicto.</p>
    <p>Vigo, 21 de decembro de 2016</p>
    <footer><p>O letrado da Administración de xustiza</p></footer>

