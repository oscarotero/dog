---
date: '2017-05-18'
id: O3C2-090517-0001
page: 24123
number: 94
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 9 de maio de 2017 pola que se convoca a xornada Os novos retos
  da loita contra o narcotráfico no século XXI.
range: Resolución
url: >-
  https://www.xunta.gal/dog/Publicados/2017/20170518/AnuncioO3C2-090517-0001_gl.html
---
<p>A Academia Galega de Seguridade Pública coa Fundación Galega contra o Narcotráfico anuncia a convocatoria da xornada Os novos retos da loita contra o narcotráfico no século XXI, de acordo coas seguintes bases:</p>
    <p>1. Datos da actividade:</p>
    <p>Denominación: os novos retos da loita contra o narcotráfico no século XXI.</p>
    <p>Tipo: xornada.</p>
    <p>Edicións: 1.</p>
    <p>Horas lectivas: 6.</p>
    <p>Modalidade: presencial.</p>
    <p>Obxectivos:</p>
    <p>A xornada ten o triplo obxectivo de:</p>
    <p>– Coñecer a situación actual da loita contra o narcotráfico en España e, en particular,</p>
    <p>en Galicia.</p>
    <p>– Analizar as posibilidades e/ou limitacións que ofrece o novo marco legal con mención</p>
    <p>expresa ao novo Código penal, Lei de axuizamento criminal e outras disposicións.</p>
    <p>– Recoller as suxestións e achegas de todos os profesionais convocados para mellorar a loita antidroga en Galicia e, por extensión, no resto de España.</p>
    <p>Contido:</p>
    <p>– A loita contra o narcotráfico e as drogodependencias na nova Estratexia nacional sobre drogas.</p>
    <p>– Situación actual e perspectivas do narcotráfico en España.</p>
    <p>– Xeopolítica internacional do tráfico de drogas.</p>
    <p>– Lexislación contra o narcotráfico a nivel internacional.</p>
    <p>– Código penal e Lei de axuizamento criminal na loita antidroga.</p>
    <p>– Mesa redonda. Forzas de seguridade: suxestións para unha maior eficacia da loita antidroga.</p>
    <p>– Servizo de Xestión de Bens Comisados en Galicia (SXB).</p>
    <p>– Clausura.</p>
    <p>2. Desenvolvemento da convocatoria:</p>
    <p>Destinatarios/as:</p>
    <p>Membros das forzas e corpos de seguridade do Estado con experiencia directa na loita antidroga, representantes do ámbito xudicial e fiscal e interesados en xeral.</p>
    <p>Prazas ofertadas:</p>
    <p>400, limitadas á capacidade máxima.</p>
    <p>3. Solicitudes de participación:</p>
    <p>a) O persoal que desexe participar nesta xornada poderá facer a preinscrición a través do proceso de matrícula telemática na páxina web da Agasp http://agasp.xunta.es ou enviando un corrreo electrónico indicando o nome da persoa asistente, o seu DNI, un número de teléfono e un correo electrónico, así como, de ser o caso rango/corpo/unidade a fundacioncontraelnarcotrafico@gmail.com ou no teléfono 900 10 23 00.</p>
    <p>b) Prazo para a presentación de solicitudes: o prazo de inscrición e presentación de solicitudes de participación rematará o día 1 de xuño de 2017.</p>
    <p>c) En caso de dúbida, dificultades técnicas ou necesidade de máis información poderán dirixirse á Agasp a través do número de teléfono 886 20 61 10, do fax: 886 20 61 22 ou do enderezo de correo electrónico formacion.agasp@xunta.es, que adoptará as medidas necesarias para facilitar a presentación de solicitudes.</p>
    <p>Criterios de selección:</p>
    <p>Exclusivamente por orde de inscrición.</p>
    <p>Listaxe de solicitudes seleccionadas:</p>
    <p>O día 3 de xuño de 2017 a Academia Galega de Seguridade Pública publicará no sitio web http://agasp.xunta.es as solicitudes de participación que resultasen seleccionadas segundo os criterios de selección mencionados anteriormente.</p>
    <p>4. Desenvolvemento da actividade:</p>
    <p>Lugar: Agasp.</p>
    <p>Data: 5 de xuño de 2017.</p>
    <p>Horario: das 9.30 ás 14.00 horas e das 16.00 ás 17.30 horas.</p>
    <p>Certificado de asistencia:</p>
    <p>Ao finalizar a actividade entregarase un certificado de asistencia a todas aquelas persoas que acrediten a súa asistencia continuada a esta.</p>
    <p>5. Dereitos e deberes do alumnado participante:</p>
    <p>Durante o desenvolvemento da actividade ao alumnado seralle de aplicación, en canto aos dereitos e deberes, o previsto no Regulamento de réxime interior da Agasp, aprobado pola Orde da Consellería de Presidencia, Administracións Públicas e Xustiza, do 4 de febreiro de 2009 (DOG núm. 30, do 12 de febreiro).</p>
    <p>6. Modificacións e incidencias:</p>
    <p>A Academia Galega de Seguridade Pública poderá modificar o desenvolvemento normal da actividade para adaptala ás necesidades da Administración e ás continxencias que poidan xurdir.</p>
    <p>A Agasp tamén poderá suprimir o curso, ampliar novas edicións ou suspendelo temporalmente, cando así veña exixido por circunstancias que afecten a súa organización, realización ou docencia.</p>
    <p> A Estrada, 9 de maio de 2017</p>
    <footer><p>Luis Menor Pérez<br>Director xeral da Academia Galega de Seguridade Pública</p></footer>

