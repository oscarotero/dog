---
date: '2017-05-18'
id: G2321-260417-0001
page: 24234
number: 94
agency: Xulgado de Primeira Instancia e Instrución número 2 do Porriño
section: V. Administración de xustiza.
title: EDICTO (104/2014).
range: Edicto
url: >-
  https://www.xunta.gal/dog/Publicados/2017/20170518/AnuncioG2321-260417-0001_gl.html
---
<p>Lucía García González, letrada da Administración de xustiza do Xulgado de Primeira Instancia e Instrución número 2 do Porriño, fai saber que no presente procedemento de xuízo ordinario seguido por instancia de Orlando Rodríguez Barreiro fronte a Promotora Pino Manso Porriño, S.L., se ditou sentenza, cuxo teor literal é o seguinte:</p>
    <p>«Vistos por min, Rosa María López Barral, xuíza substituta do Xulgado de Primeira Instancia e Instrución número 2 do Porriño, os presentes autos de xuízo ordinario nº 104/2014, sobre resolución contractual, en que son parte:</p>
    <p>– Demandante: Orlando Rodríguez Barreiro, representado pola procuradora dos tribunais Olga Mosquera Lorenzo e asistido pola letrada Begoña Martínez Álvarez.</p>
    <p>– Demandada: a mercantil Promotora Pino Manso Porriño, S.L., en situación de rebeldía procesual.</p>
    <p>En virtude das facultades que me foron conferidas e en nome do rei, dito a presente resolución.</p>
    <p>Resolvo:</p>
    <p>Que debo estimar e estimo a demanda interposta por Orlando Rodríguez Barreiro, representado pola procuradora dos tribunais Olga Mosquera Lorenzo, fronte á mercantil Promotora Pino Manso Porriño, S.L., en situación de rebeldía procesual e, en consecuencia:</p>
    <p>1. Declaro resolto o contrato de permuta do 4.10.2007, subscrito entre Promotora Pino Manso Porriño, S.L. e Orlando Rodríguez Barreiro, outorgado en escritura pública ante o notario de Galicia Joaquín López Doval, nº de protocolo 1.656.</p>
    <p>2. Condeno a Promotora Pino Manso Porriño, S.L. a devolver a Orlando Rodríguez Barreiro os predios entregados por este último en permuta (predios inscritos no Rexistro da Propiedade de Tui, nº rexistral 17.913 e 17.906) e, se isto non for posible por existiren terceiros con mellor dereito, conforme o disposto nos artigos 1295 e 1298 do Código civil e as disposicións da Lei hipotecaria, a demandada deberá aboar á demandante a cantidade de cento cincuenta e sete mil euros, máis os xuros legais.</p>
    <p>3. As custas impóñenselle á parte demandada.</p>
    <p>Rosa Mª López Barral, xuíza substituta do Xulgado de Primeira Instancia e Instrución número 2 do Porriño.</p>
    <p>Modo de impugnación: mediante recurso de apelación ante a Audiencia Provincial de Pontevedra que, de ser o caso, se interporá neste xulgado no prazo de vinte días hábiles contados desde o seguinte ao da notificación».</p>
    <p>E ao estar o dito demandado, Promotora Pino Manso Porriño, S.L., en paradoiro descoñecido, expídese este edicto co fin de que lle sirva de notificación en forma.</p>
    <p>O Porriño, 29 de marzo de 2017</p>
    <footer><p>A letrada da Administración de xustiza</p></footer>

