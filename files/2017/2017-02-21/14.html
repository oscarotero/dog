---
date: '2017-02-21'
id: G0460-130217-0001
page: 8501
number: 36
agency: Axencia Galega para a Xestión do Coñecemento en Saúde
section: IV. Oposicións e concursos.
title: >-
  RESOLUCIÓN do 13 de febreiro de 2017 pola que se nomea o tribunal de selección
  de dúas prazas de titulado/a superior para a Unidade de Desenvolvemento e
  Innovación Sanitaria.
range: Resolución
url: >-
  https://www.xunta.gal/dog/Publicados/2017/20170221/AnuncioG0460-130217-0001_gl.html
---
<p>Unha vez convocado o proceso selectivo para a provisión, mediante contrato laboral temporal, de dúas prazas de titulado/a superior (xestor de proxectos de innovación e xestor de proxectos de investigación) para a Unidade de Desenvolvemento e Innovación Sanitaria, mediante a Resolución do 27 de decembro de 2016, publicada no <em>Diario Oficial de Galicia</em> número 5, do 9 de xaneiro de 2017, modificada pola Resolución do 9 de xaneiro de 2017, publicada no <em>Diario Oficial de Galicia</em> número 9, do 13 de xaneiro; vistos o artigo 7 do V Convenio colectivo único para o persoal laboral da Xunta de Galicia, a restante normativa aplicable e de acordo co artigo 11 do citado convenio, en uso das facultades conferidas polo Decreto 112/2015, do 31 de xullo, polo que se crea a Axencia Galega para a Xestión do Coñecemento en Saúde e se aproban os seus estatutos, e de conformidade co establecido nas bases da dita convocatoria, esta presidencia</p>
    <h2>RESOLVE:</h2>
    <p>Nomear o tribunal titular e suplente que deberá facer a selección das dúas prazas de titulado/a superior para a Unidade de Desenvolvemento e Innovación Sanitaria recollidas na mencionada convocatoria.</p>
    <p>O dito tribunal ten a seguinte composición:</p>
    <p>Tribunal titular:</p>
    <p>Presidencia: Luis Ángel León Mateos, director da Área de Planificación e Promoción da Investigación Sanitaria, facultativo especialista en oncoloxía médica.</p>
    <p>Secretaría: Mario Mosquera Verea, xefe do Servizo de Innovación Formativa, persoal estatutario do grupo técnico da función administrativa, subgrupo A1.</p>
    <p>Vogal: María Isabel Barros Pena, xefa do Servizo de Xestión, persoal estatutario do grupo técnico da función administrativa, subgrupo A1.</p>
    <p>Tribunal suplente:</p>
    <p>Presidencia: Rosendo Bugarín González, responsable da Área de Asesoramento Científico-Técnico, facultativo especialista en medicina familiar e comunitaria.</p>
    <p>Secretaría: Rosa María Hurtado Taboada, xefa do Servizo de Docencia, persoal estatutario do grupo técnico da función administrativa, subgrupo A1.</p>
    <p>Vogal: Elías Vázquez Iglesias, persoal estatutario do grupo técnico da función administrativa, subgrupo A1.</p>
    <p>A este tribunal resúltanlle de aplicación as instrucións relativas ao funcionamento e actuación dos tribunais de selección do 11 de abril de 2007 e o acordo adoptado no Consello da Xunta de Galicia do 8 de abril de 2010.</p>
    <p>Os membros do tribunal deberán absterse de intervir, notificándollo á Xerencia da Axencia Galega para a Xestión do Coñecemento en Saúde, cando concorran neles circunstancias das previstas no artigo 23 da Lei 40/2015, do 1 de outubro, de réxime xurídico do sector público.</p>
    <p>Así mesmo, os/as aspirantes poderán recusar os membros do tribunal cando concorran neles algunha das circunstancias referidas nos termos establecidos no artigo 24 da citada Lei 40/2015, do 1 de outubro.</p>
    <p>Contra a presente resolución, que pon fin á vía administrativa, poderase interpoñer recurso contencioso-administrativo no prazo de dous meses, contados a partir do día seguinte ao da súa publicación, ante o xulgado do contencioso-administrativo competente de conformidade co establecido nos artigos 8, 14 e 46 da Lei 29/1998, do 13 de xullo, reguladora da xurisdición contencioso-administrativa. Potestativamente, e con carácter previo, poderase interpoñer recurso de reposición ante este mesmo órgano, no prazo dun mes contado a partir do día seguinte ao da súa publicación, de conformidade co establecido na Lei 39/2015, do 1 de outubro, do procedemento administrativo común das administracións públicas. Todo iso sen prexuízo de que a persoa interesada poida interpor calquera outro recurso que mellor conveña ao seu dereito.</p>
    <p>Santiago de Compostela, 13 de febreiro de 2017</p>
    <footer><p>Jesús Vázquez Almuíña<br>Presidente da Axencia Galega para a Xestión do Coñecemento en Saúde</p></footer>

