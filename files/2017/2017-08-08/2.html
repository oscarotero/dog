---
date: '2017-08-08'
id: CA01-280717-0004
page: 37994
number: 150
agency: Consellería de Facenda
section: III. Outras disposicións.
title: >-
  RESOLUCIÓN do 28 de xullo de 2017 pola que se ordena a publicación do Acordo
  do Consello da Xunta de Galicia do 28 de xullo de 2017 polo que se aproba a
  modificación da relación de postos de traballo da Consellería de Sanidade e do
  Servizo Galego de Saúde.
range: Resolución
url: >-
  https://www.xunta.gal/dog/Publicados/2017/20170808/AnuncioCA01-280717-0004_gl.html
---
<p>A aprobación da modificación da relación de postos de traballo da Consellería de Sanidade e do Servizo Galego de Saúde xustifícase polas razóns indicadas no punto primeiro do acordo.</p>
    <p>En consecuencia, por proposta da Consellería de Sanidade, unha vez consultadas as organizacións sindicais presentes na Mesa Xeral de Negociación da Comunidade Autónoma e a Comisión de Persoal, o Consello da Xunta de Galicia, na súa reunión do día 28 de xullo de 2017, adoptou o seguinte </p>
    <p>ACORDO:</p>
    <p>Primeiro. Apróbase a modificación da relación de postos de traballo da Consellería de Sanidade e do Servizo Galego de Saúde, nos termos que se sinalan no anexo a este acordo, como consecuencia das súas necesidades funcionais e organizativas actuais, e para adaptala á Orde da Consellería de Facenda do 10 de maio de 2017 pola que se modifica a Orde do 21 de novembro de 1989 pola que se fixan os criterios xerais para a elaboración das relacións de postos de traballo da Comunidade Autónoma de Galicia, se aproba o modelo e se ditan instrucións para o cubrir.</p>
    <p>Segundo. Clasifícanse de libre designación os postos que a seguir se relacionan en aplicación do criterio de excepcionalidade que á marxe se indica, de conformidade co previsto na Lei 2/2015, do 29 de abril, do emprego público de Galicia, e co disposto na Resolución do 25 de febreiro de 2016, da Dirección Xeral da Función Pública, pola que se ditan instrucións para a tramitación de relacións de postos de traballo e a determinación dos criterios de excepcionalidade e funcións que definen as características que motivan a especial responsabilidade ou cualificación profesional dos postos de traballo de libre designación, de nivel 28 ou inferior, da Administración da Comunidade Autónoma de Galicia: </p>
    <table>
     <thead>
      <tr>
       <td>Código do posto</td>
       <td>Denominación do posto</td>
       <td>Criterio</td>
      </tr>
     </thead>
     <tbody>
      <tr>
       <td>SA.C02.00.003.15770.003</td>
       <td>Servizo de Xestión de Proxectos de Sistemas de Información</td>
       <td rowspan="4">• Especial responsabilidade por garantir a protección dos datos persoais.</td>
      </tr>
      <tr>
       <td>SA.C02.00.003.15770.004</td>
       <td>Servizo de Soporte de Implantación</td>
      </tr>
      <tr>
       <td>SA.C02.00.003.15770.005</td>
       <td>Servizo de Infraestruturas de Arquitecturas Tecnolóxicas</td>
      </tr>
      <tr>
       <td>SA.S05.00.001.15770.031</td>
       <td>Servizo de Xestión e Coordinación do Expediente Profesional Electrónico</td>
      </tr>
     </tbody>
    </table>
    <p>Terceiro. Ordénase a súa publicación no <em>Diario Oficial de Galicia</em> para os efectos da entrada en vigor a partir do día seguinte ao da súa publicación.</p>
    <p>Visto o Acordo adoptado polo Consello da Xunta de Galicia na súa reunión do 28 de xullo de 2017, relativo á aprobación da modificación da relación de postos de traballo da Consellería de Sanidade e do Servizo Galego de Saúde, coa finalidade de cumprir o dito acordo, de conformidade coa Orde da Consellería de Facenda do 8 de xullo de 2013 sobre delegación de competencias na Dirección Xeral da Función Pública (DOG núm. 136, do 18 de xullo), dispoño que se publique no <em>Diario Oficial de Galicia </em>como anexo a esta resolución.</p>
    <p>Santiago de Compostela, 28 de xullo de 2017</p>
    <footer><p>O conselleiro de Facenda<br>P.D. (Orde do 8.7.2013)<br>José María Barreiro Díaz<br>Director xeral da Función Pública</p></footer>

