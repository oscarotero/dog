---
date: '2017-08-08'
id: G0423-260717-0002
page: 38103
number: 150
agency: Consellería de Infraestruturas e Vivenda
section: III. Outras disposicións.
title: >-
  EXTRACTO da Orde do 21 de xullo de 2017 pola que se convoca a concesión de
  subvencións complementarias da Comunidade Autónoma de Galicia para as persoas
  promotoras de aloxamentos protexidos acollidos ao Plan de vivenda e
  rehabilitación 2009-2012.
range: Orde
url: >-
  https://www.xunta.gal/dog/Publicados/2017/20170808/AnuncioG0423-260717-0002_gl.html
---
<p>BDNS (Identif.): 358288.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. <em>Persoas beneficiarias</em></p>
    <p>Poderán ser beneficiarias destas subvencións as persoas físicas ou xurídicas promotoras de aloxamentos protexidos que reúnan os requisitos establecidos nos artigos 35 e seguintes do Real decreto 2066/2008, do 12 de decembro, polo que se regula o Plan estatal de vivenda e rehabilitación 2009-2012, e no Decreto 402/2009, do 22 de outubro. A promoción terá que contar con cualificación definitiva emitida con anterioridade ao 31 de decembro de 2012.</p>
    <p>Segundo. <em>Obxecto</em></p>
    <p>Esta orde ten por obxecto convocar, para a anualidade 2017, a través dun procedemento en réxime de concorrencia non competitiva, subvencións destinadas a favorecer a construción de aloxamentos protexidos (código do procedemento VI481A).</p>
    <p>Terceiro. <em>Bases reguladoras</em></p>
    <p>As bases reguladoras destas subvencións foron aprobadas polo Decreto 402/2009, do 22 do outubro, no que se establecen as axudas públicas en materia de vivenda a cargo da Comunidade Autónoma de Galicia e se regula a xestión das previstas no Real decreto 2066/2008, do 12 de decembro, para o período 2009-2012 (<em>Diario Oficial de Galicia</em> número 217, do 5 de novembro).</p>
    <p>Cuarto. <em>Importe</em></p>
    <p>1. As subvencións que se convocan mediante esta orde faranse efectivas con cargo á aplicación orzamentaria 08.80.451B.770.0, do orzamento de gastos do Instituto Galego da Vivenda e Solo (en diante, IGVS) para o ano 2017, polo importe de 82.000 euros.</p>
    <p>2. A contía será de 200 euros por cada metro cadrado de superficie útil protexida do aloxamento e de superficie útil protexida destinada a servizos comúns, a cal non poderá exceder o 30 % do total da superficie útil dos aloxamentos. As axudas fraccionaranse en función do número de aloxamentos alugados.</p>
    <p>Quinto. <em>Prazo de presentación de solicitudes</em></p>
    <p>O prazo de presentación de solicitudes será dun (1) mes, contado desde o día seguinte ao da publicación da presente orde no <em>Diario Oficial de Galicia</em>.</p>
    <p>Santiago de Compostela, 21 de xullo de 2017</p>
    <footer><p>Joaquín Macho Canales<br>Secretario xeral técnico da Consellería de Infraestruturas e Vivenda</p></footer>

