---
date: '2017-08-08'
id: G0291-140717-0002
page: 38165
number: 150
agency: Xulgado do Social número 5 de Reforzo da Coruña
section: V. Administración de xustiza.
title: EDICTO (DSP 1088/2016).
range: Edicto
url: >-
  https://www.xunta.gal/dog/Publicados/2017/20170808/AnuncioG0291-140717-0002_gl.html
---
<p>Eu, Marta Yanguas del Valle, letrada da Administración de xustiza do Xulgado do Social número 5 de reforzo da Coruña, fago saber que no procedemento de despedimento/cesamentos en xeral 1088/2016 deste xulgado do social, seguido por instancia de Patricia Castro Juncal contra Senla Punto, S.L., o Fondo de Garantía Salarial e o administrador concursal de Senla Punto, sobre despedimento, ditouse resolución cuxo encabezamento e ditame son do teor literal seguinte:</p>
    <p>«Sentenza.</p>
    <p>A Coruña, 4 de xullo de 2017.</p>
    <p>Vistos por min, Patricia López Arranz, maxistrada xuíza do Xulgado do Social de reforzo da Coruña, os presentes autos de procedemento número 1088/2016, seguidos ante este xulgado por instancia de Patricia Castro Juncal, representada polo letrado Sergio Campos Nieto, contra Senla Punto, S.L., a súa administración concursal e o Fogasa, que non comparecen, procedo a ditar sentenza de conformidade cos seguintes</p>
    <p>Decido que debo estimar e estimo a demanda presentada por Patricia Castro Juncal contra Senla Punto, S.L. e declaro improcedente o despedimento da demandante, condenando a empresa a que, no prazo de cinco días desde a data da notificación da sentenza, opte entre a readmisión inmediata da demandante, nas mesmas condicións que rexían con anterioridade, con aboamento dos salarios de tramitación desde a data do despedimento ata a notificación desta resolución, que ascenden 34,54 euros diarios ou ben o aboamento dunha indemnización por despedimento a razón de 4.559,28 euros.</p>
    <p>Condénase a administración concursal a se ater ao anterior no límite da súa responsabilidade legal.</p>
    <p>Con intervención procesual do Fogasa.</p>
    <p>Notifíquese a presente resolución ás partes, facéndolles saber o seu dereito a interpoñer contra esta recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación.</p>
    <p>Dedúzase testemuño literal desta sentenza, que quedará nestas actuacións, con inclusión do orixinal no libro de sentenzas.</p>
    <p>Así por esta a miña sentenza, pronúncioo, mándoo e asínoo».</p>
    <p>Publicación. A anterior sentenza foi lida e publicada pola maxistrada xuíz que a subscribe no día da súa data, do que eu, a secretaria xudicial, dou fe.</p>
    <p>E para que sirva de notificación en legal forma a Senla Punto, S.L., en ignorado paradoiro, expido o presente edicto para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan auto ou sentenza, ou cando se trate de emprazamento.</p>
    <p>A Coruña, 5 de xullo de 2017</p>
    <footer><p>A letrada da Administración de xustiza</p></footer>

