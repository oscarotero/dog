---
date: '2017-07-06'
id: G0181-220617-0001
page: 32961
number: 128
agency: Axencia Galega de Infraestruturas
section: VI. Anuncios. a) Administración autonómica.
title: >-
  RESOLUCIÓN do 16 de xuño de 2017, do Servizo da Delegación Provincial da
  Coruña, pola que se sinala a data para o levantamento das actas previas á
  ocupación, con trámite de urxencia, para a expropiación dos bens e dereitos
  afectados polo proxecto de construción do itinerario peonil e de reforma da
  intersección na AC-840 (punto quilométrico 20+190 ao 21+910), no termo
  municipal de Curtis (clave AC/15/066.06).
range: Resolución
url: >-
  https://www.xunta.gal/dog/Publicados/2017/20170706/AnuncioG0181-220617-0001_gl.html
---
<p>O artigo 28 do vixente Estatuto de autonomía de Galicia establece no seu ordinal 2º a competencia da Comunidade Autónoma de Galicia para o desenvolvemento lexislativo e a execución da lexislación do Estado en materia de expropiación forzosa.</p>
    <p>Con data do 23 de marzo de 2017, a Xunta de Galicia procedeu á declaración de utilidade pública e á urxente ocupación dos bens e dereitos necesarios para os efectos de expropiación para as mencionadas obras mediante o Decreto 43/2017, publicado no DOG núm. 74, do 18 de abril.</p>
    <p>Con data do 13 de marzo de 2017, o director da Axencia Galega de Infraestruturas, por delegación da conselleira de Infraestruturas e Vivenda, procede á aprobación do proxecto de construción do itinerario peonil e de reforma da intersección na AC-840 (p.q. 20+190 ao 21+910), de clave AC/15/066.06, no termo municipal de Curtis.</p>
    <p>Na súa virtude e en cumprimento do disposto nos artigos 52 da vixente Lei de expropiación forzosa, do 16 de decembro de 1954, e 56 e seguintes do regulamento para a súa aplicación, este servizo, no uso das facultades que lle confire o artigo 98 da mencionada lei, resolveu convocar os titulares de bens e dereitos afectados para que comparezan no lugar, na data e na hora que se citan para proceder ao levantamento das actas previas á ocupación, nas cales se recollerán os datos necesarios para determinar os bens e dereitos afectados, e os prexuízos derivados da rápida ocupación, sen prexuízo de se trasladar ao lugar dos predios se o consideran necesario.</p>
    <p>Lugar: Oficina Municipal do recinto feiral.</p>
    <p>Rúa Emilia Pardo Bazán, s/n, Curtis.</p>
    <p>Data: 19 de xullo de 2017.</p>
    <p>Horario: das 9.30 ás 13.00 horas.</p>
    <p>De: Bermúdez Tizón, Manuel a Saavedra Sánchez, Juan e irmáns.</p>
    <p>A relación de titulares, cos bens e dereitos afectados, así como os planos parcelarios correspondentes, estarán expostos no Concello de Curtis e no Servizo da Delegación Provincial da Axencia Galega de Infraestruturas da Coruña (r/ Vicente Ferrer, nº 2, 8ª, 15071 A Coruña).</p>
    <p>Ao dito acto deberán acudir os titulares afectados, persoalmente ou ben representados pola persoa debidamente autorizada para actuar no seu nome, e achegar os documentos acreditativos da súa titularidade, documento nacional de identidade e último recibo da contribución. Poden facerse acompañar, pola súa conta, se o consideran oportuno, dos seus peritos e de notario.</p>
    <p>Así mesmo, e no cumprimento do establecido no artigo 56 do regulamento da Lei de expropiación forzosa, ábrese información pública durante o prazo de 15 días hábiles, contados a partir do seguinte ao da publicación desta resolución no <em>Diario Oficial de Galicia</em> e ata o momento do levantamento das actas previas á ocupación correspondente, co fin de que os interesados poidan formular por escrito, ante o Servizo da Delegación Provincial da Coruña, as alegacións que consideren pertinentes co obxecto de emendar posibles erros padecidos ao relacionar os bens afectados pola urxente ocupación.</p>
    <p>A Coruña, 16 de xuño de 2017</p>
    <footer><p>Felipe de la Vega Gándaras<br>Xefe do Servizo da Delegación Provincial da Coruña</p></footer>

