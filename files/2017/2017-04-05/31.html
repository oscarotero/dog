---
date: '2017-04-05'
id: G0424-030317-0009
page: 16267
number: 67
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 24 de febreiro de 2017, da Xefatura Territorial da Coruña, pola
  que se concede a autorización administrativa previa e de construción dunha
  instalación de distribución eléctrica nos concellos de Oroso e Frades
  (expediente IN407A 2016/254-1).
range: Resolución
url: >-
  https://www.xunta.gal/dog/Publicados/2017/20170405/AnuncioG0424-030317-0009_gl.html
---
<p>Expediente: IN407A 2016/254-1.</p>
    <p>Promotora: Unión Distribuidores Electricidad, S.A.</p>
    <p>Denominación da instalación: LMT aérea SC 20 kV a CT Castiñeiro e CT Garabanxa.</p>
    <p>Concellos: Oroso e Frades.</p>
    <p>Feitos:</p>
    <p>1. O 21 de marzo de 2016 o promotor solicitou a autorización administrativa previa e a autorización administrativa de construción do proxecto de execución da instalación de distribución eléctrica indicada.</p>
    <p>2. O proxecto someteuse ao trámite de información pública mediante a súa inserción no DOG núm. 86, do 6 de maio de 2016 e no BOP núm. 76, do 22 de abril de 2016.</p>
    <p>3. Solicitouse o preceptivo informe ás distintas administracións, organismos ou, de ser o caso, empresas de servizo público ou de servizos de interese xeral afectados. O promotor manifestou a súa conformidade cos condicionados establecidos.</p>
    <p>4. Os servizos técnicos da xefatura territorial emitiron un informe favorable sobre a dita solicitude. </p>
    <p>Consideracións legais e técnicas:</p>
    <p>1. A Lei 24/2013, do 26 de decembro, do sector eléctrico.</p>
    <p>2. O Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>3. O Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>4. O Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>5. O Real decreto 842/2002, do 2 de agosto, polo que se aproba o Regulamento electrotécnico para baixa tensión.</p>
    <p>6. As características técnicas da instalación son as seguintes:</p>
    <p>– A instalación proxectada consiste no cambio do condutor da liña existente LMT CT Castiñeiro (MOAR) e RBTA (expediente IN407A 2015/542-1) e a adecuación dos transformadores Garabanxa e Castiñeiro:</p>
    <p>– Tramo 1: tramo aéreo en condutor cuberto CCX 47-A O1/8-ST1A 20 kV, sobre apoios de formigón de 2.225,76 metros de lonxitude, con orixe no apoio existente nº 141 HVH 2500/12 da liña LMT Eixe Cimadevila-Rabal (expediente IN407A 2009/303-1) e final no apoio nº 21 (centro de transformación de intemperie Castiñeiro).</p>
    <p>– Tramo 2: tramo aéreo en condutor cuberto CCX 47-A O1/8-ST1A 20 kV, sobre apoios de formigón de 174,53 metros de lonxitude, derivada a CT Garabanxa, orixe no apoio nº 12 existente HV 1660/13 do tramo de liña anterior e final no centro de transformación de intemperie Garabanxa.</p>
    <p>– CTI Castiñeiro: adecuación do centro de transformación de intemperie 160 kVA, relación de transformación 20.000/400/230 voltios, sen substitución deste, e modificación do apoio actual instalando un apoio de formigón HVH 2000/13.</p>
    <p>– CTI Garabanxa: adecuación do centro de transformación de intemperie 100 kVA, relación de transformación 20.000/400/230 voltios, sen substitución deste, e modificación do apoio actual instalando un apoio de formigón HVH 2000/13.</p>
    <p>O orzamento da instalación segundo proxecto é de 46.344,71 euros.</p>
    <p>7. No expediente consta un informe favorable dos servizos técnicos desta xefatura territorial.</p>
    <p>De acordo con todo o indicado,</p>
    <h2>RESOLVO:</h2>
    <p>1. Conceder a autorización administrativa previa e a autorización administrativa de construción á instalación de distribución eléctrica indicada.</p>
    <p>2. A instalación executarase no prazo dun ano, contado a partir do día seguinte ao da publicación da presente resolución no Diario Oficial de Galicia.</p>
    <p>3. Para a posta en funcionamento da instalación autorizada, deberá presentar perante esta xefatura territorial unha solicitude que se acompañará da seguinte documentación:</p>
    <p>• As declaracións de conformidade relativas ao material ou equipo, e as certificacións ou homologacións se procede.</p>
    <p>• Un certificado do director da montaxe no que se garantirá o cumprimento das especificacións do proxecto e prescricións complementarias, se as houbera, así coma das regulamentacións e normas oportunas, na montaxe da instalación e posta a punto.</p>
    <p>4. Esta aprobación outórgase sen prexuízo doutras que fosen de aplicación segundo a lexislación vixente, en especial a relativa á ordenación do territorio e o medio ambiente.</p>
    <p>Contra esta resolución, que non é definitiva en vía administrativa, poderá interporse recurso de alzada ante o conselleiro de Economía, Emprego e Industria, no prazo dun mes, contado a partir do día seguinte ao da notificación ou publicación nos termos establecidos na Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 24 de febreiro de 2017</p>
    <footer><p>Isidoro Martínez Arca<br>Xefe territorial da Coruña</p></footer>

