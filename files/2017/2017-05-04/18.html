---
date: '2017-05-04'
id: G2411-110417-0003
page: 21963
number: 85
agency: Xulgado do Social número 2 de Santiago de Compostela
section: V. Administración de xustiza.
title: EDICTO (ETX 191/2014).
range: Edicto
url: >-
  https://www.xunta.gal/dog/Publicados/2017/20170504/AnuncioG2411-110417-0003_gl.html
---
<p>Marina Pilar García de Evan, letrada da Administración de xustiza do Xulgado do Social número 2 de Santiago de Compostela, fai saber que no procedemento de execución de títulos xudiciais 191/2014 deste xulgado do social, seguido por instancia de Eva Morquecho Sarasquete contra a empresa Bitango Ocio, S.L., sobre execución de sentenza, ditouse a seguinte resolución, cuxa parte dispositiva se xunta:</p>
    <p>«Decreto.</p>
    <p>Letrada da Administración de xustiza: Marina Pilar García de Evan.</p>
    <p>Santiago de Compostela, 10 de abril de 2017</p>
    <p>Antecedentes de feito:</p>
    <p>Primeiro. Na execución rexistrada neste xulgado co número 191/2014, por instancia de Eva Morquecho Sarasquete contra Bitango Ocio, S.L. tras os trámites legais foi embargado e valorado polo perito taxador Eurovaloraciones, S.A. (Euroval) o seguinte ben inmoble:</p>
    <p>Predio propiedade de Bitango Ocio, S.L., CIF B84494848, sita no municipio de Vilalba, Idufir: 27010000564102.</p>
    <p>Referencia catastral: 7045506PH0974N0001OA.</p>
    <p>Predio número 23.045, inscrito no folio 125 do libro 208, tomo 452. Urbano, na parroquia e municipio de Vilalba, soar, sito na rúa Nova, 78, de 356 metros cadrados. Linda: norte e fronte, rúa Nova; esquerda, edificio número oitenta da rúa Nova; dereita desde a fronte, máis de Ángel Luis Orosa de Vicente, e fondo, rúa.</p>
    <p>Segundo. Deuse traslado ás partes da valoración pericial co resultado que obra nas actuacións.</p>
    <p>Fundamentos de dereito:</p>
    <p>Primeiro. O artigo 655 da Lei 1/2000 de axuizamento civil (LAC), de aplicación supletoria, dispón na sección sexta do capítulo IV do título III, baixo a rúbrica “Da poxa de bens inmobles”, que as normas desta sección se aplicarán ás poxas de bens inmobles e ás de bens mobles suxeitos a un réxime de publicidade rexistral similar ao daqueles, para, a continuación, indicar que nas poxas a que se refire o punto anterior serán aplicables as normas da poxa de bens mobles, salvo as especialidades que se establecen nos artigos seguintes.</p>
    <p>Segundo. Dispón o artigo 666 da LAC que os bens inmobles sairán a poxa polo valor que resulte de deducir da súa taxación o importe de todas as cargas e dereitos anteriores, e o letrado da Administración de xustiza realizará a operación que desconte do valor da taxación o importe total garantido que resulte da certificación de cargas.</p>
    <p>Terceiro. O artigo 644 da LAC sinala que unha vez fixado o prezo xusto dos bens mobles embargados, o secretario xudicial, mediante decreto, acordará a convocatoria da poxa.</p>
    <p>A poxa levarase a cabo, en todo caso, de forma electrónica no portal de poxas, baixo a responsabilidade do secretario xudicial.</p>
    <p>Cuarto. Dispón o artigo 667 da LAC que a poxa anunciará e será obxecto de publicidade conforme o previsto no artigo 645 da mesma lei.</p>
    <p>Quinto. Cumpridos no presente caso todos os requisitos contidos na lei procesual, procede acordar a convocatoria de poxa.</p>
    <p>Vistos os preceptos legais citados e demais de xeral e pertinente aplicación</p>
    <p>Parte dispositiva.</p>
    <p>Acordo:</p>
    <p>1. Sacar á venda, en poxa pública, o ben descrito no antecedente de feito primeiro da presente resolución.</p>
    <p>2. A poxa levarase a cabo no Portal electrónico de poxas da Axencia Estatal do <em>Boletín Oficial del Estado</em>.</p>
    <p>3. Notificar a presente resolución ao executado, por medio de edictos, facéndolle saber que, en calquera momento anterior á aprobación do remate ou da adxudicación ao executante, poderá liberar os seus bens pagando integramente o que se deba ao executante por principal, xuros e custas.</p>
    <p>4. Rexistrar a poxa no portal de poxa, unha vez firme esta resolución.</p>
    <p>Notifíquese ás partes, facéndolles saber que en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, se é o caso, os profesionais designados, sinalarán un domicilio e os datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación: mediante recurso de reposición que se interpoñerá no prazo de tres días hábiles seguintes á súa notificación ante o/a letrado/a da Administración de xustiza que dita esta resolución, con expresión da infracción que a xuízo do recorrente contén esta».</p>
    <p>E para que sirva de notificación en legal forma a Bitango Ocio, S.L., en ignorado paradoiro, expido o presente edicto para a súa inserción no <em>Diario Oficial de Galicia</em>.</p>
    <p>Advírtese a destinataria que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 10 de abril de 2017</p>
    <footer><p>A letrada da Administración de xustiza</p></footer>

