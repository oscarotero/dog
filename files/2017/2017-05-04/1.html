---
date: '2017-05-04'
id: G0244-270417-0001
page: 21905
number: 85
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 24 de abril de 2017, da Secretaría Xeral de Medios, pola que se
  amplía o crédito destinado ás axudas económicas dirixidas a empresas que
  realicen publicacións periódicas escritas integramente en galego.
range: Resolución
url: >-
  https://www.xunta.gal/dog/Publicados/2017/20170504/AnuncioG0244-270417-0001_gl.html
---
<p>O 20 de marzo de 2017 publicouse no Diario Oficial de Galicia a Resolución do 7 de marzo de 2017 pola que se regulan as axudas a empresas que realicen publicacións periódicas escritas integramente en galego e se realiza a súa convocatoria para o ano 2017.</p>
    <p>O artigo 2 desta resolución establece a contía inicial dos créditos destinados a financiar estas axudas con cargo a aplicación orzamentaria 04.20.151A.470.0, sen prexuízo de posteriores modificacións orzamentarias. </p>
    <p>A data actual e coa finalidade de manter esta acción de fomento en niveis adecuados, cómpre ampliar o importe do crédito asignado a esta axuda, con cargo a aplicación orzamentaria 04.20.151A.470.0.</p>
    <p>Polo exposto e en uso das facultades que teño atribuídas,</p>
    <h2>DISPOÑO:</h2>
    <p>Artigo único</p>
    <p>Primeiro. Ampliar o crédito destinado ás axudas económicas dirixidas a empresas que realicen publicacións periódicas escritas integramente en galego en 160.000,00 euros, con cargo á aplicación orzamentaria 04.20.151A.470.0. O importe total destinado ao financiamento destas axudas é de 201.341,00 euros.</p>
    <p>Segundo. A presente modificación non afecta o prazo establecido na referida resolución para a presentación de solicitudes.</p>
    <p>Terceiro. Contra esta resolución poderá interpoñerse con carácter potestativo, recurso de reposición ante o mesmo órgano que ditou a resolución, no prazo dun mes contado a partir do día seguinte ao da súa publicación no <em>Diario Oficial de Galicia</em>.</p>
    <p>Alternativamente, poderá interpoñerse recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses, contados a partir do día seguinte ao da súa publicación no <em>Diario Oficial de Galicia</em>.</p>
    <p>Disposición derradeira única</p>
    <p>Esta resolución entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 24 de abril de 2017</p>
    <footer><p>Mar Sánchez Sierra<br>Secretaria xeral de Medios</p></footer>

