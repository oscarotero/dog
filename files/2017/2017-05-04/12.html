---
date: '2017-05-04'
id: G2157-110417-0004
page: 21954
number: 85
agency: Xulgado de Primeira Instancia número 5 de Ourense
section: V. Administración de xustiza.
title: EDICTO (709/2015).
range: Edicto
url: >-
  https://www.xunta.gal/dog/Publicados/2017/20170504/AnuncioG2157-110417-0004_gl.html
---
<p>Eu, Álvaro Garrido Rodríguez, letrado da Administración de xustiza do Xulgado de Primeira Instancia número 5 de Ourense, polo presente edicto, anuncio que no presente procedemento de xuízo verbal número 709/2015, seguido por instancia de Transportes y Excavaciones Santas Fernández, S.L., representada pola procuradora María de los Ángeles Sousa Rial, fronte a Concal, S.L., e Arturo Fernández Ferreiro se ditou sentenza, cuxo teor literal é o seguinte:</p>
    <p>«Vistos por min, Ana María Gómez Bande, xuíza titular do Xulgado de Primeira Instancia número 5 de Ourense, os presentes autos de xuízo verbal seguido ante este xulgado baixo o número 709 do ano 2015, por instancia da procuradora Sousa Rial en nome e representación de Transportes y Excavaciones Santas Fernández, S.L. asistida da letrada Rivo Iglesias e como demandados Concal, S.L. e Arturo Fernández Ferreiro, ambos os dous en situación de rebeldía procesual, constando nas actuacións as súas circunstancias persoais.</p>
    <p>Resolvo:</p>
    <p>Considerar a demanda interposta pola procuradora Sousa Rial en nome e representación de Transportes y Excavaciones Santas Fernández, S.L. asistida da letrada Rivo Iglesias e, como demandados, Concal, S.L. e Arturo Fernández Ferreiro, ambos os dous en situación de rebeldía procesual, e condeno os demandados a aboar solidariamente á parte demandante a cantidade de 5.304,01 euros máis os xuros, segundo o disposto no fundamento xurídico terceiro<em> in fine</em> e costas procesuais.</p>
    <p>Así, por esta a miña sentenza, pronúncioo, mándoo e asínoo».</p>
    <p>E, encontrándose os devanditos demandados, Concal, S.L. e Arturo Fernández Ferreiro, en paradoiro descoñecido, expídese o presente edicto co fin de que sirva de notificación en forma a este, con indicación de que esta non é firme e contra ela cabe recurso de apelación.</p>
    <p>Ourense, 31 de xaneiro de 2017</p>
    <footer><p>O letrado da Administración de xustiza</p></footer>

