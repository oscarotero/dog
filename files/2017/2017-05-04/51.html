---
date: '2017-05-04'
id: C141-210417-0004
page: 22051
number: 85
agency: Portos de Galicia
section: VI. Anuncios. a) Administración autonómica.
title: >-
  CÉDULA do 20 de abril de 2017 pola que se notifica o acordo da Área de
  Instalacións Náutico-Recreativas e Portos Deportivos relativo á renovación da
  lista de espera para a atracada nas instalacións náutico-deportivas do porto
  de Beluso.
range: Cédula
url: >-
  https://www.xunta.gal/dog/Publicados/2017/20170504/AnuncioC141-210417-0004_gl.html
---
<p>De conformidade co disposto nos artigos 44, 45 e 46 da Lei 39/2015, do procedemento administrativo común das administracións públicas, as persoas que se identifican no anexo, mediante a publicación no <em>Boletín Oficial del Estado</em>, acordo relativo á renovación da lista de espera para a atracada nas instalacións náutico-deportivas do porto de Beluso, por non ser posible a notificación a través do servizo de Correos nos enderezos que constan nos expedientes.</p>
    <p>Debido ao tempo transcorrido dende a data de presentación das solicitudes e a entrada en vigor da nova normativa, a documentación presentada non se axusta á indicada no artigo 24 do Decreto 130/2013, do 1 de agosto, polo que se regula a explotación dos portos deportivos e das zonas portuarias de uso náutico-deportivo de competencia da Comunidade Autónoma de Galicia, as persoas identificadas deberán presentar orixinal ou fotocopia compulsada da documentación que a continuación se relaciona:</p>
    <p>1. Contrato de seguro da embarcación, ao cal se engadirá a cobertura de remoción de restos da embarcación, acompañada polo último recibo da póliza asegurada.</p>
    <p>2. Certificación actualizada pola Capitanía Marítima da folla de asento da embarcación (con data de expedición inferior a un ano e onde o solicitante apareza como titular da embarcación). </p>
    <p>3. Permiso de navegación da embarcación.</p>
    <p>4. Impreso de domiciliación de recibos debidamente cuberto e selado pola entidade bancaria correspondente.</p>
    <p>De acordo cos termos do dito acordo establécese un prazo de dez (10) días contados desde o día seguinte ao da publicación desta cédula no BOE para presentar a documentación requirida.</p>
    <p>No caso de non presentar a antedita documentación, presentala incompleta, de xeito deficiente, ou fóra do prazo indicado, entenderase que desiste da súa solicitude, ocupando o seu lugar o seguinte integrante da lista de espera.</p>
    <p>Este anuncio publicarase no <em>Diario Oficial de Galicia</em>, ben que a eficacia do acto notificado quedará supeditada á súa publicación no BOE.</p>
    <p>O expediente completo para o seu exame atópase nas dependencias de Portos de Galicia en Santiago de Compostela.</p>
    <p>Santiago de Compostela, 20 de abril de 2017</p>
    <footer><p>José Ignacio Villar García<br>Director de Portos de Galicia</p></footer>
    <h2>ANEXO</h2>
    <table>
     <tbody>
      <tr>
       <td>Solicitante</td>
       <td>Embarcación</td>
       <td>Matrícula</td>
      </tr>
      <tr>
       <td>Juan Antonio Bandrés Sierra</td>
       <td>Arroaz</td>
       <td>7ª-VILL-3-88-96</td>
      </tr>
      <tr>
       <td>Juan Antonio Fernández Maña</td>
       <td>Crisana</td>
       <td>7ª-VILL-3-77-02</td>
      </tr>
      <tr>
       <td>Francisco Javier Freire Arteta</td>
       <td>Indico Dos</td>
       <td>7ª-VI-5-210-01</td>
      </tr>
      <tr>
       <td>Félix Antonio Gabarrón Cabero</td>
       <td>Caronte</td>
       <td>7ª-VI-5-219-04</td>
      </tr>
      <tr>
       <td>Juan Miguel Gómez Sánchez</td>
       <td>Paneb</td>
       <td>7ª-PM-1-1749-92</td>
      </tr>
      <tr>
       <td>Luis Gómez Vázquez</td>
       <td>Pedras Un</td>
       <td>7ª-VI-5-104-207</td>
      </tr>
      <tr>
       <td>Julián Martínez Soutiño</td>
       <td>Golfeira</td>
       <td>7ª-VILL-3-94-06</td>
      </tr>
      <tr>
       <td>Sogelectro, S.L.</td>
       <td>La Gavina Dos</td>
       <td>7ª-VILL-3-65</td>
      </tr>
      <tr>
       <td>Jorge Vidal Barbosa</td>
       <td>Luka</td>
       <td>7ª-VI-5-61-04</td>
      </tr>
     </tbody>
    </table>

