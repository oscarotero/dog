---
date: '2017-09-12'
id: O92-040917-0001
page: 42207
number: 173
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 4 de setembro de 2017 pola que se amplía o prazo de presentación
  de solicitudes da Resolución do 7 de xullo de 2017 pola que se lle dá
  publicidade ao acordo do Consello de Dirección que aproba as bases reguladoras
  do Programa de bolsas formativas para a realización de proxectos de mellora
  das pemes galegas, e se procede á súa convocatoria en réxime de concorrencia
  competitiva.
range: Resolución
url: >-
  https://www.xunta.gal/dog/Publicados/2017/20170912/AnuncioO92-040917-0001_gl.html
---
<p>Mediante Resolución do 7 de xullo de 2017 publicouse o acordo do Consello de Dirección do Instituto Galego de Promoción Económica que aprobou as bases reguladoras do Programa de bolsas formativas para a realización de proxectos de mellora das pemes galegas e procedeuse á súa convocatoria en réxime de concorrencia competitiva (DOG nº 137, do 19 de xullo).</p>
    <p>No punto segundo do Resolvo establécese que o prazo de presentación de solicitudes rematará o 14 de setembro de 2017.</p>
    <p>Debido á coincidencia en período non lectivo do prazo de presentación de solicitudes, co fin de incrementar no posible a oportunidade de acollerse ás axudas por parte dos beneficiarios, considérase conveniente ampliar o prazo de presentación de solicitudes ata o 29 de setembro de 2017.</p>
    <p>Por todo o anterior, de conformidade co disposto no artigo 32 da Lei 39/2015, do 1 de outubro, do procedemento administrativo común das administracións públicas, e dado que non se causan prexuízos a terceiros,</p>
    <h2>RESOLVO:</h2>
    <p>Primeiro. Ampliar ata o 29 de setembro de 2017 o prazo de presentación de solicitudes establecido no punto segundo do Resolvo da Resolución do 7 de xullo de 2017 pola que se lle dá publicidade ao acordo do Consello de Dirección que aproba as bases reguladoras do Programa de bolsas formativas para a realización de proxectos de mellora das pemes galegas, e se procede á súa convocatoria en réxime de concorrencia competitiva.</p>
    <p>Segundo. Esta resolución entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 4 de setembro de 2017</p>
    <footer><p>Juan Manuel Cividanes Roger<br>Director xeral do Instituto Galego de Promoción Económica</p></footer>

