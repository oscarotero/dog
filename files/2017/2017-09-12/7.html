---
date: '2017-09-12'
id: G0424-100717-0001
page: 42215
number: 173
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 10 de xullo de 2017, da Xefatura Territorial da Coruña, pola que
  se somete a información pública a petición de autorización administrativa
  previa e a autorización administrativa de construción dunha instalación
  eléctrica no concello de Teo  (expediente IN407A 2017/72-1).
range: Resolución
url: >-
  https://www.xunta.gal/dog/Publicados/2017/20170912/AnuncioG0424-100717-0001_gl.html
---
<p>Para os efectos previstos na Lei 24/2013, do 26 de decembro (BOE núm. 310), e no artigo 125 do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización da instalación eléctrica que se describe:</p>
    <p>Solicitante: Maderas Cajaraville, S.L.</p>
    <p>Domicilio social: rúa Os Mestres, 6, 15886 Teo.</p>
    <p>Denominación: centro de seccionamento e paso de liña de subministración en AT de punta a bucle.</p>
    <p>Situación: rúa Os Mestres, 6, 15886 Teo.</p>
    <p>Características técnicas: </p>
    <p>Liña de media tensión soterrada con inicio e fin na liña de distribución PAD801, entre o CT 15CKSQ e o CT 15CBNM, logo de entrar e saír no CS proxectado, condutor RHZ1 2OL 12/20kV 3(1×95 mm2), Al, lonxitude 270+270 m.</p>
    <p>Centro de seccionamento en caseta independente. Celas prefabricadas de entrada, saída e derivación con interruptores-seccionadores (24 kV, 400 A, 16 kA).</p>
    <p>Todas aquelas persoas ou entidades que se consideren afectadas poderán examinar o proxecto e/ou presentar as súas alegacións neste xefatura territorial, situada no Edificio Administrativo de Monelos, rúa Vicente Ferrer, 2, 1º andar, 15071 A Coruña, no prazo de vinte días, contados a partir do día seguinte ao da publicación, artigos 30 e 83 da Lei 39/2015, do 1 de outubro, do procedemento administrativo común das administracións públicas.</p>
    <p>A Coruña, 10 de xullo de 2017</p>
    <footer><p>Isidoro Martínez Arca<br>Xefe territorial da Coruña</p></footer>

