---
date: '2017-08-01'
id: G2209-100717-0002
page: 36386
number: 145
agency: Xulgado de Primeira Instancia e Instrución número 2 de Betanzos
section: V. Administración de xustiza.
title: EDICTO (102/2017).
range: Edicto
url: >-
  https://www.xunta.gal/dog/Publicados/2017/20170801/AnuncioG2209-100717-0002_gl.html
---
<p>Sentenza: 97/2017</p>
    <p>Divorcio contencioso (DCT) 102/2017</p>
    <p>Sobre: divorcio contencioso</p>
    <p>Demandante: Sandra Isabel Blanco Lizarazo</p>
    <p>Procurador: Carlos Javier García Brandariz</p>
    <p>Avogado: Pablo Jato Díaz</p>
    <p>Demandado: Elvis Jesús Colmenares Antias</p>
    <p>Betanzos, 4 de xullo de 2017</p>
    <p>Vistos por Carmen López Moure, maxistrada xuíza do Xulgado de Primeira Instancia e Instrución número 2 de Betanzos, os presentes autos de xuízo de divorcio seguidos co número 102/2017 por instancia de Sandra Isabel Blanco Lizarazo, maior de idade, representada polo procurador Sr. García Brandariz e baixo a dirección letrada do Sr. Jato Díaz, contra Elvis Jesús Colmenares Antias, maior de idade, o cal non compareceu malia a súa citación en legal forma, ditouse a presente resolución en nome do rei.</p>
    <p>Antecedentes de feito.</p>
    <p>Primeiro. O procurador Sr. García Brandariz, na representación xa indicada, presentou demanda de divorcio matrimonial contra Elvis Jesús Colmenares Antias, a cal lle correspondeu por quenda ante este xulgado en data 2 de marzo de 2017, e alegou no seu escrito os feitos e os fundamentos de dereito que considerou convenientes e aplicables ao caso, finalizando co suplico de que se ditase sentenza pola cal se acordase o divorcio do dito matrimonio, por concorrer a causa prevista no artigo 86 do Código civil.</p>
    <p>Segundo. Tívose por parte o citado procurador na representación que acreditaba, con quen se entenderían as sucesivas dilixencias no modo e maneira que a lei prevén, e admítese a trámite a demanda formulada, que se tramitaría polos trámites do xuízo verbal coas especialidades previstas no artigo 753 da LAC, tras o cal se deu traslado da citada demanda á parte demandada para que a contestase no prazo de 20 días, despois de ser declarado en situación procesual de rebeldía o demandado ao non ter contestado a esta.</p>
    <p>Terceiro. Ao acto da vista compareceu a demandante, e ratificouse no seu escrito de demanda, e practicáronse as probas propostas e admitidas co resultado que consta nas actuacións, e quedou o procedemento visto para sentenza.</p>
    <p>O demandado foi declarado en situación de rebeldía procesual conforme o previsto no artigo 442.2 da LAC, ao non ter comparecido ao acto da vista.</p>
    <p>Cuarto. Na tramitación do presente procedemento observáronse as prescricións legais, incluído o prazo para ditar sentenza.</p>
    <p>Fundamentos de dereito.</p>
    <p>Primeiro. Sandra Isabel Blanco Lizarazo e Elvis Jesús Colmenares Antias casaron na localidade de Betanzos (A Coruña) o día 29 de xullo de 2011 (certificación do matrimonio que consta en autos como documento número 1 da demanda), de cuxo matrimonio non houbo fillos.</p>
    <p>O artigo 85 do Código civil dispón que o matrimonio se disolve por divorcio, seguidamente o artigo 86 do mesmo texto legal, redactado conforme a modificación introducida pola Lei 15/2005, sinala que: “decretarase xudicialmente o divorcio por petición dun dos cónxuxes se concorren os requisitos e circunstancias do artigo 81 do CC”, precepto que exixe que teñan trascurrido tres meses desde a celebración do matrimonio, requisito que si concorre, pois os cónxuxes se casaron no ano 2011.</p>
    <p>Segundo. Á vista do desenvolvido no presente procedemento, o que quedou claro é a vontade de ambos os dous cónxuxes de divorciarse polo continuado cesamento da convivencia conxugal, independentemente da quen puidese reprocharse culpa de tal consecuencia. Isto é que está acreditado a quebra de toda convivencia conxugal por unha profunda desafección entre os esposos que exteriorizan a súa vontade de non continuar unidos. Desta forma, do examinado constátase un estado de tensión, desafección e profunda discordia entre os esposos que deu lugar á quebra da convivencia matrimonial cunha vulneración dos deberes conxugais de respecto, axuda e socorro mutuos que impoñen os artigos 67 e 68 do Código civil, o cal constitúe base legal bastante para acordar a disolución por divorcio do matrimonio formado por Sandra Isabel Blanco Lizarazo e Elvis Jesús Colmenares Antias.</p>
    <p>Por todo iso procede acordar o divorcio interesado pola parte demandante e ao que non se opuxo a parte demandada.</p>
    <p>Terceiro. Como consecuencia inherente á disolución do vínculo conxugal, o artigo 95 do Código Civil establece que “A sentenza firme producirá, respecto dos bens do matrimonio, a disolución do réxime económico matrimonial. “</p>
    <p>Ao ser o de sociedade de gananciais o réxime económico matrimonial que rexía durante o matrimonio, e de conformidade co disposto no citado precepto e no artigo 1392 do mesmo corpo legal, procede acordar a disolución deste.</p>
    <p>Cuarto. Non cabe facer especial pronunciamento sobre as custas procesuais, a teor da causa do procedemento.</p>
    <p>Decisión.</p>
    <p>Que debo estimar e admito integramente a demanda formulada por Sandra Isabel Blanco Lizarazo fronte a Elvis Jesús Colmenares Antias, e declaro disolto o matrimonio existente entre as partes por divorcio, con todos os pronunciamentos a iso inherentes coa adopción das medidas seguintes:</p>
    <p>1. Acórdase a disolución da sociedade de gananciais</p>
    <p>2. Non facer especial pronunciamento en materia de custas.</p>
    <p>Unha vez que sexa firme esta resolución, remítase testemuño dela ao encargado do Rexistro Civil competente.</p>
    <p>Notifíqueselles a presente ás partes, facéndolles saber que contra esta cabe recurso de apelación, que se interporá ante este xulgado no prazo de vinte días contados desde o seguinte á súa notificación para ser resolto pola Audiencia Provincial da Coruña. Será necesario que para iso se ingrese na conta de depósitos e consignacións deste xulgado o depósito establecido pola Lei orgánica 1/2009, do 3 de novembro.</p>
    <p>Así o acordo mando e asino, Carmen López Moure, maxistrada-xuíza do Xulgado de Primeira Instancia e Instrución número 2 de Betanzos e os do seu partido xudicial.</p>
    <p>Publicación. No mesmo día da súa data a anterior sentenza foi lida e publicada pola mesma xuíza que a ditou estando a celebrar audiencia pública. Dou fe.</p>

