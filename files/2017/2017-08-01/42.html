---
date: '2017-08-01'
id: G1440-110717-0001
page: 36469
number: 145
agency: Deputación Provincial de Ourense
section: VI. Anuncios. b) Administración local.
title: ANUNCIO de delegación de competencias do Concello de Petín.
range: Anuncio
url: >-
  https://www.xunta.gal/dog/Publicados/2017/20170801/AnuncioG1440-110717-0001_gl.html
---
<p>De conformidade co disposto no artigo 7 do Real decreto lexislativo 2/2004, do 5 de marzo, polo que se aproba o texto refundido da Lei reguladora das facendas locais, e no artigo 106.3 da Lei 7/1985, de bases de réxime local, e cumprindo o que acordou a Corporación Provincial, na sesión do día 30 de xuño de 2017, faise público que a Deputación Provincial de Ourense asume a competencia delegada nela polo Concello de Petín, de acordo co disposto na normativa mencionada, as facultades que este concello ten atribuídas en materia de recadación executiva, así como a revisión dos actos ditados dos seguintes tributos:</p>
    <p>– Imposto de bens inmobles (IBI).</p>
    <p>– Imposto sobre vehículos de tracción mecánica (IVTM).</p>
    <p>– Imposto sobre actividades económicas (IAE).</p>
    <p>– Imposto sobre construcións, instalacións e obras (ICIO).</p>
    <p>– Imposto sobre o incremento do valor dos terreos de natureza urbana (IVTNU).</p>
    <p>– Taxa pola recollida de residuos sólidos urbanos.</p>
    <p>– Taxa polo abastecemento, depuración, saneamento e demais conceptos do ciclo da auga.</p>
    <p>– Outras taxas reguladas no artigo 20 do Real decreto lexislativo 2/2004 (neste suposto deberá indicar individualizadamente cada taxa).</p>
    <p>– Recadación executiva dos gastos derivados de execucións forzosas dos artigos 99 e 100 da Lei 39/2015, do 1 de outubro, do procedemento administrativo común das administracións públicas.</p>
    <p>A delegación abranguerá as actuacións pendentes dos últimos catro anos e anteriores non prescritas sobre os mesmos tributos co alcance, contido, condicións e vixencia que se establecen no acordo do Pleno do dito concello do 24 de maio de 2017.</p>
    <p>A dita delegación rexerase polas condicións xerais establecidas pola Deputación Provincial de Ourense para a delegación de competencias nesta materia.</p>
    <p>Ourense, 3 de xullo de 2017</p>
    <footer><p>José Manuel Baltar Blanco<br>Presidente da Deputación Provincial de Ourense</p></footer>

