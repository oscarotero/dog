---
date: '2017-04-20'
id: G2347-290317-0001
page: 18602
number: 76
agency: Xulgado do Social número 4 da Coruña
section: V. Administración de xustiza.
title: EDICTO (700/2014).
range: Edicto
url: >-
  https://www.xunta.gal/dog/Publicados/2017/20170420/AnuncioG2347-290317-0001_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos número 700/2014 por instancia de María Isabel Loureiro Varela contra as empresas Consultoría a la Formación y a la Empresa, S.L. e Asociación de Empresarios Discapacitados de Galicia AED Galicia e o Fondo de Garantía Salarial, sobre cantidade, nos cales se ditou sentenza o 21.3.2017 que, copiada nos particulares necesarios, di así:</p>
    <p>Resolución.</p>
    <p>Estímase parcialmente a demanda formulada por María Isabel Loureiro Varela fronte a Consultoría a la Formación y a la Empresa, S.L. e Asociación de Empresarios Discapacitados de Galicia AED Galicia e, en consecuencia:</p>
    <p>– Absólvese a Asociación de Empresarios Discapacitados de Galicia AED Galicia das pretensións fronte a ela dirixidas.</p>
    <p>– Condénase a empresa Consultoría a la Formación y a la Empresa, S.L. a aboar a María Isabel Loureiro Varela a cantidade de mil catrocentos vinte euros (1.420 euros).</p>
    <p>Notifíquese a presente resolución ás partes, facéndolles saber que contra ela non cabe recurso de suplicación por razón da contía, sen prexuízo dos demais motivos previstos no artigo 191 da LRXS.</p>
    <p>A competencia para coñecer o recurso de suplicación corresponderá, se é o caso, ao Tribunal Superior de Xustiza de Galicia, debendo anunciarse este neste xulgado no prazo dos cinco días seguintes á notificación desta resolución, abondando a manifestación da parte ou do seu avogado, graduado social ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, no momento de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado facendo constar no ingreso o número de procedemento.</p>
    <p>E para que conste, para os efectos da súa publicación no Diario Oficial de Galicia co fin de que sirva de notificación en forma ás empresas Consultoría a la Formación y a la Empresa, S.L. e Asociación de Empresarios Discapacitados de Galicia AED Galicia, expido e asino o presente edicto.</p>
    <p>A Coruña, 29 de marzo de 2017</p>
    <footer><p>O secretario xudicial</p></footer>

