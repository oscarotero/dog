---
date: '2017-04-03'
id: U500-230317-0001
page: 15830
number: 65
agency: Universidade de Vigo
section: IV. Oposicións e concursos.
title: >-
  RESOLUCIÓN do 23 de marzo de 2017 pola que se resolve a convocatoria de
  provisión, mediante libre designación, de postos directivos entre o persoal
  laboral de administración e servizos.
range: Resolución
url: >-
  https://www.xunta.gal/dog/Publicados/2017/20170403/AnuncioU500-230317-0001_gl.html
---
<p>Convocada mediante resolución da Universidade de Vigo, do 10 de xaneiro de 2017 (DOG núm. 16, do 24 de xaneiro), a provisión polo sistema de libre designación de postos directivos, vacantes no cadro de persoal laboral de administración e servizos desta universidade.</p>
    <p>Consonte o disposto na Lei 2/2015, do 29 de abril, do emprego público de Galicia, e o Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna.</p>
    <p>En uso das atribucións conferidas pola Lei orgánica 6/2001, do 21 de decembro, de universidades, e polos Estatutos da Universidade de Vigo, esta Reitoría</p>
    <h2>RESOLVEU:</h2>
    <p>Primeiro. Adxudicar os postos que se indican:</p>
    <p>– Director técnico de Benestar, Saúde e Deporte, a Javier Rial Boubeta.</p>
    <p>– Directora técnica da Oficina de Relacións Internacionais, a Amelia Rodríguez Piña.</p>
    <p>– Subdirectora da Área de Tecnoloxías da Información e das Comunicacións, a Alejandra Vilas Rodríguez. </p>
    <p>Segundo. O prazo para tomar posesión do novo destino será de tres días hábiles se non implica cambio de residencia, ou de sete días hábiles se comporta cambio de residencia, e comezará a contarse a partir do día seguinte ao do cesamento, que deberá producirse no día seguinte hábil ao da publicación desta resolución no Diario Oficial de Galicia.</p>
    <p>Terceiro. O persoal designado para ocupar estes postos de libre designación poderá ser cesado discrecionalmente nas condicións previstas nas normas legais e regulamentarias que resultan de aplicación. </p>
    <p>Contra esta resolución, que esgota a vía administrativa, poderase interpoñer un recurso ante a xurisdición contencioso-administrativa, no prazo de dous meses contados desde o día seguinte ao da súa publicación no Diario Oficial de Galicia, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>As persoas interesadas poderán optar por interpoñer contra esta resolución un recurso de reposición, no prazo dun mes contado desde o día seguinte ao da súa publicación, ante o mesmo órgano que a ditou. Neste caso non se poderá interpoñer un recurso contencioso-administrativo ata que sexa resolto expresamente ou se produza a desestimación presunta do recurso de reposición interposto, segundo o previsto no artigo 123.2 da Lei 39/2015, do 1 de outubro, do procedemento administrativo común das administracións públicas. </p>
    <p>Vigo, 23 de marzo de 2017</p>
    <footer><p>Salustiano Mato de la Iglesia<br>Reitor da Universidade de Vigo</p></footer>

