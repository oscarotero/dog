---
date: '2017-05-23'
id: L257-160517-0002
page: 24988
number: 97
agency: Concello de Vigo
section: VI. Anuncios. b) Administración local.
title: >-
  ANUNCIO da contratación, polo procedemento aberto, das obras de reforma da
  estrutura e pavimento do pavillón Monte da Mina.
range: Anuncio
url: >-
  https://www.xunta.gal/dog/Publicados/2017/20170523/AnuncioL257-160517-0002_gl.html
---
<p>1. Entidade adxudicadora: organismo: Concello de Vigo. Dependencia: Deportes. Nº de expediente 15922-333.</p>
    <p>2. Obxecto do contrato: a execución das obras do proxecto de reforma estrutura e pavimento do pavillón A Mina-Castrelos.</p>
    <p>Lugar de execución: Vigo.</p>
    <p>Prazo de execución: catro (4) meses. Prórroga: non procede.</p>
    <p>3. Tramitación e procedemento.</p>
    <p>Tramitación: ordinaria.</p>
    <p>Procedemento: aberto.</p>
    <p>4. Orzamento base: 214.200,00 euros, IVE que ten soportar a Administración: 44.982,00 euros. Orzamento total: 259.182,00 euros.</p>
    <p>5. Garantías exixidas. a) Provisional: non se exixe. b) Definitiva: si (5 % do prezo de adxudicación do contrato, excluído o IVE). c) Complementaria: si; por un importe do 5 % do prezo de adxudicación do contrato, excluído o IVE, cando a oferta adxudicada fose cualificada inicialmente como en presunción de oferta anormal ou desproporcionada e fose xustificada adecuadamente.</p>
    <p>6. Obtención da documentación e información: www.vigo.org (perfil do contratante), teléfono 986 81 01 48, fax: 986 22 62 06.</p>
    <p>Data límite para solicitar documentación: ata sete (7) días antes do día de finalización do prazo de presentación de proposicións.</p>
    <p>7. Requisitos específicos do contratista: a) Documentos acreditativos da solvencia económica e financeira: declaración do volume anual de negocios. Consideraranse con solvencia económica e financeira aos licitadores que no conxunto dos últimos tres anos teñan un volume de facturación que sexa igual ou superior ao prezo do contrato e documento acreditativo de posuír a seguinte clasificación: grupo C (edificacións), subgrupo 6 (pavimentos, sollados e azulexados), categoría 1 e grupo C (edificacións), subgrupo 2 (estruturas de fábrica e formigón), categoría 1. b) Documentos acreditativos da solvencia técnica e profesional: certificacións ou documentos que acrediten a boa execución de contratos de obras ou traballos similares aos do obxecto do contrato executados, como máximo, nos dez últimos anos (entenderase que este prazo remata o último día para a presentación de ofertas). Indicaranse importe, datas e destino público ou privado. Considerarase acreditada a solvencia se nalgún dos últimos dez anos xustifican ter realizado traballos similares aos do obxecto do contrato cuxo importe, en conxunto, sexa igual ou superior ao valor estimado e documento acreditativo de posuír a seguinte clasificación: grupo C (edificacións), subgrupo 6 (pavimentos, sollados e azulexados), categoría 1 e grupo C (edificacións), subgrupo 2 (estruturas de fábrica e formigón), categoría 1. </p>
    <p>8. Presentación de ofertas: prazo: rematará o vixésimo sexto (26) día seguinte ao da última publicación do presente anuncio no BOP ou no DOG.</p>
    <p>Documentación: a exixida nas cláusulas 12 e 13 do prego de condicións administrativas e no punto 7 da folla de especificacións do contrato.</p>
    <p>Lugar de presentación: Rexistro Xeral do Concello de Vigo. Pza. do Rei, nº 1, 36202 Vigo, ata as 13.30 horas do último día de prazo.</p>
    <p>Admisión de melloras: non.</p>
    <p>Prazo da obriga de manter a oferta: dous meses contados desde o día da apertura de proposicións.</p>
    <p>9. Apertura das ofertas técnica e económica: entidade, domicilio e localidade: véxase o punto 6 do anuncio.</p>
    <p>Data e hora: anunciaranse no perfil do contratante do Concello de Vigo.</p>
    <p>10. Outras informacións: </p>
    <p>11. Páxina web para a obtención de información: www.vigo.org</p>
    <p>Vigo, 16 de maio de 2017</p>
    <footer><p>O alcalde<br>P.D. (Decreto e Acordo do 19.6.2015)<br>David Regades Fernández<br>Concelleiro delegado de Contratación</p></footer>

