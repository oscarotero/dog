---
date: '2017-05-23'
id: G2411-020517-0003
page: 24929
number: 97
agency: Xulgado do Social número 2 de Santiago de Compostela
section: V. Administración de xustiza.
title: EDICTO (442/2015).
range: Edicto
url: >-
  https://www.xunta.gal/dog/Publicados/2017/20170523/AnuncioG2411-020517-0003_gl.html
---
<p>Eu, Susana Varela Amboage, letrada da Administración de xustiza do Xulgado do Social número 3 de Santiago de Compostela, fago saber que no procedemento ordinario 442/2015 deste xulgado do social, seguido por instancia de Roberto Blanco García contra Automóviles J y M Fernández S.L., Talleres J y M Fernández S.L.U., SS Fernández Concesionario, S.L., Ifer Coruña, S.L., Talleres Fernández Coruña, S.L. e Fogasa, sobre ordinario, se ditou a seguinte Sentenza do 19 de abril de 2017 cuxo encabezamento e resolución son do teor literal seguinte:</p>
    <p>«Sandra María Iglesias Barral, maxistrada do Xulgado do Social número 3 de Santiago de Compostela, vistos os presentes autos seguidos neste xulgado co número 442/2015, en que son parte, como demandante, Roberto Blanco García, asistido polo letrado Sr. González Abraldes Iglesias, e, como demandados, Talleres J y M Fernández, S.L.U., Automóviles J y M Fernández, S.L., SS Fernández Concesionario, S.L., Talleres Fernández Coruña, S.L. e Ifer Coruña, S.L., que non comparecen malia a súa citación en legal forma, como tampouco o Fogasa (Fondo de Garantía Salarial), citado de oficio, pronunciou esta sentenza, en nome do rei, con base no seguinte. </p>
    <p>Resolvo:</p>
    <p>Estímase a demanda interposta por Roberto Blanco García contra Talleres J y M Fernández, S.L.U., Automóviles J y M Fernández, S.L., SS Fernández Concesionario, S.L., Talleres Fernández Coruña, S.L. e Ifer Coruña, S.L. e, en consecuencia, condénanse solidariamente as demandadas a que lle aboen ao demandante a cantidade de 21.896,75 euros, que devindicarán ao 10 % de xuro por mora. Todo isto sen prexuízo da responsabilidade, de ser o caso, do Fogasa. </p>
    <p>Notifíqueselles esta resolución ás partes.</p>
    <p>Contra esta resolución cabe recurso de suplicación, ante o Tribunal Superior de Xustiza de Galicia, o cal se deberá anunciar neste xulgado no prazo dos cinco días seguintes ao da notificación desta resolución, para o cal abondará a manifestación da parte ou do seu avogado, graduado social ou representante, dentro do indicado prazo.</p>
    <p>É indispensable que, ao tempo de anuncialo, acredite a parte que non teña o carácter de traballador ou habente causa seu ou beneficiario do réxime público da Seguridade Social, ou que non goce do beneficio de xustiza gratuíta, ter consignado como depósito a cantidade de 300 euros na conta deste xulgado, así como acreditar, ao anunciar o recurso, ter consignado na conta de depósitos e consignacións aberta a nome deste xulgado a cantidade obxecto de condena. Poderase substituír a consignación en metálico polo aseguramento mediante aval bancario, no cal se deberá facer constar a responsabilidade solidaria do avalista. </p>
    <p>Están exentas de constituír o depósito e a consignación indicada as persoas e entidades comprendidas no número 4 do artigo 229 da Lei reguladora da xurisdición social (LRXS).</p>
    <p>Así o acorda, manda e asina Sandra María Iglesias Barral, maxistrada do Xulgado do Social número 3 de Santiago de Compostela».</p>
    <p>Para que lles sirva de notificación en legal forma a Ifer Coruña, S.L. e a Talleres Fernández Coruña, S.L., en ignorado paradoiro, expido este edicto para a súa publicación no <em>Diario Oficial de Galicia</em> e no taboleiro de anuncios deste órgano xudicial.</p>
    <p>Advírteselles ás destinatarias que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo no suposto da comunicación das resolucións que sexan auto ou sentenza, ou cando se trate de emprazamento.</p>
    <p>Santiago de Compostela, 26 de abril de 2017</p>
    <footer><p>A letrada da Administración de xustiza</p></footer>

