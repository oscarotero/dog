---
date: '2017-02-03'
id: G2345-160117-0001
page: 5231
number: 24
agency: Xulgado do Social número 2 da Coruña
section: V. Administración de xustiza.
title: EDICTO (610/2014).
range: Edicto
url: >-
  https://www.xunta.gal/dog/Publicados/2017/20170203/AnuncioG2345-160117-0001_gl.html
---
<p>Eu, María Blanco Aquino, letrada da Administración de xustiza do Xulgado do Social número 2 da Coruña, fago saber que no procedemento ordinario 610/2014 deste xulgado do social, seguido por instancia de Miguel López Rey contra R Bordex Unión, S.L., Fogasa sobre reclamación de cantidade, se ditou a seguinte sentenza cuxos antecedentes de feito e decisión se reproducen literalmente:</p>
    <p>«Sentenza.</p>
    <p>A Coruña, 13 de xaneiro de 2017. </p>
    <p>Jorge Hay Alba, maxistrado do Xulgado do Social número 2 da Coruña, vistos os presentes autos seguidos neste xulgado co número 610/2014 en que son parte, dun lado como demandante Miguel López Rey, asistido polo letrado Julio Rego Mouriño, e como demandado R Bordex Unión, S.L., que non comparece, con intervención procesual de Fogasa, que non comparece, sobre cantidade, pronunciou en nome do rei, a seguinte sentenza.</p>
    <p>Antecedentes de feito.</p>
    <p>Primeiro. A parte demandante presentou demanda que por quenda lle correspondeu ao Xulgado do Social número 2 da Coruña, na cal, tras expoñer os feitos e alegar os fundamentos de dereito que considerou pertinentes, terminaba suplicando que se ditase sentenza conforme o pedido.</p>
    <p>Segundo. Admitida a trámite a dita demanda, sinalouse a celebración do acto de xuízo e este celebrouse na data sinalada en todas as súas fases co resultado que consta na acta redactada para o efecto e que quedou debidamente gravado no correspondente soporte CD. Unha vez concluído o acto do xuízo, quedaron os autos vistos para ditar sentenza.</p>
    <p>Terceiro. Na tramitación dos presentes autos observáronse as normas legais de procedemento.</p>
    <p>Decido.</p>
    <p>Que, estimando en parte a demanda interposta polo demandante Miguel López Rey, con citación do Fogasa, debo condenar e condeno a empresa R Bordex Unión, S.L. a que lle aboe ao demandante a cantidade de 2.510,79 euros polos conceptos reclamados en demanda, máis o 10 % de xuro por mora.</p>
    <p>Notifíqueselles esta resolución ás partes, ás cales se lles fará saber que contra ela só cabe recurso de suplicación ante o Tribunal Superior de Xustiza de Galicia, e que deberá anuncialo ante este xulgado no prazo de cinco (5) días contado a partir da notificación desta sentenza, e no propio prazo, se o recorrente non goza do beneficio de xustiza gratuíta, deberá ao anunciar o recurso entregar xustificante acreditativo de ter consignado a cantidade obxecto de condena na conta de depósitos e consignacións que este xulgado ten aberta no Banco de Santander desta cidade. </p>
    <p>Igualmente deberá, no momento de interpoñer o recurso, consignar a suma de 300 euros en concepto de depósito especial para recorrer.</p>
    <p>Así por esta a miña sentenza, definitivamente xulgando, o pronuncio, mando e asino».</p>
    <p>Para que sirva de notificación en legal forma a R Bordex Unión, S.L., e ao seu administrador único Hipólito Suárez Lema, en ignorado paradoiro, expido este edicto para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan auto ou sentenza, ou cando se trate de emprazamento.</p>
    <p>A Coruña, 16 de xaneiro de 2017</p>
    <footer><p>A letrada da Administración de xustiza</p></footer>

