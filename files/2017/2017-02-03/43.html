---
date: '2017-02-03'
id: G1096-240117-0001
page: 5297
number: 24
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 13 de xaneiro de 2017 pola que se notifica a resolución do
  expediente de reposición da legalidade urbanística LUG/12/2016-RP1, devolta
  polo órgano notificador por resultar o seu destinatario ausente na
  repartición.
range: Cédula
url: >-
  https://www.xunta.gal/dog/Publicados/2017/20170203/AnuncioG1096-240117-0001_gl.html
---
<p>O director da Axencia de Protección da Legalidade Urbanística ditou, o 30 de decembro de 2016, resolución en que se declaran ilegalizables as obras executadas en solo rústico, sen autorización urbanística autonómica, consistentes na realización dunha edificación con tipoloxía de nave industrial, paralizada sen rematar e, por tanto, en curso de execución, composta por catro pórticos metálicos que conforman unha planta rectangular duns 260 m2, e coa cuberta, aínda sen colocar o día da inspección, prevista a dúas augas, situadas no lugar da Vide, no termo municipal de Monforte de Lemos, provincia de Lugo, por seren incompatibles co ordenamento urbanístico, e se ordena a súa demolición.</p>
    <p>Ao non poderse realizar a notificación persoal daquela resolución a José Ángel Rodríguez Freire, mediante esta cédula, e ao amparo do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícase ao interesado a devandita resolución por medio dun anuncio no Boletín Oficial del Estado e a data de publicación nel é a que determina a eficacia do acto notificado.</p>
    <p>Tendo en conta que, en atención ao previsto no artigo 46 da Lei 39/2015, do procedemento administrativo común das administracións públicas, o acto non se publica na súa integridade, comunícase ao interesado que o texto íntegro da resolución que se notifica está ao seu dispor nas dependencias da Axencia de Protección da Legalidade Urbanística sitas no Edificio Witland, Salgueiriños, en Santiago de Compostela, para a súa consulta no prazo de diez (10) días hábiles, que se contarán desde o día seguinte ao da publicación desta cédula. Transcorrido o devandito prazo, a notificación entenderase producida.</p>
    <p>Contra a devandita resolución, que pon fin á vía administrativa, o interesado pode interpoñer recurso de reposición no prazo dun mes, contado a partir do día seguinte a aquel en que se producise a notificación, ante o director da Axencia de Protección da Legalidade Urbanística, ou ben, se non exerce o seu dereito de presentar recurso potestativo de reposición, pode interpoñer directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición se sitúe o inmoble afectado, conforme o disposto no artigo 14.1, regra terceira, da Lei 29/1998, reguladora da xurisdición contencioso-administrativa.</p>
    <p>Para que conste e lle sirva de notificación ao citado interesado en cumprimento do disposto no artigo 44 da Lei 39/2015, do procedemento administrativo común das administracións públicas, expido e asino esta cédula.</p>
    <p>Santiago de Compostela, 13 de xaneiro de 2017</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

