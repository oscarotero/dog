---
date: '2017-10-20'
id: G0181-101017-0001
page: 49057
number: 200
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 5 de outubro de 2017 polo que se somete ao trámite de información
  pública o proxecto de construción de reforma da mellora da seguridade viaria
  na PO-308 (punto quilométrico 12+400 ao 15+400), así como a relación
  individual de bens, dereitos e propietarios afectados polo proxecto
  referenciado (clave PO/13/102.06).
range: Anuncio
url: >-
  https://www.xunta.gal/dog/Publicados/2017/20171020/AnuncioG0181-101017-0001_gl.html
---
<p>Mediante Resolución da Axencia Galega de Infraestruturas do 5 de febreiro de 2015 aprobouse provisionalmente o proxecto de construción de reforma da mellora da seguridade viaria na PO-308 (p.q. 12+400 ao 15+400), de clave: PO/13/102.06.</p>
    <p>Este proxecto ten por obxecto a xustificación e definición das obras que deben realizarse para a mellora da seguridade viaria na estrada PO-308, Pontevedra-A Lanzada, no treito comprendido entre o p.q. 12+400, no lugar da Granxa, ata unha aliñación recta que dá paso á travesía urbana do núcleo de Sanxenxo, á altura do p.q. 15+400.</p>
    <p>As obras previstas prevén as seguintes actuacións:</p>
    <p>– Renovación do firme, instalación de paneis direccionais, captafaros de calzada e substitución das barreiras metálicas en curva.</p>
    <p>– Construción dunha glorieta no p.q. 13+760.</p>
    <p>– Ampliación da plataforma para acondicionar a parada de bus existente.</p>
    <p>– Construción dunha cuña de saída no p.q. 14+190, acondicionamento dun espazo para realizar cambios de sentido e habilitación dun carril central para realizar xiros á esquerda.</p>
    <p>– Instalación de sumidoiros.</p>
    <p>– Adecuación da sinalización vertical e horizontal.</p>
    <p>– Reposición dos elementos de drenaxe e servizos afectados.</p>
    <p>Considerando todo o exposto e o establecido na normativa vixente,</p>
    <h2>RESOLVO:</h2>
    <p>Primeiro. De acordo co establecido no artigo 21.1 da Lei 8/2013, do 28 de xuño, de estradas de Galicia, o mencionado proxecto de construcción sométese ao trámite de información pública, durante un período de trinta días hábiles, contados a partir do seguinte ao da publicación deste anuncio no Diario Oficial de Galicia, para que as persoas que o consideren oportuno poidan formular por escrito, ante a Axencia Galega de Infraestruturas, as observacións que crean convenientes relativas á concepción global do trazado da estrada.</p>
    <p>Segundo. Que, simultaneamente ao trámite sinalado no parágrafo anterior e para os efectos previstos no artigo 56.1 do Regulamento de expropiación forzosa, se someta a información pública a relación individual de bens, dereitos e propietarios afectados pola realización da obra correspondente, para que os afectados presenten cantas alegacións ou rectificacións consideren convenientes en canto aos bens e dereitos descritos na relación anexa.</p>
    <p>Terceiro. A exposición ao público, para os efectos da presente resolución, realízase na Axencia Galega de Infraestruturas (San Caetano s/n, 15781 Santiago de Compostela), no Servizo Provincial de Pontevedra (r/ Fernández Ladreda 43-1º 4º, 36071 Pontevedra) e na Casa do Concello de Sanxenxo (rúa Consistorio 4-6, 36960 Sanxenxo, Pontevedra). Así mesmo, na páxina web da Consellería de Infraestruturas e Vivenda (http://civ.xunta.gal/seccion-organizacion/c/CIV_Axencia_Galega_de_Infraestruturas), atópase á disposición dos interesados o documento completo do proxecto de construción.</p>
    <p>Santiago de Compostela, 5 de outubro de 2017</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>
    <h2>ANEXO<br>Relación de bens, dereitos e propietarios afectados<br>Proxecto de construción<br>Proxecto de reforma de mellora da seguridade viaria na PO-308<br>(p.q. 12+400 ao 15+400). Clave: PO/13/102.06</h2>
    <p>Concello de Sanxenxo</p>
    <table>
     <tbody>
      <tr>
       <td>Número
        predio</td>
       <td>Referencia
        catastral</td>
       <td>Propietario</td>
       <td>Tipo de terreo</td>
       <td>Tipo de solo</td>
       <td>Área afectada (m2)</td>
      </tr>
      <tr>
       <td>1</td>
       <td>7242608NG1974S0001MM</td>
       <td>Ayude Cancela, Modesto</td>
       <td>Urbano</td>
       <td>Solo sen edificar</td>
       <td>0,12</td>
      </tr>
      <tr>
       <td>2</td>
       <td>7242607NG1974S0001FM</td>
       <td>Leiro Portela, José Antonio e Poza Sueiro, Dolores</td>
       <td>Urbano</td>
       <td>Residencial</td>
       <td>1,54</td>
      </tr>
      <tr>
       <td>3</td>
       <td>7343622NG1974S0001MM</td>
       <td>Iglesias Durán, Luis (herdeiros de)</td>
       <td>Urbano</td>
       <td>Residencial</td>
       <td>10,90</td>
      </tr>
      <tr>
       <td>4</td>
       <td>7842843NG1974S0001YM</td>
       <td>Sueiro Otero, Manuela (herdeiros de)</td>
       <td>Urbano</td>
       <td>Residencial</td>
       <td>2,29</td>
      </tr>
      <tr>
       <td>5</td>
       <td>7842814NG1974S0001PM</td>
       <td>Mato Posse, José</td>
       <td>Urbano</td>
       <td>Solo sen edificar</td>
       <td>42,37</td>
      </tr>
      <tr>
       <td>6</td>
       <td>7741401NG1974S0001XM</td>
       <td>Urcola Fernández, Eulalia (herdeiros de)</td>
       <td>Urbano</td>
       <td>Residencial</td>
       <td>30,71</td>
      </tr>
     </tbody>
    </table>

