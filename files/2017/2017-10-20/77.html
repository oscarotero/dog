---
date: '2017-10-20'
id: G1558-161017-0001
page: 49113
number: 200
agency: Fundación Deporte Galego
section: VI. Anuncios. c) Outros anuncios.
title: >-
  ANUNCIO do 10 de outubro de 2017 sobre a convocatoria de axudas a deportistas
  galegos/as de alto nivel, axudas DGAN 2017.
range: Anuncio
url: >-
  https://www.xunta.gal/dog/Publicados/2017/20171020/AnuncioG1558-161017-0001_gl.html
---
<p>A Fundación Deporte Galego, tendo en conta que o seu obxecto social prevé o fomento do deporte de alta competición, convoca as axudas a deportistas galegos/as de alto nivel, axudas DGAN 2017.</p>
    <p>As/os deportistas solicitantes interesadas/os presentarán a solicitude (anexo I) preferentemente por medios electrónicos a través do formulario normalizado dispoñible na sede electrónica da Xunta de Galicia, https://sede.xunta.gal. Opcionalmente, poderanse presentar as solicitudes presencialmente en formato papel orixinal no Rexistro da Fundación Deporte Galego (polígono das Fontiñas, rúa de Madrid, 2-4, 2º andar, 15781 Santiago de Compostela, A Coruña). Ademais de no Rexistro da Fundación, tamén se poderá realizar por correo, de acordo co disposto no artigo 16.4.b) da Lei 39/2015, do 1 de outubro, do procedemento administrativo común das administracións públicas. A presentación das solicitudes en lugar distinto do sinalado será causa de rexeitamento ou exclusión.</p>
    <p>Para a presentación das solicitudes de forma electrónica poderá empregarse calquera dos mecanismos de identificación e sinatura admitidos pola sede electrónica da Xunta de Galicia, incluído o sistema de usuario e clave Chave365 (https://sede.xunta.gal/chave365), para o que se habilita un enlace na Guía de procedementos e servizos co código PR961A.</p>
    <p>O prazo de presentación de solicitudes será de 10 días naturais contados desde o día seguinte ao da publicación do anuncio da convocatoria no Diario Oficial de Galicia. Se o último día de prazo for inhábil, entenderase prorrogado ao primeiro día hábil seguinte. Se no mes de vencemento non houber día equivalente a aquel en que comeza o cómputo, entenderase que o prazo expira o derradeiro día do mes.</p>
    <p>As bases poderanse consultar na sede da Fundación Deporte Galego, no enderezo sinalado anteriormente ou na web deporte.xunta.gal. Teléfono 881 99 63 73.</p>
    <p>Santiago de Compostela, 10 de outubro de 2017</p>
    <footer><p>Marta Míguez Telle<br>Presidenta da Fundación Deporte Galego </p></footer>

