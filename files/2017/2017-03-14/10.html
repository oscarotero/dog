---
date: '2017-03-14'
id: CA01-080317-0003
page: 12629
number: 51
agency: Consellería de Facenda
section: IV. Oposicións e concursos.
title: >-
  RESOLUCIÓN  do  7  de  marzo  de  2017,  do  tribunal  designado  para 
  xulgar  o  proceso  selectivo  para  o  ingreso  no  corpo  superior  da 
  Administración  xeral da Comunidade Autónoma de Galicia, subgrupo A1, escala
  superior de estatísticos/as, convocado pola Orde do 12 de abril de 2016
  (Diario Oficial de Galicia número 84, do 3 de maio), pola que se fan públicos
  a data, a hora e o lugar de realización do segundo exercicio da fase de
  oposición.
range: Resolución
url: >-
  https://www.xunta.gal/dog/Publicados/2017/20170314/AnuncioCA01-080317-0003_gl.html
---
<p>En sesión que tivo lugar o día 7 de marzo de 2017, o tribunal nomeado pola Orde do 24 de novembro de 2016 para cualificar o proceso selectivo para o ingreso no corpo superior da Administración xeral da Comunidade Autónoma de Galicia, subgrupo A1, escala superior de estatísticos/as, e acordou, de conformidade co disposto na base II.1.2.6 da convocatoria, que o segundo exercicio da fase de oposición terá lugar o día vinte e nove (29) de marzo de 2017, na aula nº 2 da Escola Galega de Administración Pública, en chamamento único que se iniciará ás 15.30 horas.</p>
    <p>Os aspirantes deberán ir provistos de DNI ou documento fidedigno acreditativo da súa identidade, a xuízo do tribunal, e bolígrafo de tinta azul. Os aspirantes serán provistos de calculadora polo tribunal, quedando prohibido o uso de calculadoras distintas ás que se lles faliciten.</p>
    <p>Non se permitirá o acceso ao recinto onde se realice o exercicio con teléfonos móbiles, axendas electrónicas, reloxos intelixentes ou calquera outro instrumento de que se poida valer o aspirante para auxiliarse na realización do exercicio. Non se habilitará no recinto ningún servizo de recollida de móbiles.</p>
    <p>Santiago de Compostela, 7 de marzo de 2017</p>
    <footer><p>Manuel Mateo Díaz<br>Presidente do tribunal</p></footer>

