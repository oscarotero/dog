---
date: '2017-09-08'
id: G2017-040917-0001
page: 41978
number: 171
agency: Universidade da Coruña
section: IV. Oposicións e concursos.
title: >-
  RESOLUCIÓN do 1 de setembro de 2017 pola que se corrixen erros na do 7 de
  agosto de 2017, pola que se convoca concurso de acceso a prazas de corpos
  docentes universitarios polo sistema de promoción interna.
range: Resolución
url: >-
  https://www.xunta.gal/dog/Publicados/2017/20170908/AnuncioG2017-040917-0001_gl.html
---
<p>Detectado erros na Resolución do 7 de agosto de 2017, da Universidade da Coruña, publicada no Diario Oficial de Galicia número 163, do 29 de agosto de 2017, procédese a efectuar a seguinte rectificación:</p>
    <p>Na páxina 40842, no punto 1) onde di:</p>
    <p>«Este concurso rexerase pola LOU, o RDCA, a Lei 30/1992, do 26 de novembro, de réxime xurídico das administracións públicas o o procedemento administrativo común (en adiante LRXAPPAC), os EUDC, a normativa reguladora dos concursos de acceso aos corpos docentes universitarios aprobada polo Consello de Goberno o 10 de decembro de 2008 e, naquilo que non estiver previsto, pola lexislación xeral da función pública do Estado».</p>
    <p>Debe dicir:</p>
    <p>«Este concurso rexerase pola LOU, o RDCA, a Lei 39/2015, do 1 de outubro, do procedemento administrativo común das administracións públicas, os EUDC, a normativa reguladora dos concursos de acceso aos corpos docentes universitarios aprobada polo Consello de Goberno o 10 de decembro de 2008 e, naquilo que non estiver previsto, pola lexislación xeral da función pública do Estado».</p>
    <p>Na páxina 40844, no punto 3.1) onde di:</p>
    <p>«Se o último día do prazo coincide en sábado ou día inhábil na universidade, entenderase prorrogado ao primeiro día hábil seguinte segundo o artigo 48 da Lei 30/1992».</p>
    <p>Debe dicir:</p>
    <p>«Se o último día do prazo coincide en sábado ou día inhábil na universidade, entenderase prorrogado ao primeiro día hábil seguinte segundo o artigo 30.5 da Lei 39/2015».</p>
    <p>Na páxina 40844, no punto 3.2) onde di:</p>
    <p>«As solicitudes serán presentadas no Rexistro Xeral (Reitoría, rúa da Mestranza 9, A Coruña) ou nos rexistros auxiliares da Universidade da Coruña (Campus de Elviña e de Ferrol), ou de acordo coas restantes formas previstas no artigo 38 da Lei 30/1992».</p>
    <p>Debe dicir:</p>
    <p>«As solicitudes serán presentadas no Rexistro Xeral (Reitoría, rúa da Mestranza 9, A Coruña) ou nos rexistros auxiliares da Universidade da Coruña (Campus de Elviña e de Ferrol), ou de acordo coas restantes formas previstas no artigo 16 da Lei 39/2015». </p>
    <p>Na páxina 40846, no punto 5.2) onde di:</p>
    <p>«Os membros da Comisión de acceso deberán absterse de actuar e os interesados poderán recusalos nos casos e polos motivos regulados na LRXAPPAC».</p>
    <p>Debe dicir:</p>
    <p>«Os membros da Comisión de acceso deberán absterse de actuar e os interesados poderán recusalos nos casos e polos motivos regulados na Lei 39/2015». </p>
    <p>Na páxina 40848, no punto 8) onde di:</p>
    <p>«Durante o desenvolvemento do concurso, a Comisión resolverá as dúbidas que puidesen xurdir na aplicación destas normas, así como o que proceda nos casos non previstos nelas. En todo momento a súa actuación axustarase ao disposto na LRXAPPAC».</p>
    <p>Debe dicir:</p>
    <p>«Durante o desenvolvemento do concurso, a Comisión resolverá as dúbidas que puidesen xurdir na aplicación destas normas, así como o que proceda nos casos non previstos nelas. En todo momento a súa actuación axustarase ao disposto na Lei 39/2015, do 1 de outubro».</p>
    <p>A Coruña, 1 de setembro de 2017</p>
    <footer><p>Julio E. Abalde Alonso<br>Reitor da Universidade da Coruña</p></footer>

