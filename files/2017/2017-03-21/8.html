---
date: '2017-03-21'
id: G0003-100317-0006
page: 13579
number: 56
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 2 de marzo de 2017, da Xerencia de Xestión Integrada de Lugo,
  Cervo e Monforte de Lemos, pola que se resolve a convocatoria pública para a
  provisión dun posto de xefe de taller de mantemento no Hospital da Costa.
range: Resolución
url: >-
  https://www.xunta.gal/dog/Publicados/2017/20170321/AnuncioG0003-100317-0006_gl.html
---
<p>Convocada por Resolución do 21 de novembro de 2016 (DOG núm. 237, do 14 de decembro), a provisión dun posto de xefe/a de taller no Hospital da Costa, polo sistema de concurso de méritos, a Xerencia de Xestión Integrada de Lugo, Cervo e Monforte de Lemos, á vista das solicitudes e méritos acreditados polos aspirantes, de conformidade co establecido no Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, na Orde do 24 de maio de 2006 (DOG núm. 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, en virtude das competencias atribuídas polo Decreto 43/2013, do 21 de febreiro (DOG núm. 47, do 7 marzo), establece a estructura orgánica do Servizo Galego de Saúde, Orde do 15 de xullo de 2012 (DOG núm. 139, do 20 de xullo), delegación de competencias en órganos centrais e periféricos do Servizo Galego de Saúde, </p>
    <h2>DISPÓN:</h2>
    <p>Primeiro. Resolver a convocatoria pública para a provisión do posto de xefe de taller no Hospital da Costa convocada por Resolución do 21 de novembro.</p>
    <p>Segundo. Nomear, para o posto que se indica, a persoa relacionada no anexo desta resolución.</p>
    <p>Terceiro. O réxime de cesamento na praza de orixe e de toma de posesión da praza adxudicada será o establecido no artigo 27 da Orde do 24 de maio de 2006, pola que se establecen as bases de procedemento para a provisión dos postos de xefatura e coordinación das institucións sanitarias do Servizo Galego de Saúde.</p>
    <p>Cuarto. Contra a presente resolución poderá interpoñerse, nos termos previstos na Lei 39/2015, do 1 de outubro, do procedemento administrativo común das administracións públicas, recurso de alzada ante a Dirección Xeral de Recursos Humanos do Servizo Galego de Saúde, no prazo dun mes contado desde o día seguinte ao da súa publicación.</p>
    <p>Lugo, 2 de marzo de 2017</p>
    <footer><p>Ramón Ares Rico<br>Xerente de Xestión Integrada de Lugo, Cervo e Monforte de Lemos</p></footer>
    <h2>ANEXO </h2>
    <p>Denominación do posto: xefe de taller.</p>
    <p>Nome e apelidos: Ángel Rodríguez Riveira.</p>
    <p>NIF: *772H (*).</p>
    <p>(*) Ocúltase parcialmente o número do documento nacional de identidade para preservar os datos de carácter persoal, de acordo coa Lei orgánica 15/1999, do 13 de decembro.</p>

