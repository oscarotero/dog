---
date: '2017-03-21'
id: G0181-160317-0002
page: 13634
number: 56
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 14 de marzo de 2017 polo que se fai pública a resolución pola que
  se aproba o expediente de información pública e definitivamente o proxecto de
  construción do itinerario peonil e reforma de intersección na AC-840 en Curtis
  (punto quilométrico 20+190 ao 21+910) (clave AC/15/066.06).
range: Anuncio
url: >-
  https://www.xunta.gal/dog/Publicados/2017/20170321/AnuncioG0181-160317-0002_gl.html
---
<p>Con data do 13 de marzo de 2017, a Dirección da Axencia Galega de Infraestruturas, por delegación da conselleira de Infraestruturas e Vivenda (Orde do 4 de febreiro de 2013, Diario Oficial de Galicia do 20 de febreiro), visto o informe da análise das alegacións, resolveu o seguinte:</p>
    <p>Antecedentes de feito.</p>
    <p>Primeiro. Con data do 5 de decembro de 2016 publicouse no Diario Oficial de Galicia (núm. 232) o Anuncio do 22 de novembro de 2016, polo que se somete ao trámite de información pública a separata para a información pública do proxecto de construción do itinerario peonil e reforma de intersección na AC-840 en Curtis (p.q. 20+190 ao 21+910), de clave AC/15/066.06, así como a relación individual de bens, dereitos e propietarios afectados polo proxecto referenciado.</p>
    <p>O documento que se puxo á disposición durante o trámite de información pública foi unha separata para a información pública do proxecto construtivo e o dito proxecto construtivo redactouse con base na referida separata.</p>
    <p>Segundo. Durante todo o trámite de información pública só se presentaron certificados e procedeuse á súa valoración.</p>
    <p>Fundamentos de dereito.</p>
    <p>Primeiro. De acordo co establecido no artigo 21 da Lei 8/2013, do 28 de xuño, de estradas de Galicia, o mencionado proxecto de construción someteuse ao trámite de información pública, durante un período de trinta días hábiles, contados a partir do seguinte ao da publicación deste anuncio no Diario Oficial de Galicia.</p>
    <p>Segundo. Que simultaneamente ao trámite sinalado no parágrafo anterior e para os efectos previstos no artigo 56.1 do Regulamento de expropiación forzosa, someteuse á información pública a relación individual de bens, dereitos e propietarios afectados pola realización da obra correspondente.</p>
    <p>De acordo con todo o exposto e tras os certificados e informes presentados polos organismos oficiais competentes,</p>
    <h2>RESOLVO:</h2>
    <p>Primeiro. Aprobar o expediente de información pública e definitivamente o proxecto de construción do itinerario peonil e reforma de intersección na AC-840 en Curtis (p.q. 20+190 ao 21+910), de clave AC/15/066.06, mantendo o trazado proposto como definitivo.</p>
    <p>Segundo. Consonte establece o artigo 23 da Lei 8/2013, do 28 de xuño, de estradas de Galicia, o Concello de Curtis deberá adaptar o seu planeamento urbanístico ao contido no proxecto, no cal se establecerán as determinacións do planeamento urbanístico que deben ser modificadas como consecuencia da súa aprobación, no prazo que determine este último e, en todo caso, na súa primeira modificación ou revisión.</p>
    <p>Terceiro. Contra esta resolución, que pon fin á vía administrativa, poderase interpor recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses, contados desde o día seguinte ao da publicación desta resolución no Diario Oficial de Galicia, de conformidade co establecido nos artigos 10, 14 e 46.1 da Lei 29/1998, do 13 de xullo, reguladora da xurisdición contencioso-administrativa, ou ben recurso potestativo de reposición ante a conselleira de Infraestruturas e Vivenda no prazo dun mes, contado desde o día seguinte ao da publicación da presente resolución no DOG, de acordo co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>O que se fai público para xeral coñecemento.</p>
    <p>Santiago de Compostela, 14 de marzo de 2017</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>

