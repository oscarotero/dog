---
date: '2017-03-09'
id: G0426-230217-0003
page: 12143
number: 48
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 20 de febreiro de 2017, da Xefatura Territorial de Pontevedra,
  sobre o inicio do procedemento de deslindamento con predios particulares da
  Comunidade de Montes Veciñais en Man Común de Budiño, do concello do Porriño.
range: Anuncio
url: >-
  https://www.xunta.gal/dog/Publicados/2017/20170309/AnuncioG0426-230217-0003_gl.html
---
<p>Unha vez recibido informe favorable sobre a proposta de deslindamento con predios particulares presentada pola Comunidade de Montes Veciñais en Man Común de Budiño, concello do Porriño, e de acordo co disposto no artigo 54.1 da Lei 7/2012, do 28 de xuño, de montes de Galicia, sobre o procedemento de deslindamento de montes veciñais con propiedades particulares, acórdase sinalar o día 24 de abril de 2017, ás 9.00 horas, para o comezo das operacións de deslindamento, que comezarán no lugar de Monte Penizas (canteira de Cabaleiro), parcela 325, do polígono catastral 58.</p>
    <p>Emprázanse os estremeiros e as persoas que acrediten un interese lexítimo para que asistan ao mencionado acto.</p>
    <p>Ábrese un prazo dun mes, a partir do día seguinte ao desta publicación, para que os que se consideren con dereito á propiedade do monte ou de parte del e os estremeiros que desexen comparecer, para presentaren alegacións e os títulos que acrediten a propiedade, no Centro Cultural A Forna, Vacaría, 53, San Salvador de Budiño, 36475 O Porriño.</p>
    <p>O que se fai público para xeral coñecemento.</p>
    <p>Pontevedra, 20 de febreiro de 2017</p>
    <footer><p>Antonio Crespo Iglesias<br>Xefe territorial de Pontevedra</p></footer>

