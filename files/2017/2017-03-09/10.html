---
date: '2017-03-09'
id: G1994-160217-0001
page: 12080
number: 48
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (1185/2016 IP).
range: Edicto
url: >-
  https://www.xunta.gal/dog/Publicados/2017/20170309/AnuncioG1994-160217-0001_gl.html
---
<p>Tipo e número de recurso: RSU recurso de suplicación 1185/2016 IP.</p>
    <p>Xulgado de orixe/autos: procedemento ordinario 806/2013. Xulgado do Social número 5 de Vigo.</p>
    <p>Recorrente: Alejandro Costas Boullosa.</p>
    <p>Avogada: Rosa María Tarrago Nesta.</p>
    <p>Avogados: María Isabel García de Dios García, María José Lago Lago, Beatriz Lago Gómez, Manuel Ángel García Álvarez, Carlos Domingo Fontán Domínguez, Fidel Diez Udias, Gumersindo Paz Rey, Carlos González-Novo Martínez, Manuel Ángel García Álvarez, Manuel Ángel García Álvarez. </p>
    <p>Procuradores: María Tamara Ucha Groba, Joaquín Gabriel Santos Conde, María Dolores Luisa Villar Pispieiro, José Antonio Castro Bugallo. </p>
    <p>Maxistrados: José Manuel Mariño Cotelo, Juan Luis Martínez López, Fernando Lousada Arochena.</p>
    <p>Na Coruña, trece de febreiro de dous mil dezasete, despois de ver as presentes actuacións a Sala do Social deste Tribunal Superior de Xustiza, composta polos señores citados, de acordo co prevido no artigo 117.1 da Constitución española,</p>
    <p>En nome do Rei e pola autoridade que lle confire o pobo español ditou o seguinte auto:</p>
    <p>No recurso de suplicación 1185/2016 IP interposto pola letrada Rosa María Tarrago Nesta, en nome e representación de Alejandro Costas Boullosa sendo parte recorrida Reale Seguros Generales, S.A., Seguros Catalana Occidente, S.A. de Seguros e Reaseguros, Graniblok, S.A., Basilio Vives, S.A., Granirrosa, S.L., Generali España, S.A. de Seguros y Reaseguros, AXA Seguros Generales, S.A. de Seguros y Reaseguros, MGS Seguros y Reaseguros, S.A., Aseguradores Agrupados, S.A. (Asegrup), Basilio Vifves Alija, Basilio Vives Falco, Administración concursal Jocacoba (Víctor Chinchilla Galindo) e Jocacoba, S.L., sendo maxistrado-relator Juan Luis Martínez López, e deducíndose das actuacións habidas os seguintes</p>
    <p>Antecedentes de feito</p>
    <p>Primeiro. Con data do 3 de novembro de 2016 presentouse por parte da procuradora Tamara Ucha Groba en nome e representación de Aseguradores Agrupados, S.A. escrito de preparación de recurso de casación para a unificación de doutrina contra a sentenza desta sala ditada no recurso de suplicación salientado.</p>
    <p>Segundo. Con data do 27 de xaneiro de 2017 ditouse dilixencia de ordenación pola que se sinalaron as deficiencias existentes en tal preparación do mencionado recurso, requiriúselle para que completase a cantidade consignada ata alcanzar a suma total dos 52.000 euros fixados na sentenza salvo que a consignación ou aseguramento efectuado por lagoa das entidades aseguradoras tiver expresamente carácter solidario respecto de todos os condenadas ao pagamento, sendo notificada a devandita resolución con data do 31 de xaneiro de 2017 á parte recorrente, a cal, por ende, se abstivo de recorrela.</p>
    <p>Terceiro. Transcorreu o prazo mencionado sen que a parte interesada niso verificase a emenda que se lle indicou.</p>
    <p>Á vista dos anteriores antecedentes de feito formúlanse por esta sala os seguintes</p>
    <p>Fundamentos de dereito </p>
    <p>Primeiro. Di o artigo 230.5 da LXS que se o recorrente tivese incorrido en defecto ou omisión emendables a sala así deberá aprecialo e, consecuentemente, concederalle un prazo nunca superior a dez días co fin de que proceda a verificar tal emenda, o cal é perfectamente consecuente co prevido nos artigos 11.3 e 243 da Lei orgánica do poder xudicial, en relación co artigo 231 da Lei de axuizamento civil, sendo contestes todos os citados preceptos co principio de tutela xudicial efectiva recollido no artigo 24.1 da Constitución española.</p>
    <p>Engádese no mencionado artigo 230 LXS que, de non efectuar tal emenda a parte interesada, a sala ditará auto poñendo fin ao trámite respecto á devandita parte.</p>
    <p>Segundo. No presente caso é obvio, á vista das actuacións, que a parte interesada no mencionado recurso e, polo tanto, na emenda da súa preparación, non procedeu a verificala, o que determina, de acordo coas previsións legais sinaladas, a necesidade de poñer fin ao recurso presentado pola devandita parte.</p>
    <p>Vistos os anteriores preceptos e os demais de xeneral aplicación,</p>
    <p>A sala acorda</p>
    <p>Que procede poñer fin ao trámite e, por iso, non ten lugar a ter por preparado o recurso de casación para a unificación de doutrina que se propoñía interpoñer a parte Aseguradores Agrupados, S.A. representada pola letrada Tamara Ucha Groba contra a sentenza.</p>
    <p>Notifíquese ás partes advertíndolles que contra esta resolución poden interpoñer recurso de reposición que deberá expresar a infracción que a xuízo do recorrente se cometese na resolución impugnada, no prazo de cinco días a contar desde a súa notificación e ante esta mesma sala, coa advertencia de que de non ter a condición de traballador ou beneficiario da Seguridade Social deberá acreditar, ao tempo de interpoñerse, o ingreso na conta de depósitos e consignacións desta sala aberta en Banesto co nº 1552 0000 30 (nº recurso) (dúas últimas cifras do ano), da cantidade de 25 euros.</p>
    <p>Así, por este noso auto, pronunciámolo, mandámolo e asinámolo.</p>
    <footer><p>Os maxistrados</p></footer>

