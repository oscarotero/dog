---
date: '2017-01-27'
id: G0003-160117-0005
page: 4164
number: 19
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 28 de decembro de 2016, da Xerencia  de Xestión Integrada de
  Pontevedra e O Salnés, pola que se resolve a convocatoria pública para a
  provisión, polo sistema de avaliación colexiada, dos postos de supervisión da
  Unidade de Medicina Interna, da Unidade de Pneumoloxía e da Unidade de
  Coidados Intensivos do Hospital Montecelo, e de supervisión da Unidade de
  Psiquiatría do Hospital Provincial, do Complexo Hospitalario Universitario de
  Pontevedra (área sanitaria de Pontevedra).
range: Resolución
url: >-
  https://www.xunta.gal/dog/Publicados/2017/20170127/AnuncioG0003-160117-0005_gl.html
---
<p>Mediante Resolución do 30 de xuño de 2016, da Xerencia de Xestión Integrada de Pontevedra e O Salnés (DOG núm. 148, do 5 de agosto), convocouse a provisión, polo sistema de avaliación colexiada, dos postos de supervisión da Unidade de Medicina Interna, da Unidade de Pneumoloxía e da Unidade de Coidados Intensivos do Hospital Montecelo, e supervisión da Unidade de Psiquiatría do Hospital Provincial, do Complexo Hospitalario Universitario de Pontevedra (área sanitaria de Pontevedra).</p>
    <p>En virtude das competencias atribuídas polo Decreto 43/2013, do 21 de febreiro, polo que se establece a estrutura orgánica do Servizo Galego de Saúde (DOG núm. 47, do 7 de marzo), e pola Orde do 28 de setembro de 2011 pola que se desenvolve a estrutura organizativa da Xestión Integrada de Pontevedra e O Salnés e se delegan competencias nos seus órganos directivos (DOG núm. 188, do 30 de setembro), modificada pola Orde do 5 de xullo de 2012 (DOG núm. 139, do 20 de xullo), esta xerencia</p>
    <p class="dog-titulo">RESOLVE:</p>
    <p>1. Adxudicar os postos de:</p>
    <p>• Supervisión da Unidade de Medicina Interna do Hospital Montecelo a José Manuel Recamán Lagos, aspirante que acadou a maior puntuación.</p>
    <p>• Supervisión da Unidade de Pneumoloxía do Hospital Montecelo a Roberto Carballo Carballa, aspirante que acadou a maior puntuación.</p>
    <p>• Supervisión da Unidade de Coidados Intensivos do Hospital Montecelo a Ana Isabel Escudero Quiñones, aspirante que acadou a maior puntuación.</p>
    <p>2. Declarar deserta a supervisión da Unidade de Psiquiatría do Hospital Provincial, por renuncia da única aspirante presentada. </p>
    <p>3. O/a aspirante deberá cesar na praza que desempeñe dentro dos tres días hábiles seguintes a aquel en que se publique a resolución no <em>Diario Oficial de Galicia</em>. </p>
    <p>A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento, se a praza desempeñada e o posto adxudicado son da mesma área de saúde, ou no prazo de quince días hábiles, se son de distinta área de saúde. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>Se así o permiten as necesidades do servizo, e por petición motivada do/da interesado/a, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a condición de servizo activo e percibiranse os correspondentes haberes de conformidade co que estableza a orde sobre confección de nóminas do persoal ao servizo da Administración autonómica.</p>
    <p>Entenderase que solicita excedencia voluntaria por interese particular e será declarado/a nesa situación polo órgano competente quen non se incorpore ao posto adxudicado no prazo establecido.</p>
    <p>4. O/a aspirante seleccionado/a obterá un nomeamento para o desempeño do posto por un período inicial de catro anos de duración. Antes da finalización do referido período, o/a profesional seleccionado/a será avaliado/a para os efectos da súa prórroga, por idéntico período, ou remoción. Neste último caso, darase previamente audiencia ao/á interesado/a.</p>
    <p>5. Contra a presente resolución poderá interpoñerse recurso de alzada ante a Dirección Xeral de Recursos Humanos do Servizo Galego de Saúde, no prazo dun mes, contado desde o día seguinte ao da publicación desta resolución, segundo o establecido nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Pontevedra, 28 de decembro de 2016 </p>
    <footer><p>José Manuel González Álvarez<br> Xerente de Xestión Integrada de Pontevedra e O Salnés</p></footer>

