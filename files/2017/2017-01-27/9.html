---
date: '2017-01-27'
id: O150-230117-0001
page: 4149
number: 19
agency: Escola Galega de Administración Pública
section: III. Outras disposicións.
title: >-
  RESOLUCIÓN do 19 de xaneiro de 2017 pola que se convoca unha xornada sobre a
  Lei 10/2014, de accesibilidade de Galicia, e a Convención internacional sobre
  persoas con discapacidade 2006: aplicación e control polas administracións
  públicas.
range: Resolución
url: >-
  https://www.xunta.gal/dog/Publicados/2017/20170127/AnuncioO150-230117-0001_gl.html
---
<p>Dentro do plan de actividades da Escola Galega de Administración Pública para o ano 2017 e de acordo coas funcións atribuídas pola Lei 4/1987, do 27 de maio, de creación da Escola, modificada pola Lei 10/1989, do 10 de xullo, convócase unha xornada sobre a Lei 10/2014, de accesibilidade de Galicia, e a Convención internacional sobre persoas con discapacidade 2006: aplicación e control polas administracións públicas, conforme as seguintes bases:</p>
    <p>1. Obxectivos.</p>
    <p>Como consecuencia da entrada en vigor da Lei 10/2014, do 3 de decembro, de accesibilidade, proponse a realización desta acción formativa cuxo obxecto principal é afondar no estudo do texto legal para un mellor tratamento da accesibilidade, en especial, nas relacións cidadán-Administración.</p>
    <p>2. Contidos.</p>
    <p>Serán tratados, entre outros, os seguintes temas:</p>
    <p>– A linguaxe xurídica e a lectura fácil: a primeira sentenza en lectura fácil.</p>
    <p>– A discapacidade visual e o acceso aos servizos públicos.</p>
    <p>– A constitucionalidade do dereito de accesibilidade.</p>
    <p>– A accesibilidade universal na Convención da ONU 2006 e a Lei de Galicia 10/2014, de accesibilidade. Os dereitos das persoas con discapacidade nos procesos electorais.</p>
    <p>– A accesibilidade máis alá da norma.</p>
    <p>– A xustiza e a discapacidade: o Foro Xustiza e Discapacidade do Consello Xeral do Poder Xudicial.</p>
    <p>3. Destinatarios.</p>
    <p>Empregados das administracións públicas de Galicia, tanto autonómica como local e de xustiza, das universidades do Sistema universitario de Galicia, persoal das entidades do sector público, xuristas, profesionais e persoas interesadas en xeral.</p>
    <p>4. Desenvolvemento.</p>
    <p>Data: mércores, 8 de febreiro de 2017.</p>
    <p>Horario: mañá e tarde.</p>
    <p>Duración: 6 horas lectivas.</p>
    <p>As clases presenciais desenvolveranse en Ourense, na Delegación Territorial da Xunta de Galicia, avenida da Habana, nº 79 (salón de actos, andar principal) e poderán seguirse tamén por videoconferencia desde calquera das seguintes sedes:</p>
    <p>– Santiago de Compostela: EGAP, rúa Madrid, 2-4 (aula 5).</p>
    <p>– A Coruña: Edificio Administrativo Monelos, rúa Vicente Ferrer, 2 (sala de xuntas B, planta baixa).</p>
    <p>– Lugo: Delegación Territorial da Xunta de Galicia, rolda da Muralla, 70 (sala Muralla, 1º andar).</p>
    <p>– Pontevedra: Edificio Administrativo da Xunta de Galicia, avenida Fernández Ladreda, 43. Campolongo (aula 1, planta baixa).</p>
    <p>– Vigo: Edificio Administrativo, Torre Principal, Concepción Arenal, 8 (sala A, 1º andar).</p>
    <p>5. Número de prazas.</p>
    <p>Limitado pola capacidade dos respectivos locais. Se o número de solicitudes de inscrición é superior ao número de prazas dispoñibles en cada sede, a orde de admisión virá determinada pola data e hora de presentación das solicitudes.</p>
    <p>6. Inscrición.</p>
    <p>As persoas interesadas deberán formalizar a súa inscrición a través da área de matrícula da web da EGAP: https://egap.xunta.gal/matricula/. Unha vez formalizada a súa inscrición e antes de que finalice o prazo de inscrición, todos os solicitantes deberán achegar, ademais, un correo electrónico dirixido a novas.egap@xunta.gal indicando o nome e apelidos da persoa que solicita asistir á xornada e o lugar elixido para facer o seguimento desta actividade formativa, de entre os propostos na base 4 desta resolución.</p>
    <p>O prazo para inscribirse estará aberto desde as 8.00 horas do día seguinte ao da publicación desta resolución no Diario Oficial de Galicia ata as 23.00 horas do día 5 de febreiro de 2017.</p>
    <p>Poderá obterse calquera outra información, desde as 8.30 ata as 14.30 horas, nos teléfonos: 981 54 62 39 e 981 54 62 41.</p>
    <p>7. Publicación das listaxes de admitidos. </p>
    <p>As listaxes de admitidos en cada sede publicarase na páxina web da EGAP (http://egap.xunta.gal/), no espazo reservado para esta xornada. </p>
    <p>8. Modificacións.</p>
    <p>A EGAP reserva para si a facultade de interpretar e de resolver as incidencias que poidan xurdir no desenvolvemento desta xornada, así como a facultade de cancelala se o escaso número de solicitudes non xustificase a súa realización.</p>
    <p>9. Certificado de asistencia oficial. </p>
    <p>Ao final da xornada expedirase un certificado electrónico de asistencia, descargable desde a súa área de matrícula (https://egap.xunta.gal/matricula/), a aquelas persoas inscritas que participasen asiduamente e sempre que a súa asistencia fose igual ou superior ao 90 % das horas lectivas programadas. Este documento estará asinado electronicamente pola EGAP e incluirá, de forma expresa, o contido, a carga lectiva, a data e o lugar de realización da xornada, así como un código de verificación electrónica (CVE) para contrastar a súa autenticidade. </p>
    <p>Santiago de Compostela, 19 de xaneiro de 2017</p>
    <footer><p>Sonia Rodríguez-Campos González<br>Directora da Escola Galega de Administración Pública</p></footer>

