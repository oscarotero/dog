---
date: '2017-06-14'
id: G2411-230517-0010
page: 29104
number: 112
agency: Xulgado do Social número 2 de Santiago de Compostela
section: V. Administración de xustiza.
title: EDICTO (PO 312/2015).
range: Edicto
url: >-
  https://www.xunta.gal/dog/Publicados/2017/20170614/AnuncioG2411-230517-0010_gl.html
---
<p>Eu, Marina Pilar García de Evan, letrada da Administración de xustiza do Xulgado do Social número 2 de Santiago de Compostela, fago saber que no procedemento ordinario 312/2015 deste xulgado do social, seguido por instancia de Ezequiel Catoira Castiñeiras contra Construcciones Rafra, S.L. e o Fondo de Garantía Salarial, sobre ordinario, ditouse a seguinte resolución:</p>
    <p>Acordo:</p>
    <p>– Admitir a trámite a demanda presentada e, en consecuencia:</p>
    <p>– Citar as partes para que comparezan o día 27.9.2017, ás 12.15 horas, na Secretaría deste xulgado, para a celebración do acto de conciliación ante a letrada da Administración de xustiza e, unha vez intentada, e en caso de non se alcanzar a avinza, o día 27.9.2017 ás 12.20 horas na planta baixa, sala 1, Edificio da rúa Berlín, para a celebración do acto de xuízo ante a maxistrada.</p>
    <p>– Dado que á entidade demandada Construcciones Rafra, S.L. non consta a notificación do Decreto de espera de 14.4.2017, por estar «ausente na repartición», procédase á consulta domiciliaria da empresa demandada telematicamente por medio do punto neutro xudicial e, realizada a devandita consulta, acordarase.</p>
    <p>– Advírtese á parte demandante que, en caso de non comparecer ao sinalamento sen alegar xusta causa que motive a suspensión dos actos de conciliación e xuízo, se terá por desistida da súa demanda. Advírtese igualmente á parte demandada que a súa non comparecencia aos referidos actos non impedirá a súa celebración e estes continuarán sen necesidade de declarar a súa rebeldía.</p>
    <p>– Respecto aos outrosís solicitados para os efectos previstos no artigo 81.4 da LXS, paso dar conta ao xuíz.</p>
    <p>Tamén se ten por anunciado o propósito de comparecer asistido/a representado/a de avogado/a ou graduado/a social para os efectos do artigo 21.2 da LXS e por designado domicilio para os efectos de comunicacións, artigo 53 da LXS.</p>
    <p>– Antes da notificación desta resolución ás partes paso a dar conta á súa señoría do sinalamento efectuado.</p>
    <p>Notifíquese ás partes, facéndolles saber que en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, se é o caso, os profesionais designados sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación: mediante recurso de reposición ante quen dita esta resolución, no prazo de tres días hábiles seguintes á súa notificación con expresión da infracción que a xuízo do recorrente contén esta, sen que a interposición do recurso teña efectos suspensivos con respecto á resolución impugnada.</p>
    <p>A letrada da Administración de xustiza.</p>
    <p>E para que sirva de notificación en legal forma a Construcciones Rafra, S.L., en ignorado paradoiro, expido o presente para a súa inserción no <em>Diario Oficial de Galicia.</em></p>
    <p>Advírteselle á destinataria que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan auto ou sentenza, ou cando se trate de emprazamento.</p>
    <p>Santiago de Compostela, 22 de maio de 2017</p>
    <footer><p>A letrada da Administración de xustiza</p></footer>

