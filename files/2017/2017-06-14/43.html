---
date: '2017-06-14'
id: G0424-310517-0010
page: 29143
number: 112
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 24 de maio de 2017, da Dirección Xeral de Enerxía e Minas, pola
  que se inicia o trámite de competencia para o outorgamento da autorización
  administrativa para a distribución de gas natural canalizado no termo
  municipal de Taboada (Lugo).
range: Resolución
url: >-
  https://www.xunta.gal/dog/Publicados/2017/20170614/AnuncioG0424-310517-0010_gl.html
---
<p>O 6.3.2015 a Dirección Xeral de Enerxía e Minas ditou resolución pola que se someteu a información pública o proxecto de autorización administrativa, promovido por Gas Galicia SDG, S.A., para a distribución de gas natural no termo municipal de Taboada, na provincia de Lugo (expediente IN627A 2014/46-0), que se publicou no Diario Oficial de Galicia do 29.4.2015, no Boletín Oficial da provincia do 23.4.2015 e nos xornais La Voz de Galicia e El Progreso do 9.4.2015, e estivo tamén exposta no taboleiro de anuncios do Concello de Taboada.</p>
    <p>O 28.4.2016 a empresa Gas Galicia SDG, S.A. desistiu da súa solicitude de autorización administrativa para a distribución de gas natural no termo municipal de Taboada e, en consecuencia, o 9.5.2016 a Dirección Xeral de Enerxía e Minas ditou resolución pola que se aceptou esta desistencia e se declarou concluído o procedemento correspondente.</p>
    <p>No Diario Oficial de Galicia do 9.8.2016 publicouse o anuncio da Dirección Xeral de Enerxía e Minas do 18.7.2016 polo que se deu publicidade ao arquivamento das solicitudes de autorización administrativa para a distribución de gas natural en varios termos municipais, entre os cales se atopa o de Taboada.</p>
    <p>O 16.5.2017 a empresa Primagás Energía Distribución, S.A.U. solicitou a autorización administrativa para a distribución de gas natural no termo municipal de Taboada. Para os efectos previstos no artigo 5 do Decreto 62/2010, do 15 de abril, polo que se regula o trámite de competencia e os criterios de valoración no suposto de concorrencia de dúas ou máis solicitudes de autorización administrativa de instalacións de transporte secundario e distribución de gas natural e redes de distribución de gases licuados do petróleo (GLP), a solicitude relacionada no cadro seguinte inicia o correspondente trámite de competencia.</p>
    <table>
     <tbody>
      <tr>
       <td colspan="2">Datos da solicitude</td>
      </tr>
      <tr>
       <td>Empresa solicitante</td>
       <td>Primagás Energía Distribución, S.A.U.</td>
      </tr>
      <tr>
       <td>Data da solicitude</td>
       <td>16 de maio de 2017</td>
      </tr>
      <tr>
       <td>Contido da solicitude</td>
       <td>Autorización administrativa previa</td>
      </tr>
      <tr>
       <td>Tipo de instalación</td>
       <td>Rede de distribución de gas natural alimentada dende unha planta de gas natural licuado (GNL)</td>
      </tr>
      <tr>
       <td>Denominación do proxecto</td>
       <td>Proxecto de autorización administrativa de planta satélite de regasificación de GNL e rede de distribución para a subministración de gas natural canalizado no termo municipal de Taboada (Lugo)</td>
      </tr>
      <tr>
       <td>Núcleo de poboación da rede</td>
       <td>Taboada (Lugo)</td>
      </tr>
     </tbody>
    </table>
    <p>Ábrese un prazo de 30 días, contados desde o día seguinte ao da publicación desta resolución no Diario Oficial de Galicia, para que:</p>
    <p>• Outras empresas distribuidoras de gas natural poidan presentar solicitudes en concorrencia con esta solicitude de Primagás Energía Distribución, S.A.U.</p>
    <p>• A empresa Primagás Energía Distribución, S.A.U. poida completar, se o considera oportuno, a súa solicitude.</p>
    <p>O trámite de competencia resolverase a favor da empresa concorrente cuxo proxecto obteña a maior puntuación, tras a súa valoración de acordo cos criterios establecidos no artigo 8 do Decreto 62/2010, do 15 de abril.</p>
    <p>Santiago de Compostela, 24 de maio de 2017</p>
    <footer><p>Ángel Bernardo Tahoces<br>Director xeral de Enerxía e Minas</p></footer>

