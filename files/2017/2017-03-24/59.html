---
date: '2017-03-24'
id: L130-060317-0005
page: 14416
number: 59
agency: Concello da Coruña
section: VI. Anuncios. b) Administración local.
title: >-
  ANUNCIO de aprobación inicial do expediente de expropiación forzosa para a
  obtención do sistema local viario e de espazos libres en Lamadosa.
range: Anuncio
url: >-
  https://www.xunta.gal/dog/Publicados/2017/20170324/AnuncioL130-060317-0005_gl.html
---
<p>A Xunta de Goberno Local, en sesión do 30 de decembro de 2016, acordou:</p>
    <p>Primeiro. Aprobar inicialmente o proxecto de expropiación forzosa para a obtención do sistema local viario e de espazos libres en Lamadosa. O importe do presente proxecto de expropiación ascende a 33.682,44 € e existe crédito adecuado e suficiente no orzamento de 2016 con cargo á partida 30.151.600.05 de adquisición de solo. Actuacións varias; código 36A, pendente de establecer código de proxecto.</p>
    <p>Segundo. Optar polo procedemento de taxación conxunta para a tramitación do expediente.</p>
    <p>Terceiro. Requirir os interesados titulares de bens e dereitos afectados para que acheguen os títulos que os acrediten como propietarios destas.</p>
    <p>De conformidade co disposto no artigo 118.2 e 3 da Lei 2/2016, do 10 de febreiro, do solo de Galicia (artigo 293 do Decreto 143/2016, do 22 de setembro, polo que se aproba o regulamento da Lei 2/2016), o citado expediente sométese á información pública polo prazo dun mes, mediante a inserción de anuncios no DOG e nun xornal dos de maior circulación da provincia, para que aquelas persoas que poidan resultar interesadas formulen as observacións e reclamacións que consideren pertinentes, en particular, no que atinxe a titularidade ou valoración dos seus respectivos dereitos.</p>
    <p>Para estes efectos, indícase que o expediente pode consultarse durante o prazo dun mes nas dependencias da Área de Rexeneración Urbana e Dereito á Vivenda (rúa de Indalecio Prieto, nº 1), de luns a venres, das 9.00 ás 14.00 horas.</p>
    <p>A Coruña, 31 de xaneiro de 2017</p>
    <footer><p>O alcalde<br>P.D. (Resolución do 30.12.2016)<br>Hipólito Pérez Novo<br>Director da Área de Rexeneración Urbana</p></footer>

