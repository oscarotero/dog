---
date: '2017-03-24'
id: G1824-060317-0002
page: 14422
number: 59
agency: Real Academia de Medicina e Cirurxía de Galicia
section: VI. Anuncios. c) Outros anuncios.
title: >-
  ANUNCIO da convocatoria de dúas cadeiras de académicos/as numerarios/as de
  Medicina Nuclear e Imaxe Molecular e de Anestesioloxía e Reanimación.
range: Anuncio
url: >-
  https://www.xunta.gal/dog/Publicados/2017/20170324/AnuncioG1824-060317-0002_gl.html
---
<p>Convócanse, para a súa provisión, dúas cadeiras de académico/a numerario/a de Medicina Nuclear e Imaxe Molecular e de Anestesioloxía e Reanimación.</p>
    <p>Para aspirar a tales cadeiras cómpre ser español/a, posuír grao de doutor/a en Medicina, contar cun mínimo de dez anos de exercicio profesional ou de actividade científica, terse distinguido con publicacións orixinais sobre temas médico-cirúrxicos ou ben ter práctica de recoñecido prestixio e residir en Galicia.</p>
    <p>Os/as aspirantes non se poderán presentar persoalmente senón que deberán ser presentados/as mediante proposta individualizada e asinada por tres académicos/as numerarios/as. Esta proposta deberá ir acompañada do respectivo currículo do candidato/a, e presentarase na secretaría da Real Academia (r/ Durán Loriga, 10-2º, 15003 A Coruña), no prazo de quince días naturais a partir da publicación deste anuncio.</p>
    <p>A Coruña, 6 de febreiro de 2017</p>
    <footer><p>Francisco Martelo Villar<br>Académico numerario-secretario xeral da<br>Real Academia de Medicina e Cirurxía de Galicia</p></footer>

