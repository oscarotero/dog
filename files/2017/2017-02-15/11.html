---
date: '2017-02-15'
id: O92-080217-0001
page: 7522
number: 32
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 7 de febreiro de 2017 pola que se adhire unha entidade
  financeira ao convenio de colaboración para a habilitación dun programa de
  apoio ao acceso ao financiamento operativo (activo corrente) das pequenas e
  medianas empresas, subscrito coas sociedades de garantía recíproca e as
  entidades financeiras adheridas (Re-solve 2017).
range: Resolución
url: >-
  https://www.xunta.gal/dog/Publicados/2017/20170215/AnuncioO92-080217-0001_gl.html
---
<p>O Consello de Dirección do Igape, na súa xuntanza do 22 de decembro de 2016, acordou por unanimidade dos seus membros asistentes a aprobación das bases reguladoras do Programa de apoio ao acceso ao financiamento operativo (activo corrente) das pequenas e medianas empresas, instrumentadas mediante convenio de colaboración entre o Instituto Galego de Promoción Económica (Igape), as sociedades de garantía recíproca e as entidades financeiras adheridas (Re-solve 2017). As ditas bases foron publicadas mediante Resolución do 29 de decembro de 2016 (DOG núm. 249, do 30 de decembro).</p>
    <p>Xunto co texto das devanditas bases publicouse a relación das entidades financeiras que se adheriron ao convenio.</p>
    <p>Con data do 25 de xaneiro de 2017 ratifícase a adhesión da entidade financeira Caixabank, S.A., polo que cómpre facelo público.</p>
    <p>Polo que antecede, en virtude das facultades que teño conferidas mediante o artigo 12.a) da Lei 5/1992, do 10 de xuño, de creación do Instituto Galego de Promoción Económica, e o artigo 11.1.a) do Decreto 317/1992, do 12 de novembro, polo que se aproba o Regulamento do Igape,</p>
    <h2>RESOLVO:</h2>
    <p>Engadir a entidade financeira Caixabank, S.A. á relación de entidades financeiras adheridas ao convenio de colaboración para a habilitación dun programa de apoio ao acceso ao financiamento operativo (activo corrente) das pequenas e medianas empresas, subscrito entre o Instituto Galego de Promoción Económica (Igape), as sociedades de garantía recíproca e as entidades financeiras adheridas (Re-solve 2017), asinado o 29 de decembro de 2016.</p>
    <p>Santiago de Compostela, 7 de febreiro de 2017</p>
    <footer><p>Juan Manuel Cividanes Roger<br>Director xeral do Instituto Galego de Promoción Económica</p></footer>

