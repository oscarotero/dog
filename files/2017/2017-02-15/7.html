---
date: '2017-02-15'
id: G0424-060217-0010
page: 7153
number: 32
agency: 'Consellería de Economía, Emprego e Industria'
section: III. Outras disposicións.
title: >-
  EXTRACTO da Orde do 26 de xaneiro de 2017 pola que se establecen as bases
  reguladoras de subvencións ás entidades asociativas, ás oficinas locais e a
  outras entidades colaboradoras da Rede Eusumo para o fomento do cooperativismo
  e a economía social, e se convocan para o ano 2017.
range: Orde
url: >-
  https://www.xunta.gal/dog/Publicados/2017/20170215/AnuncioG0424-060217-0010_gl.html
---
<p>BDNS (Identif.): 332011.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index):</p>
    <p>Primeiro. Entidades beneficiarias</p>
    <p>– As asociacións de cooperativas e de sociedades laborais para as actuacións previstas no programa I.</p>
    <p>– Os concellos de Galicia, a través dos órganos dunha área metropolitana, dunha mancomunidade de municipios, dun consorcio local ou dunha agrupación dun mínimo de catro concellos que pertenzan a unha mesma zona, nos termos e para as actuacións previstas no programa II.</p>
    <p>– As fundacións e asociacións, as cámaras de comercio, as organizacións profesionais, empresariais e sindicais, universidades e outras entidades sen ánimo de lucro, sinaladas nas alíneas d), e), f) e g) do número 1 do artigo 5 do Decreto 225/2012, do 15 de novembro, polo que se crea a Rede Eusumo para o fomento do cooperativismo e da economía social e se regula o seu funcionamento, que teñan formalizada a súa adhesión a esta rede por medio de convenio de colaboración, asinado con anterioridade á publicación desta orde, para as actuacións e nos termos previstos no programa III.</p>
    <p>Segundo. Obxecto e finalidade</p>
    <p>Realizar actividades de impulso e fomento do cooperativismo e da economía social, a través dos seguintes programas de axudas:</p>
    <p>– Fomento e consolidación das asociacións de cooperativas e de sociedades laborais (programa I).</p>
    <p>– Oficinas locais de fomento cooperativo e da economía social (programa II).</p>
    <p>– Apoio ás entidades sen ánimo de lucro para a realización de actividades no marco da Rede Eusumo para o fomento do cooperativismo e da economía social (programa III).</p>
    <p>Terceiro. Bases reguladoras</p>
    <p>Orde do 26 de xaneiro de 2017 pola que se establecen as bases reguladoras de subvencións ás entidades asociativas, ás oficinas locais e a outras entidades colaboradoras da Rede Eusumo para o fomento do cooperativismo e da economía social, e se convocan para o ano 2017 (http://www.traballo.xunta.es).</p>
    <p>Cuarto. Contía</p>
    <p>O orzamento total ascende a un millón cincuenta e catro mil cento trinta euros (1.054.130 €) e a distribución inicial de créditos por programas é a seguinte: programa I, 624.130 €; programa II, 300.000 €, e programa III, 130.000 €. </p>
    <p>Quinto. Prazo de presentación de solicitudes</p>
    <p>O prazo xeral para a presentación das solicitudes de axuda é dun mes contado a partir do día seguinte ao da publicación da convocatoria no Diario Oficial de Galicia.</p>
    <p>Sexto. Outros datos</p>
    <p>Para os programas I e II, unha vez acreditada a aceptación da subvención e logo de solicitude, poderase facer efectivo en concepto de pagamento anticipado ata un 80 % do importe da subvención.</p>
    <p>Santiago de Compostela, 26 de xaneiro de 2017</p>
    <footer><p>Francisco José Conde López<br>Conselleiro de Economía, Emprego e Industria</p></footer>

