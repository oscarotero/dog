---
date: '2017-02-15'
id: G1438-180117-0007
page: 7613
number: 32
agency: Deputación Provincial da Coruña
section: VI. Anuncios. b) Administración local.
title: >-
  ANUNCIO de aceptación da delegación de competencias para prestar servizos de
  control financeiro ao Concello de Boimorto sobre as subvencións outorgadas en
  réxime non competitivo.
range: Anuncio
url: >-
  https://www.xunta.gal/dog/Publicados/2017/20170215/AnuncioG1438-180117-0007_gl.html
---
<p>O Pleno da Deputación Provincial da Coruña, na sesión ordinaria do 23 de decembro do ano 2016, adoptou o acordo de aceptar a delegación de competencias para prestarlle servizos de control financeiro ao Concello de Boimorto do cal se procede a publicar o seu texto íntegro no Diario oficial de Galicia (DOG), para xeral coñecemento.</p>
    <p>Primeiro. Aceptar a delegación relativa ao exercicio das funcións de control financeiro sobre as subvencións pagas en concorrencia non competitiva.</p>
    <p>Segundo. Aceptar a delegación da instrución e resolución dos expedientes de reintegro e sancionadores derivados dos informes de control financeiro que se emitan en virtude da delegación anterior, así como a liquidación e recadación, tanto en período voluntario como en executivo dos ingresos de dereito público resultantes.</p>
    <p>Para este efecto, resultarán tamén de aplicación a esta delegación as bases para a prestación de servizos tributarios aos concellos da provincia.</p>
    <p>Terceiro. Publicar o acordo, se é o caso, adoptado polo Pleno provincial, no Boletín Oficial da provincia e no Diario Oficial de Galicia.</p>
    <p>Unha vez publicado o acordo, someterase a información pública durante un prazo de 30 días co obxecto de que se poidan presentar as reclamacións e suxestións que se consideren oportunas, para o que estará á disposición dos interesados na Secretaría provincial.</p>
    <p>De non se presentar reclamacións durante o período de exposición pública, entenderase aprobado definitivamente.</p>
    <p>Cuarto. A delegación das competencias entrará en vigor unha vez sexa publicado o acordo definitivo no Boletín Oficial da provincia, e o seu exercicio levará a cabo nos termos establecidos nas bases para a prestación de servizos de control financeiro aos concellos de menos de 5.000 habitantes da provincia, aprobadas para o efecto por esta deputación provincial.</p>
    <p>A Coruña, 5 de xaneiro de 2017</p>
    <table>
     <tbody>
      <tr>
       <td><footer><p>Valentín González Formoso<br>Presidente da Deputación<br>Provincial da Coruña</p></footer></td>
       <td><footer><p>Mª Amparo C.Taboada Gil<br>Secretaria accidental da Deputación<br>Provincial da Coruña</p></footer></td>
      </tr>
     </tbody>
    </table>

