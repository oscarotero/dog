---
date: '2017-08-10'
id: CA01-310717-0004
page: 38514
number: 152
agency: Consellería de Facenda
section: III. Outras disposicións.
title: >-
  RESOLUCIÓN do 20 de xullo de 2017 pola que se lle dá publicidade á encomenda
  de xestión á Fundación Semana Verde de Galicia para que poña á disposición os
  espazos precisos e os traballos de apoio necesarios á Dirección Xeral da
  Función Pública para a organización da proba correspondente ao primeiro
  exercicio do proceso selectivo para o ingreso no corpo de axudantes de
  carácter facultativo de administración especial da Administración xeral da
  Comunidade Autónoma de Galicia, subgrupo C1, escala do Servizo de Gardacostas
  de Galicia.
range: Resolución
url: >-
  https://www.xunta.gal/dog/Publicados/2017/20170810/AnuncioCA01-310717-0004_gl.html
---
<p>De conformidade co artigo 9.3 da Lei 13/2010, do 17 de decembro, de organización e funcionamento da Administración xeral e do sector público autonómico, dáse publicidade á encomenda de xestión da Consellería de Facenda á Fundación Semana Verde de Galicia, que ten as seguintes características:</p>
    <p>– Obxecto: arrendamento temporal de pavillóns do recinto feiral da Fundación Semana Verde de Galicia, utilización de infraestruturas como o aparcadoiro e outras prestacións accesorias (vixilancia, limpeza, uso de megafonía, …). </p>
    <p>– Natureza e alcance da xestión encomendada: esta encomenda ten natureza intersubxectiva ao ter a Fundación Semana Verde de Galicia a consideración de medio propio instrumental da Administración, de conformidade co disposto nos artigos 45 e 47 da Lei 13/2010, do 17 de decembro.</p>
    <p>– Orzamento: 16.415,74 €.</p>
    <p>– Prazo: 21 e 22 de xullo de 2017.</p>
    <p>Santiago de Compostela, 20 de xullo de 2017</p>
    <footer><p>O conselleiro de Facenda<br>P.D. (Orde do 9.1.2012)<br>Mª Socorro Martín Hierro<br>Secretaria xeral técnica e do Patrimonio</p></footer>

