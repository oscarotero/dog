---
date: '2017-08-04'
id: G0425-310717-0003
page: 36985
number: 148
agency: Consellería de Política Social
section: III. Outras disposicións.
title: >-
  ORDE do 1 de agosto de 2017 sobre revogación de competencias delegadas na
  persoa titular da Dirección Xeral de Familia, Infancia e Dinamización
  Demográfica e a delegación de competencias na persoa titular da Dirección
  Xeral de Maiores e Persoas con Discapacidade.
range: Orde
url: >-
  https://www.xunta.gal/dog/Publicados/2017/20170804/AnuncioG0425-310717-0003_gl.html
---
<p>Con data do 24 de abril de 2017 publícase no número 78 do Diario Oficial de Galicia a Orde do 21 de abril de 2017 sobre avocación de competencias delegadas na persoa titular da Dirección Xeral de Maiores e Persoas con Discapacidade e a súa delegación na persoa titular da Dirección Xeral de Familia, Infancia e Dinamización Demográfica.</p>
    <p>Finalizada a causa que a motivou, cómpre revogar a delegación das competencias atribuídas á persoa titular da Dirección Xeral de Familia, Infancia e Dinamización Demográfica en virtude da dita orde. Así mesmo, en beneficio tanto da Administración coma dos administrados, dentro do máis rigoroso respecto das garantías xurídicas que a tutela dos intereses públicos exixe procede recorrer, na área das súas atribucións, á delegación de competencias na persoa titular da Dirección Xeral de Maiores e Persoas con Discapacidade de conformidade co disposto na Orde de 3 de marzo de 2016 sobre delegación de competencias nos órganos de dirección e nos/nas xefes/as das xefaturas territoriais desta consellería.</p>
    <p>En consecuencia, facendo uso das facultades que me confiren os artigos 38, 43.3 e 44 da Lei 1/1983, do 22 de febreiro, de normas reguladoras da Xunta e da súa Presidencia, o artigo 72.4 do Decreto lexislativo 1/1999, do 7 de outubro, polo que se aproba o texto refundido da Lei de réxime financeiro e orzamentario de Galicia, o artigo 9 da Lei 40/2015, do 1 de outubro, de réxime xurídico do sector público, o artigo 6 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, o Decreto 176/2015, do 3 de decembro, polo que se establece a estrutura orgánica da Consellería de Política Social, e demais disposicións de xeral aplicación, </p>
    <h2>RESOLVO:</h2>
    <p>Artigo 1. Revogación das competencias na persoa titular da Dirección Xeral de Familia, Infancia e Dinamización Demográfica</p>
    <p>Revóganse as competencias delegadas na persoa titular da Dirección Xeral de Familia, Infancia e Dinamización Demográfica en virtude da Orde do 21 de abril de 2017 sobre avocación de competencias delegadas na persoa titular da Dirección Xeral de Maiores e Persoas con Discapacidade e a súa delegación na persoa titular da Dirección Xeral de Familia, Infancia e Dinamización Demográfica.</p>
    <p>Artigo 2. Delegación de competencias na persoa titular da Dirección Xeral de Maiores e Persoas con Discapacidade</p>
    <p>Deléganse na persoa titular da Dirección Xeral de Maiores e Persoas con Discapacidade, na área das súas atribucións, as competencias establecidas no artigo 2 da Orde do 3 de marzo de 2016 sobre delegación de competencias nos órganos de dirección e nos/nas xefes/as das xefaturas territoriais desta consellería.</p>
    <p>Disposición derrogatoria única. Derrogación da orde</p>
    <p>Queda derrogada a Orde do 21 de abril de 2017 sobre avocación de competencias delegadas na persoa titular da Dirección Xeral de Maiores e Persoas con Discapacidade e a súa delegación na persoa titular da Dirección Xeral de Familia, Infancia e Dinamización Demográfica.</p>
    <p>Disposición derradeira única. Entrada en vigor</p>
    <p>A presente orde entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, 1 de agosto de 2017</p>
    <footer><p>José Manuel Rey Varela<br>Conselleiro de Política Social</p></footer>

