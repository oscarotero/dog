---
date: '2017-08-04'
id: G0424-310717-0002
page: 36969
number: 148
agency: 'Consellería de Economía, Emprego e Industria'
section: III. Outras disposicións.
title: >-
  ORDE do 26 de xullo de 2017 pola que se amplía a dotación orzamentaria da Orde
  do 7 de marzo de 2017 pola que se establecen as bases reguladoras e se procede
  á convocatoria pública de subvencións para a programación de accións
  formativas dirixidas prioritariamente ás persoas traballadoras desempregadas
  na Comunidade Autónoma de Galicia correspondente aos exercicios de 2017 e 2018
  (código de procedemento TR301K).
range: Orde
url: >-
  https://www.xunta.gal/dog/Publicados/2017/20170804/AnuncioG0424-310717-0002_gl.html
---
<p>A Orde do 7 de marzo de 2017 pola que se establecen as bases reguladoras e se procede á convocatoria pública de subvencións para a programación de accións formativas dirixidas prioritariamente ás persoas traballadoras desempregadas na Comunidade Autónoma de Galicia correspondente aos exercicios de 2017 e 2018 (código de procedemento TR301K) (DOG núm. 59, do 24 de marzo de 2017) establece, na súa disposición adicional primeira, que os créditos para o financiamento da orde poderán ser obxecto de modificacións como consecuencia da asignación ou da redistribución de fondos para o financiamento dos programas de formación para o emprego, coas limitacións que estableza a Conferencia Sectorial de Asuntos Laborais nos supostos e nas condicións previstas nos artigos 30 e 31 do Decreto 11/2009, do 8 de xaneiro, polo que se aproba o Regulamento de subvencións de Galicia. </p>
    <p>A disposición adicional cuarta determina que poderán ditarse resolucións complementarias cando existan fondos provenientes de renuncias de subvencións inicialmente concedidas, de incrementos das cantidades asignadas á Comunidade Autónoma pola Administración do Estado ou doutros remanentes dos módulos. Neste caso, agás que se acuda a unha convocatoria complementaria, non poderán terse en conta outras solicitudes nin outras inscricións/acreditacións distintas ás tidas en conta para a resolución inicial.</p>
    <p>En consecuencia, ao existiren outras dotacións que poden ser utilizadas para os mesmos fins, como consecuencia de créditos incorporados, cómpre ampliar o importe dos créditos destinados ás axudas que poderán ser concedidas ao abeiro da referida Orde do 7 de marzo de 2017 pola que se establecen as bases reguladoras e se procede á convocatoria pública de subvencións para a programación de accións formativas dirixidas prioritariamente ás persoas traballadoras desempregadas na Comunidade Autónoma de Galicia, correspondente aos exercicios de 2017 e 2018, coa finalidade de ampliar a subvención ao maior número de beneficiarios posibles.</p>
    <p>Por todo o exposto, e no uso das facultades que me foron concedidas,</p>
    <h2>RESOLVO:</h2>
    <p>Artigo primeiro</p>
    <p>Amplíase o importe total das axudas que se van conceder ao abeiro da Orde do 7 de marzo de 2017, nas seguintes contías e aplicacións orzamentarias, con créditos incorporados procedentes de fondos finalistas da mesma aplicación e proxecto que o crédito inicial:</p>
    <table>
     <tbody>
      <tr>
       <td></td>
       <td>Aplicación</td>
       <td>Proxecto</td>
       <td colspan="2">Importe (€)</td>
      </tr>
      <tr>
       <td>Inicial</td>
       <td></td>
       <td></td>
       <td>2017</td>
       <td>2018</td>
      </tr>
      <tr>
       <td></td>
       <td>09.41.323A.460.1</td>
       <td>2013 00545</td>
       <td>4.970.496,00</td>
       <td>2.485.248,00</td>
      </tr>
      <tr>
       <td></td>
       <td>09.41.323A.471.0</td>
       <td>2013 00545</td>
       <td>11.755.533,00</td>
       <td>5.877.766,00</td>
      </tr>
      <tr>
       <td></td>
       <td>09.41.323A.481.0</td>
       <td>201300545</td>
       <td>10.444.679,00</td>
       <td>5.222.339,00</td>
      </tr>
      <tr>
       <td>Ampliación</td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td>09.41.323A.460.1</td>
       <td>2013 00545</td>
       <td>242.100,00</td>
       <td>-</td>
      </tr>
      <tr>
       <td></td>
       <td>09.41.323A.471.0</td>
       <td>2013 00545</td>
       <td>14.881.345,14</td>
       <td>-</td>
      </tr>
      <tr>
       <td>Total</td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td>09.41.323A.460.1</td>
       <td>2013 00545</td>
       <td>5.212.596,00</td>
       <td>2.485.248,00</td>
      </tr>
      <tr>
       <td></td>
       <td>09.41.323A.471.0</td>
       <td>2013 00545</td>
       <td>26.636.878,00</td>
       <td>5.877.766,00</td>
      </tr>
      <tr>
       <td></td>
       <td>09.41.323A.481.0</td>
       <td>201300545</td>
       <td>10.444.679,00</td>
       <td>5.222.339,00</td>
      </tr>
     </tbody>
    </table>
    <p>Artigo segundo</p>
    <p>Esta modificación non afecta o prazo establecido na referida orde para a presentación de solicitudes.</p>
    <p>Disposición derradeira única. Entrada en vigor</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 26 de xullo de 2017</p>
    <footer><p>Francisco José Conde López<br>Conselleiro de Economía, Emprego e Industria</p></footer>

