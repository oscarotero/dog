---
date: '2017-04-18'
id: C3Q2-280317-0002
page: 18254
number: 74
agency: Instituto Galego da Vivenda e Solo
section: VI. Anuncios. a) Administración autonómica.
title: >-
  RESOLUCIÓN do 22 de marzo de 2017 pola que se anuncia a licitación, por
  procedemento aberto unicriterio e tramitación ordinaria, documentalmente
  simplificado e non suxeito a regulación harmonizada, por lotes separados, do
  contrato de obras de reparación interior de vivendas en Ferrol (expediente
  C-2016/REP 03).
range: Resolución
url: >-
  https://www.xunta.gal/dog/Publicados/2017/20170418/AnuncioC3Q2-280317-0002_gl.html
---
<p>1. Entidade adxudicadora: Instituto Galego da Vivenda e Solo (IGVS).</p>
    <p>2. Obxecto do contrato.</p>
    <p>a) Descrición do obxecto: obras de reparacións menores en vivendas propiedade do IGVS en Ferrol, A Coruña.</p>
    <p>b) Prazo de execución: o prazo será dun mes para a tramitación da licenza ou autorización municipal máis o prazo de execución da obra indicado na epígrafe R do cadro de características do prego de cláusulas administrativas particulares (PCAP) (lotes 1, 2, 3, 4, 7, 8 e 9 = 1 mes; lotes 5 e 6 = 1,5 meses).</p>
    <p>No caso de adxudicación de máis dun lote, os prazos serán os seguintes:</p>
    <p>De 1 a 4 lotes: o prazo total será o do lote individual de maior prazo.</p>
    <p>De 5 a 8 lotes: dous (2) meses.</p>
    <p>Máis de 8 lotes: dez (10) semanas.</p>
    <p>3. Tramitación, procedemento e forma de adxudicación.</p>
    <p>a) Tramitación: ordinaria.</p>
    <p>b) Procedemento: aberto, documentalmente simplificado.</p>
    <p>c) Forma: unicriterio, por lotes separados.</p>
    <p>4. Orzamento base de licitación.</p>
    <p>a) Importe neto: cento dezasete mil seiscentos setenta euros con sesenta e oito céntimos (117.670,68 €), IVE excluído.</p>
    <p>b) IVE (21 %): vinte e catro mil setecentos dez euros con oitenta e catro céntimos (24.710,84 €).</p>
    <p>c) Importe total: cento corenta e dous mil trescentos oitenta e un euros con cincuenta e dous céntimos (142.381,52 €). </p>
    <p>5. Garantías.</p>
    <p>a) Provisional: non se exixe.</p>
    <p>b) Definitiva: 5 % do importe de adxudicación de cada lote (IVE excluído).</p>
    <p>6. Requisitos específicos do contratista.</p>
    <p>a) Clasificación: non se exixe. </p>
    <p>b) Solvencia económica e financeira e técnica ou profesional: segundo o establecido no PCAP.</p>
    <p>7. Obtención de documentación.</p>
    <p>Os PCAP e o prego de prescricións técnicas polos que se rexe a contratación poderán recollerse durante o prazo de presentación de proposicións no Servizo de Contratación nos servizos centrais do IGVS (polígono das Fontiñas, Área Central, s/n, Santiago de Compostela), e consultarse na páxina da internet: www.contratosdegalicia.gal/resultado.jsp?N=138395, e tamén no perfil do contratante: http://igvs.xunta.es/web/igvs/350</p>
    <p>8. Presentación das ofertas.</p>
    <p>As proposicións, que se axustarán ao modelo que se inclúe no correspondente PCAP, presentaranse no Rexistro dos servizos centrais do IGVS, antes das 14.00 horas do vixésimo sexto (26º) día natural a partir do seguinte ao da publicación desta resolución no Diario Oficial de Galicia. </p>
    <p>Cando a proposición se envíe por correo, o licitador deberá xustificar a data de imposición do envío na oficina de Correos e anunciarlle ao órgano de contratación a remisión da dita oferta mediante telegrama ou fax (981 54 16 00) no mesmo día.</p>
    <p>9. Posibilidade de variantes: non se admiten.</p>
    <p>10. Apertura das ofertas.</p>
    <p>O acto público de apertura do sobre B (documentación acreditativa dos criterios avaliables mediante fórmulas) terá lugar na sede dos servizos centrais do IGVS, no lugar e na data que serán anunciados con tres días hábiles de antelación á súa realización no perfil do contratante.</p>
    <p>11. Gasto do anuncio: o importe do anuncio será por conta do/s adxudicatario/s e ratearase por lotes.</p>
    <p>Santiago de Compostela, 22 de marzo de 2017</p>
    <footer><p>A presidenta do Instituto Galego da Vivenda e Solo<br>P.D. (Resolución do 23.6.2010)<br>Heriberto García Porto<br>Director xeral do Instituto Galego da Vivenda e Solo</p></footer>

