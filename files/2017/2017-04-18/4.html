---
date: '2017-04-18'
id: G0423-060417-0005
page: 18121
number: 74
agency: Consellería de Infraestruturas e Vivenda
section: III. Outras disposicións.
title: >-
  DECRETO 43/2017, do 23 de marzo, polo que se declara, en concreto, a utilidade
  pública e se dispón a urxente ocupación dos bens e dereitos afectados polo
  proxecto de construción do itinerario peonil e reforma da intersección na
  AC-840 (punto quilométrico 20+190 ao 21+910), no concello de Curtis (clave
  AC/15/066.06).
range: Decreto
url: >-
  https://www.xunta.gal/dog/Publicados/2017/20170418/AnuncioG0423-060417-0005_gl.html
---
<p>Antecedentes.</p>
    <p>O 5 de decembro de 2016 publícase no Diario Oficial de Galicia (núm. 232) o Anuncio de 22 de novembro de 2016 polo que se somete ao trámite de información pública a separata para información pública do proxecto de construción do itinerario peonil e reforma da intersección na AC-840, en Curtis (p.q. 20+190 ao 21+910), de clave: AC/15/066.06, así como a relación individual de bens, dereitos e propietarios afectados polo proxecto referido.</p>
    <p>Posteriormente, e tras a análise dos certificados e informes presentados, o 13 de marzo de 2017 apróbase o expediente de información pública e definitivamente o proxecto de construción do itinerario peonil e reforma da intersección na AC-840, en Curtis (p.q. 20+190 ao 21+910), de clave: AC/15/066.06.</p>
    <p>Este proxecto de construción ten por obxecto a creación dun itinerario peonil pola marxe dereita da estrada AC-840, entre os pp.qq. 20+190 e 21+910; a mellora das interseccións existentes coas vías local e provincial e a mellora das condicións do firme, incluíndo unha nova capa de rodadura.</p>
    <p>A competencia para a execución da expropiación forzosa, no ámbito das estradas non incorporadas á rede do Estado, con itinerarios que se desenvolvan integramente no seu territorio, correspóndelle á Comunidade Autónoma de Galicia, ao abeiro do punto dous do artigo 28 do Estatuto de autonomía de Galicia, aprobado pola Lei orgánica 1/1981, do 6 de abril.</p>
    <p>Correspóndelle ao Consello da Xunta de Galicia, como órgano equivalente ao Consello de Ministros, no ámbito da Administración autonómica, o recoñecemento concreto da utilidade pública e a declaración da urxente ocupación dos bens afectados pola expropiación a que dá lugar a realización da obra, segundo o previsto nos artigos 10 e 52 da Lei do 16 de decembro de 1954, de expropiación forzosa.</p>
    <p>Na súa virtude, por proposta da conselleira de Infraestruturas e Vivenda e logo de deliberación do Consello da Xunta de Galicia, na súa reunión do día vinte e tres de marzo de dous mil dezasete,</p>
    <h2>DISPOÑO:</h2>
    <p>Artigo único. Declarar, en concreto, a utilidade pública e a necesidade de urxente ocupación para os efectos de expropiación forzosa, dos bens e dereitos que se concretan no expediente administrativo instruído, así como en calquera das modificacións que sexa necesario realizar para a execución do proxecto de construción do itinerario peonil e reforma da intersección na AC-840, en Curtis (p.q 20+190 ao 21+910), de clave: AC/15/066.06.</p>
    <p>Santiago de Compostela, vinte e tres de marzo de dous mil dezasete </p>
    <footer><p>Alberto Núñez Feijóo<br>Presidente</p><p>Ethel Mª Vázquez Mourelle<br>Conselleira de Infraestruturas e Vivenda</p></footer>

