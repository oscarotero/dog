---
date: '2017-06-12'
id: G2345-220517-0001
page: 28471
number: 110
agency: Xulgado do Social número 2 da Coruña
section: V. Administración de xustiza.
title: EDICTO (1061/2014).
range: Edicto
url: >-
  https://www.xunta.gal/dog/Publicados/2017/20170612/AnuncioG2345-220517-0001_gl.html
---
<p>María Adelaida Egurbide Margañon, letrada da Administración de xustiza do Xulgado do Social número 2 da Coruña, fai saber que no procedemento ordinario 1061/2014 deste xulgado do social, seguidos por instancia de Fernando Olivera Corbo contra a empresa Grupo R Rehabilitaciones 2013, S.L. con intervención de Fogasa, sobre reclamación de cantidade, se ditou a seguinte resolución, cuxa parte dispositiva se xunta:</p>
    <p>«Sentenza</p>
    <p>Na Coruña o 20 de marzo de 2017.</p>
    <p>Vistos por María Marta Guillemet García, xuíza por substitución do Xulgado do Social número 2 da Coruña e o seu partido, os presentes autos de xuízo 1061/2014, seguidos por instancia de Fernando Olivera Corbo, asistido polo letrado Felipe Martínez Ramonde, contra a entidade Grupo R Rehabilitaciones 2013, S.L, que non comparece, sobre reclamación de cantidade.</p>
    <p>Antecedentes de feito.</p>
    <p>Primeiro. Que o demandante antes citado formulou demanda o 17 de outubro de 2014, contra a demandada xa mencionada, na cal despois de expoñer os feitos e fundamentos que considerou pertinentes remataba suplicando que se dite sentenza pola que se estime integramente a demanda e condene a empresa demandada conforme o suplico desta, que damos aquí por integramente reproducido.</p>
    <p>Segundo. Que admitida a trámite a demanda, convocáronse as partes aos actos de conciliación e xuízo que tiveron lugar coa asistencia da parte demandante, que ratificou a súa demanda, non comparecendo a demandada, malia ter sido citada en legal forma. Recibido o xuízo a proba polas partes propúxose interrogatorio de parte e documental. Logo de declaración de pertinencia, uníronse os documentos aos autos, co resultado que consta nestes. Seguidamente, a parte demandante fixo uso da palabra para conclusións en apoio das súas peticións e quedou o xuízo visto para sentenza.</p>
    <p>Decido</p>
    <p>Que debo estimar e estimo a demanda que en materia de cantidade foi interposta por Fernando Olivera Corbo contra a empresa Grupo R Rehabilitacións 2013, S.L. e, en consecuencia, debo condenar e condeno a empresa demandada a que lle aboe ao demandante a suma de 4.434,98 euros.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal se deberá anunciar neste xulgado no prazo dos cinco días seguintes ao da notificación desta resolución, para o cal a manifestación da parte ou do seu avogado ou representante dentro do indicado prazo.</p>
    <p>Así o pronuncio, mando e asino por esta miña sentenza».</p>
    <p>Para que sirva de notificación en legal forma a Grupo R Rehabilitaciones 2013, S.L. e ao seu administrador único José Hipólito Suárez Lema, en ignorado paradoiro, expido este edicto para a súa inserción no <em>Diario Oficial de Galicia</em>.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 22 de maio de 2017</p>
    <footer><p>A letrada da Administración de xustiza</p></footer>

