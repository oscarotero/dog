---
date: '2017-06-12'
id: G0424-060617-0001
page: 28532
number: 110
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ANUNCIO do 2 de xuño de 2017, da Dirección Xeral de Enerxía e Minas, polo que
  se somete a información pública a solicitude de autorización administrativa
  previa (expediente IN408A 2017/001-1), conxuntamente coa autorización
  ambiental integrada (expediente 2017-IPPC-I-42) para a planta de xeración
  eléctrica a partir de biomasa, no concello de Curtis, de Greenalia Biomass
  Power, S.L.
range: Anuncio
url: >-
  https://www.xunta.gal/dog/Publicados/2017/20170612/AnuncioG0424-060617-0001_gl.html
---
<p>O Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación, establece no seu artigo 16.2 que o período de información pública será común para aqueles procedementos cuxas actuacións se integran no da autorización ambiental integrada, así como, se for o caso, para os procedementos de autorizacións substantivas das industrias sinaladas no artigo 3.3: «a autorización de industrias ou instalacións industriais que estean legal ou regulamentariamente sometidas a autorización administrativa previa, de conformidade co artigo da Lei 21/1992, do 16 de xullo, de industria. En particular, terán esta consideración as autorizacións establecidas na Lei 24/2013, do 26 de decembro, do sector eléctrico».</p>
    <p>De acordo co anterior, acórdase someter conxuntamente os expedientes de solicitude de autorización administrativa previa (expediente IN408A 2017/001-1) e de ambiental integrada (expediente 2017-IPPC-I-42) para a planta de xeración eléctrica a partir de biomasa promovida por Greenalia Biomass Power, S.L.</p>
    <p>Solicitante: Greenalia Biomass Power, S.L.</p>
    <p>Denominación: planta de biomasa en Curtis, A Coruña.</p>
    <p>Instalación: planta de produción de electricidade a partir de biomasa.</p>
    <p>Actividade: produción de enerxía eléctrica.</p>
    <p>Situación: polígono industrial Curtis-Teixeiro, parcelas G01-G17.</p>
    <p>Domicilio social: rúa Sor Joaquina, nº 4, baixo esquerda, 15011 A Coruña (A Coruña).</p>
    <p>Localización da instalación: concello de Curtis (A Coruña).</p>
    <p>Expediente: autorización administrativa previa (IN408A 2017/001).</p>
    <p>Para os efectos previstos na Lei 24/2013, do 26 de decembro, do sector eléctrico (BOE núm. 310, do 27 de decembro) e no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 1 de decembro), faise público por un espazo de trinta (30) días hábiles, contados a partir do seguinte ao da última publicación deste acordo, o anteproxecto da planta de combustión de biomasa para a produción eléctrica de 49,913 MW eléctricos coas características técnicas recollidas no anexo I de este anuncio.</p>
    <p>Todas aquelas persoas ou entidades que se consideren afectadas poderán examinar o proxecto e presentar alegacións no Servizo de Enerxía e Minas da Xefatura Territorial de Economía, Emprego e Industria, sita na rúa Vicente Ferrer, 2-2ª planta, 15071 A Coruña. </p>
    <p>Expediente: autorización ambiental integrada (2017-IPPC-I-42).</p>
    <p>Para os efectos previstos no Real decreto lexislativo 1/2016, do 16 de decembro, polo que se aproba o texto refundido da Lei 16/2002, do 1 de xullo, de prevención e control integrados da contaminación (BOE núm. 316 do 31 de decembro de 2016), faise público que por espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedarán expostos os documentos titulados: Tramitación da autorización ambiental integrada dunha planta de produción eléctrica a partir de biomasa en Curtis (A Coruña). Greenalia Biomass Power, S.L. Memoria ambiental. Maio 2017.</p>
    <p>– Planta de biomasa en Curtis (A Coruña). Proxecto de execución. Abril 2017.</p>
    <p>Coas características recollidas no anexo II.</p>
    <p>Para que calquera interesado poida consultalos e, se for o caso, formular no dito prazo as alegacións, suxestións ou observacións que considere convenientes. O documento estará á disposición dos administrados, en horario de atención ao público, nas dependencias da Dirección Xeral de Calidade Ambiental e Cambio Climático, Servizo de Prevención e Control Integrados da Contaminación, rúa de San Lázaro, s/n, 15781 Santiago de Compostela.</p>
    <p>Ademais, poderán consultalo na páxina web da Consellería de Medio Ambiente e Ordenación do Territorio (http://www.cmati.xunta.es/ »medio ambiente e sostibilidade »prevención e control de actividades»autorización ambiental integrada »proxectos en información pública).</p>
    <p>Santiago de Compostela, 2 de xuño de 2017</p>
    <footer><p>Ángel Bernardo Tahoces<br>Director xeral de Enerxía e Minas</p></footer>
    <h2>ANEXO I<br>(Expediente IN408A 2017/001-1)</h2>
    <p>Características técnicas:</p>
    <p>Planta de combustión de biomasa para a produción eléctrica de 49,913 MW eléctricos composta por:</p>
    <p>• Sistema de recepción, tratamento, almacenamento e alimentación da biomasa.</p>
    <p>• Caldeira de tipo leito fluído burbullante para produción de vapor</p>
    <p>• Turbina de vapor, redutor e acoplamento elástico co xerador eléctrico de 62,5 MVA a 11 kV, cos φ=0,8 para unha potencia total de 49,913 Mwe.</p>
    <p>• Subestación de AT, 66 kV, execución en intemperie, configuración de liña de saída, composta por un transformador principal (T-1) trifásico, en baño de aceite mineral, de 62,5 MVA en réxime ONAN, relación de transformación 66±4×2,5 %/11 kV e un transformador auxiliar de grupo (T-2) trifásico, en baño de aceite mineral, de 8/10 MVA, refrixeración ONAN/ONAF, relación de transformación 11±2,5±5 %/6,6 kV.</p>
    <p>• Liña de potencia trifásica para interconexión da subestación de 66 kV da planta coa subestación da distribuidora, cable de AT, 36/66 kV, Al, XLPE, 1×630 mm2 (RHZ1-2OL (S) 36/66 kV, 1×630 Al + H165). Lonxitude aproximada 2 km.</p>
    <p>• Instalacións de control e servizos auxiliares.</p>
    <p>Lexislación de aplicación:</p>
    <p>• Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>• Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>• Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>• Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 1 de decembro).</p>
    <p>• Resolución do 19 de febreiro de 2014 pola que se aproba o procedemento de autorización administrativa de construción de acordo co previsto na Lei 24/2013, do 26 de decembro, do sector eléctrico (DOG núm. 54, do 19 de marzo de 2014).</p>
    <h2>ANEXO II<br>(Expediente 2017-IPPC-I-42)</h2>
    <p>Descrición da instalación:</p>
    <p>Greenalia Biomass Power, S.L. proxecta construír unha planta de combustión de biomasa forestal para a produción eléctrica de 49,9 MW eléctricos (150 MW térmicos) no parque empresarial de Teixeiro, concello de Curtis.</p>
    <p>A planta consumirá ao redor de 546.000 t/ano de biomasa recollida, principalmente, nas provincias da Coruña e Lugo. O funcionamento da planta será continuo, cunha operatividade anual garantida de 8.000 h, unha produción bruta anual de 375.695 MW (dos cales 324.434 MW se transferirán á rede).</p>
    <p>Verteduras:</p>
    <p>A orixe das augas de vertedura que se xerarán nas plantas é:</p>
    <p>• Augas sanitarias: procedentes dos vestiarios e aseos.</p>
    <p>• Augas de proceso: procedentes dos rexeitamentos das diferentes seccións do proceso de produción de enerxía ou as xeradas durante as operacións de limpeza, baldeo ou fugas.</p>
    <p>• Augas pluviais: procedentes das augas de chuvia recollidas nas zonas urbanizadas.</p>
    <p>As augas sanitarias e de proceso discorrerán de forma independente dentro da parcela, para xuntarse antes do seu envío á rede de augas residuais do polígono. No tocante ás augas pluviais, serán dirixidas á rede de augas pluviais do polígono, tratando previamente as da zona de almacenamento polo posible arrastre de materias en suspensión, e verteranse á bacía do río Mandeo a través de varios puntos de conexión próximos ao dito polígono.</p>

