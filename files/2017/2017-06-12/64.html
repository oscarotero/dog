---
date: '2017-06-12'
id: C141-310517-0006
page: 28560
number: 110
agency: Portos de Galicia
section: VI. Anuncios. a) Administración autonómica.
title: >-
  CÉDULA do 29 de maio de 2017 pola que se notifica requirimento de retirada de
  vehículo con matrícula 2401-HXL abandonado no dominio público portuario do
  porto da Guarda.
range: Cédula
url: >-
  https://www.xunta.gal/dog/Publicados/2017/20170612/AnuncioC141-310517-0006_gl.html
---
<p>De conformidade co disposto nos artigos 44 e 46 da Lei 39/2015, do procedemento administrativo común das administracións públicas, notifícase a Argentino González Rodríguez con DNI 76976734, en tanto que titular do vehículo marca Dacia, modelo Sandero, con matrícula 2401-HXL, ou a calquera outra persoa física ou xurídica que puidera ter intereses lexítimos sobre o ben en cuestión, o seguinte requirimento por non ser posible a notificación a través do servizo de Correos.</p>
    <p>Segundo acta-denuncia 01/2017 do 21 de febreiro de 2017 do celador garda peiraos con NIP 367135, o vehículo indicado atópase estacionado no porto da Guarda en estado de abandono desde agosto de 2016.</p>
    <p>Considerando o exposto, e toda vez que na zona onde se atopa o vehículo a entidade pública Portos de Galicia é a Administración competente en materia de xestión de tráfico, de conformidade co disposto no artigo 106.1 do Real decreto lexislativo 6/2015, do 30 de outubro, que aproba o texto refundido da Lei sobre tráfico, circulación de vehículos de motor e seguridade vial, requírese o titular para que nun prazo máximo dun mes contado desde a publicación da presente cédula no <em>Boletín Oficial del Estado</em>, proceda a retirar o vehículo da zona de servizo do porto da Guarda.</p>
    <p>No caso de incumprirse o presente requirimento, Portos de Galicia, sen máis trámites, daralle ao vehículo tratamento de residuo, e procederá, en consecuencia, ao seu traslado a centro autorizado de tratamento de vehículos para a súa posterior destrución e descontaminación.</p>
    <p>O anterior enténdese sen prexuízo das sancións administrativas que procedan en dereito.</p>
    <p>Así mesmo, este anuncio publicarase no <em>Diario Oficial de Galicia</em>, ben que a eficacia do acto notificado quedará supeditada á súa publicación no BOE.</p>
    <p>Santiago de Compostela, 29 de maio de 2017</p>
    <footer><p>José Ignacio Villar García<br>Director de Portos de Galicia</p></footer>

