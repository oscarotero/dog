---
date: '2017-07-27'
id: G0424-140717-0003
page: 35608
number: 142
agency: 'Consellería de Economía, Emprego e Industria'
section: III. Outras disposicións.
title: >-
  RESOLUCIÓN do 7 de xullo de 2017, da Secretaría Xeral de Emprego, pola que se
  dispón a inscrición no rexistro e a publicación no Diario Oficial de Galicia
  das táboas salariais para o ano 2017 do convenio de Nea F3 Ibérica, S.L.U.
range: Resolución
url: >-
  https://www.xunta.gal/dog/Publicados/2017/20170727/AnuncioG0424-140717-0003_gl.html
---
<p>Visto o acordo polo que se aproban as táboas salariais para o ano 2017, que se subscribiu entre a representación empresarial e os representantes dos traballadores na xuntanza que tivo lugar o 22 de maio de 2017, e de conformidade co disposto no artigo 90.2 e 3 do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, e no Real decreto 713/2010, do 28 de maio, sobre rexistro e depósito de convenios e acordos colectivos de traballo,</p>
    <p>Esta Secretaría Xeral de Emprego</p>
    <h2>RESOLVE: </h2>
    <p>Primeiro. Ordenar o seu rexistro e depósito no Rexistro de Convenios e Acordos Colectivos de Traballo da Comunidade Autónoma de Galicia (Rexcon).</p>
    <p>Segundo. Dispor a súa publicación no Diario Oficial de Galicia.</p>
    <p>Santiago de Compostela, 7 de xullo de 2017</p>
    <footer><p>Covadonga Toca Carús<br>Secretaria xeral de Emprego</p></footer>
    <h2>Acta de acordo da comisión negociadora do convenio de Nea F3 Ibérica, S.L.U.</h2>
    <p>Vigo, 22 de maio de 2017.</p>
    <p>Reunidos:</p>
    <p>Por parte da empresa, Manuel Rivas Sabugueiro.</p>
    <p>Pola representación dos traballadores, Juan Miguel Varela de la Torre, Modesto Martínez Montes, José Juan Vázquez López, José Ventura Veira Mosquera, Fernando Barcia Pérez, Ángel Manuel Gallego Romero.</p>
    <p>Expoñen:</p>
    <p>Que tras varias reunións entre as partes da comisión negociadora do Convenio colectivo da empresa Nea F3 Ibérica, S.L.U. se chegou ao seguinte acordo definitivo:</p>
    <p>Primeiro. Incremento salarial</p>
    <p>Ambas as dúas partes acordan para o exercicio 2017 un incremento salarial do 1,5 por cento, aplicable a todas as categorías profesionais nos conceptos: «salario base integrado, pagas extras, condicións adquiridas máis beneficiosas actualizables e condicións adquiridas máis beneficiosas non actualizables». O incremento durante o ano 2017 da condición adquirida máis beneficiosa non actualizable non implica a perda da súa condición non actualizable, non xera dereitos futuros nin obriga a empresa a realizar incrementos no dito concepto en anos posteriores.</p>
    <p>Establécese a seguinte táboa salarial con efectos desde o 1 de xaneiro de 2017:</p>
    <table>
     <tbody>
      <tr>
       <td>Categoría</td>
       <td>Salario base ano 2017 (16 pagas)</td>
      </tr>
      <tr>
       <td>Grupo prof. 0</td>
       <td>21.019,18 €</td>
      </tr>
      <tr>
       <td>Grupo prof. I</td>
       <td>18.480,91 €</td>
      </tr>
      <tr>
       <td>Grupo prof. II</td>
       <td>16.074,52 €</td>
      </tr>
      <tr>
       <td>Grupo prof. III</td>
       <td>15.340,18 €</td>
      </tr>
      <tr>
       <td>Grupo prof. IV</td>
       <td>15.102,84 €</td>
      </tr>
      <tr>
       <td>Grupo prof. V</td>
       <td>14.629,46 €</td>
      </tr>
      <tr>
       <td>Grupo prof. VI</td>
       <td>14.387,37 €</td>
      </tr>
      <tr>
       <td>Grupo prof. VII</td>
       <td>14.182,34 €</td>
      </tr>
     </tbody>
    </table>
    <p>Segundo. Incremento adicional</p>
    <p>Adicionalmente establécese un incremento salarial do 0,7 por cento, no exercicio 2017, para os traballadores cuxos ingresos no ano 2016 fosen iguais ou inferiores a 17.000 € (dezasete mil euros brutos), coa condición de que prestasen servizos durante todo o ano 2016. Considérase para avaliar este límite salarial a suma dos seguintes conceptos: «salario base, pagas extras, condicións adquiridas máis beneficiosa actualizable, condición adquirida máis beneficiosa non actualizable e comisións».</p>
    <p>Este incremento do 0,7 por cento salarial aplicarase exclusivamente sobre os seguintes conceptos salariais:</p>
    <p>• Salario base integrado. </p>
    <p>• Pagas extras.</p>
    <p>• Condicións adquiridas máis beneficiosas actualizables.</p>
    <p>• Condicións adquiridas máis beneficiosas non actualizables.</p>
    <p>O dito incremento adicional realizarase da seguinte forma: </p>
    <p>• Por unha banda, incrementarase un 0,7 por cento adicional calculado sobre a condición adquirida máis beneficiosas non actualizable incrementado este importe no dito concepto salarial.</p>
    <p>• E doutra banda calcularase o incremento do 0,7 por cento adicional calculado sobre o salario base integrado, pagas extras e da condición adquirida máis beneficiosa actualizable, aplicando este importe sobre o complemento de condición adquirida máis beneficiosa actualizable.</p>
    <p>Terceiro. Devindicación de atrasos</p>
    <p>Ambas as dúas partes acordan que os atrasos devindicados pola sinatura do presente acordo aboarállelos a empresa aos traballadores coa mensualidade do mes de maio de 2017.</p>
    <p>Cuarto. Prima de obxectivos</p>
    <p>Establécese unha prima por obxectivos, no exercicio 2017, para aqueles traballadores cuxos ingresos fosen superiores a 17.000 euros (dezasete mil euros brutos) durante o ano 2016. A dita prima efectuarase nun único pagamento e terá carácter non consolidable o equivalente. Consideraranse para avaliar este límite salarial os seguintes conceptos: «salario base integrado, pagas extra, condición adquirida máis beneficiosa actualizable, condición adquirida máis beneficiosa non actualizable e comisións».</p>
    <p>O importe da prima será polo importe do 0,4 por cento do salario base integrado, pagas extras, condición adquirida máis beneficiosa actualizable e condición adquirida máis beneficiosa non actualizable (calculado sobre importes salariais de 2017). Será condición indispensable para que se aboe esta prima alcanzar o seguinte obxectivo: </p>
    <p>Que o beneficio despois de impostos do exercicio 2017 sexa igual ou superior a 700.000 euros. </p>
    <p>Se se alcanza o citado obxectivo, a empresa aboará esta prima xunto coa nómina do mes de abril do ano 2018.</p>
    <p>Quinto. Rexistro do acordo</p>
    <p>As partes facultan expresamente a Manuel Rivas Sabugueiro para que realice os trámites necesarios para a inscrición, rexistro e publicación dos presentes acordos no DOG, incluída a presentación telemática ante a Consellería de Economía, Emprego e Industria, Secretaría Xeral de Emprego, Subdirección Xeral de Relacións Laborais (Rexcon).</p>
    <p>O que así subscriben as partes no lugar e data arriba indicados.</p>
    <p>Asdo.: Juan Miguel Varela de la Torre, Modesto Martínez Montes, José Juan Vázquez López, José Ventura Veira Mosquera, Fernando Barcia Pérez, Ángel M. Gallego Romero, Manuel Rivas Sabugueiro.</p>

