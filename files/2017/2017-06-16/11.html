---
date: '2017-06-16'
id: G2017-120617-0001
page: 29578
number: 114
agency: Universidade da Coruña
section: III. Outras disposicións.
title: >-
  RESOLUCIÓN do 7 de xuño de 2017 pola que se publica a oferta de emprego
  público (OPE) do persoal docente e investigador para o ano 2017.
range: Resolución
url: >-
  https://www.xunta.gal/dog/Publicados/2017/20170616/AnuncioG2017-120617-0001_gl.html
---
<p>Conforme ao disposto no artigo 70 do Real decreto lexislativo 5/2015, do 30 de outubro, polo que se aproba o texto refundido da Lei do Estatuto básico do empregado público; no artigo 1 do Real decreto lei 6/2017, do 31 de marzo, polo que se aproba a oferta de emprego público nos ámbitos de persoal docente non universitario e universitario, Forzas Armadas, Forzas e Corpos de Seguridade do Estado e corpos de policía dependentes das comunidades autónomas para 2017; nos artigos 12 e 34 da Lei 1/2017, do 8 de febreiro, de orzamentos xerais da Comunidade Autónoma de Galicia para o ano 2017; a disposición adicional segunda do Real decreto lei 10/2015, do 11 de setembro, que modifica o artigo 62 da Lei orgánica 6/2001, do 21 de decembro, de universidades, así como nos estatutos da Universidade da Coruña (UDC) e no acordo do Consello de Goberno do 27 de abril de 2017 polo que se aproba a oferta pública de emprego para o ano 2017 de prazas estables de persoal docente e investigador da Universidade da Coruña, logo da negociación cos órganos de representación do persoal docente e investigador,</p>
    <p class="dog-titulo">RESOLVO:</p>
    <p>Primeiro. Publicar a oferta de emprego público (OPE) do persoal docente e investigador da UDC para o ano 2017.</p>
    <p>Segundo. Esta OPE inclúe as necesidades de recursos humanos de carácter permanente no ámbito docente e investigador con asignación orzamentaria que non poden ser cubertas cos efectivos de persoal existentes, segundo se detalla no anexo.</p>
    <p>Terceiro. Por Resolución do 24 de maio de 2017, da Dirección Xeral de Planificación e Orzamentos da Consellería de Facenda da Xunta de Galicia, foi autorizada esta oferta de emprego público por aplicación da taxa de reposición de efectivos correspondente ao ano 2017.</p>
    <p>Cuarto. As convocatorias dos concursos de acceso derivados desta oferta publicaranse no <em>Boletín Oficial del Estado</em> e no <em>Diario Oficial de Galicia</em>, para garantir a publicidade esixida nos artigos 62 e 48.3 da Lei 6/2001, do 21 de decembro, de universidades, e executaranse dentro do prazo máximo previsto no artigo 70 do Real decreto lexislativo 5/2015, do 30 de outubro, polo que se aproba o texto refundido da Lei do Estatuto básico do empregado público.</p>
    <p>A Coruña, 7 de xuño de 2017</p>
    <footer><p>Julio Ernesto Abalde Alonso<br>Reitor da Universidade da Coruña</p></footer>
    <h2>ANEXO</h2>
    <h3>Oferta de emprego público do persoal docente e investigador <br>da Universidade da Coruña para o ano 2017</h3>
    <p>1. Quenda de acceso libre.</p>
    <p>1.1. Persoal docente e investigador dos corpos docentes universitarios</p>
    <table>
     <tbody>
      <tr>
       <td>Número de prazas</td>
       <td>Corpo</td>
      </tr>
      <tr>
       <td>7</td>
       <td>Profesor/a titular de universidade</td>
      </tr>
     </tbody>
    </table>
    <p>1.2. Persoal docente e investigador contratado.</p>
    <table>
     <tbody>
      <tr>
       <td>Número de prazas</td>
       <td>Categoría</td>
      </tr>
      <tr>
       <td>21</td>
       <td>Profesor/a contratado/a doutor/a</td>
      </tr>
     </tbody>
    </table>
    <p>2. Quenda de promoción interna.</p>
    <p>En aplicación do disposto na disposición derradeira segunda do Real decreto lei 10/2015, do 11 de setembro, que modifica o artigo 62.2 da Lei orgánica 6/2001, do 21 de decembro, de universidades, inclúense na OPE para o ano 2017 as seguintes prazas polo procedemento de promoción interna:</p>
    <table>
     <tbody>
      <tr>
       <td>Número de prazas</td>
       <td>Corpo</td>
      </tr>
      <tr>
       <td>7</td>
       <td>Catedrático/a de universidade</td>
      </tr>
     </tbody>
    </table>
    <p>A OPE das mencionadas prazas non afecta o cumprimento dos obxectivos de estabilidade orzamentaria establecidos para a Universidade da Coruña nin os demais límites fixados na Lei orgánica 2/2012, do 27 de abril, de estabilidade orzamentaria e sustentabilidade financeira.</p>

