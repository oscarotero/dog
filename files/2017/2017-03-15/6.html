---
date: '2017-03-15'
id: G0164-080317-0001
page: 12803
number: 52
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  RESOLUCIÓN do 2 de marzo de 2017, da Dirección Xeral de Patrimonio Cultural,
  pola que se modifica a delimitación proposta no procedemento para incluír,
  como lugar de valor etnolóxico, a eira e o conxunto de hórreos de Mundín, na
  parroquia de Garabás, no termo municipal de Maside, no Catálogo do patrimonio
  cultural de Galicia.
range: Resolución
url: >-
  https://www.xunta.gal/dog/Publicados/2017/20170315/AnuncioG0164-080317-0001_gl.html
---
<p>O día 24 de agosto de 2016, a Dirección Xeral de Patrimonio Cultural resolveu incoar o procedemento para incluír como lugar de valor etnolóxico a eira e o conxunto de hórreos de Mundín, na parroquia de Garabás, no termo municipal de Maside (Ourense), no Catálogo do patrimonio cultural de Galicia, consonte a descrición que figuraba no seu anexo I e a delimitación e contorno de protección recollidos nos seus anexos II e III.</p>
    <p>No seu punto segundo resolvíase abrir un período de exposición pública, durante o cal foron presentadas dúas alegacións. Do seu informe, realizado pola Subdirección Xeral de Protección do Patrimonio Cultural, dedúcese de forma clara e inequívoca que se produciu un erro na definición gráfica dos límites da eira de hórreos. Efectivamente, a eira corresponde coa parcela 1219 do polígono 6 do lugar de Maside, cunha superficie aproximada duns 570 m2, con referencia catastral 32046A006012190000GJ, ben que se comproba que o vértice a non se situou no lugar correcto. A eira de hórreos debe axustarse aos límites catastrais e ao ámbito en que fica acreditado que existía este espazo pavimentado. Este axuste, ademais, pode ser determinante para alcanzar o obxectivo establecido pola sentenza.</p>
    <p>Cómpre, polo tanto, modificar a delimitación do conxunto no referido á determinación dos límites da eira de mallar e abrir un período de información pública, ao supoñer unha modificación relevante do recollido na incoación.</p>
    <p>Á vista do exposto, vistos os ditos informes técnicos, no exercicio da competencia que me atribúe o artigo 13 do Decreto 4/2013, do 10 de xaneiro, polo que se establece a estrutura orgánica da Consellería de Cultura, Educación e Ordenación Universitaria, e en virtude do disposto no artigo 26 da Lei 5/2016, do 4 de maio,</p>
    <p>RESOLVO:</p>
    <p>Primeiro. Modificar a delimitación da eira de hórreos do lugar de valor etnolóxico incoado segundo a Resolución do 24 de agosto de 2016, da eira e o conxunto de hórreos de Mundín, na parroquia de San Pedro de Garabás, no termo municipal de Maside (Ourense), consonte as coordenadas e a identificación gráfica do anexo.</p>
    <p>Segundo. Manter a identificación do resto de elementos e do seu contorno de protección segundo a devandita Resolución do 24 de agosto de 2016.</p>
    <p>Terceiro. Abrir un novo período de información pública durante o prazo dun mes, contado a partir do día seguinte ao da publicación desta resolución no Diario Oficial de Galicia, para que calquera persoa física ou xurídica poida presentar as alegacións e informacións que considere oportunas. O expediente poderá examinarse na Subdirección Xeral de Protección do Patrimonio Cultural (Dirección Xeral do Patrimonio Cultural, Edificio Administrativo San Caetano, bloque 3, 2º andar, de Santiago de Compostela).</p>
    <p>Cuarto. Manter a anotación no catálogo e a aplicación provisional, ata a resolución do procedemento, do réxime de protección que establecen os títulos II e IV da Lei 5/2016, do 4 de maio, do patrimonio cultural de Galicia, para os lugares de valor etnolóxico catalogados, polo que calquera intervención no inmoble ou que afecte o seu contorno de protección nos termos previstos no artigo 45 precisará da autorización previa da Dirección Xeral de Patrimonio Cultural.</p>
    <p>Santiago de Compostela, 2 de marzo de 2017</p>
    <footer><p>Mª Carmen Martínez Insua<br>Directora xeral de Patrimonio Cultural</p></footer>
    <h2>ANEXO</h2>
    <h2>Modificación da delimitación da eira de mallar do lugar de interese etnolóxico da eira e conxunto de hórreos de Mundín</h2>
    <p>Eira de mallar pavimentada: espazo pavimentado con lousas de granito de bo tamaño, situada ao norte do conxunto dos seis hórreos, que se axusta nas súas características á definición de eira recollida no dicionario galego-castelán de Leandro Carré Aldao (1928-1931): «Terreo calzado ou empedrado onde se mallan os cereais». No seu estado actual de conservación está alterada e desvinculada do conxunto por mor de anteriores intervencións e conserva moi parcialmente o pavimento de lousas con cintaxes, completa a superficie con novos pavimentos. </p>
    <p>A eira de hórreos de Mundín corresponde coa parcela 1219 do polígono 6 do lugar de Maside, cunha superficie aproximada duns 570 m2, con referencia catastral 32046A006012190000GJ. Os hórreos 2 ao 6 atópanse no interior desta eira pública, mentres que o hórreo 1 está localizado cara ao sueste da parcela, no espazo público.</p>
    <p>O axuste definido para a delimitación da eira despois das correccións indicadas corresponde cos seguintes puntos:</p>
    <p>Coordenadas UTM ETRS89 FUSO 29:</p>
    <table>
     <thead>
      <tr>
       <td>Elemento</td>
       <td>Vértices</td>
       <td>X</td>
       <td>Y</td>
      </tr>
     </thead>
     <tbody>
      <tr>
       <td rowspan="4">Eira de mallar</td>
       <td>a</td>
       <td>580112</td>
       <td>4698060</td>
      </tr>
      <tr>
       <td>b</td>
       <td>580102</td>
       <td>4698050</td>
      </tr>
      <tr>
       <td>c</td>
       <td>580125</td>
       <td>4698019</td>
      </tr>
      <tr>
       <td>d</td>
       <td>580140</td>
       <td>4698027</td>
      </tr>
      <tr>
       <td rowspan="6">Hórreos</td>
       <td>Hórreo 1</td>
       <td>580143</td>
       <td>4698023</td>
      </tr>
      <tr>
       <td>Hórreo 2</td>
       <td>580136</td>
       <td>4698027</td>
      </tr>
      <tr>
       <td>Hórreo 3</td>
       <td>580130</td>
       <td>4698032</td>
      </tr>
      <tr>
       <td>Hórreo 4</td>
       <td>580124</td>
       <td>4698035</td>
      </tr>
      <tr>
       <td>Hórreo 5</td>
       <td>580125</td>
       <td>4698039</td>
      </tr>
      <tr>
       <td>Hórreo 6</td>
       <td>580118</td>
       <td>4698039</td>
      </tr>
     </tbody>
    </table>
    <p><img src="/dog/Publicados/2017/20170315/AnuncioG0164-080317-0001_gl-web-images/Imagen4664_fmt.jpeg" alt="missing image file"></p>

