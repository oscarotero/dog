---
date: '2017-09-20'
id: G0423-140917-0002
page: 42889
number: 179
agency: Consellería de Infraestruturas e Vivenda
section: III. Outras disposicións.
title: >-
  ORDE do 7 de setembro de 2017 sobre delegación de competencias no secretario
  xeral técnico e noutros órganos e entidades públicas adscritos a esta
  consellería.
range: Orde
url: >-
  https://www.xunta.gal/dog/Publicados/2017/20170920/AnuncioG0423-140917-0002_gl.html
---
<p>O 10 de abril de 2017 entrou en vigor o Decreto 37/2017, do 6 de abril, polo que se establece a estrutura orgánica da Consellería de Infraestruturas e Vivenda. O dito departamento será o responsable de materializar as políticas impulsadas pola Xunta de Galicia no eido competencial en materia de infraestruturas, mobilidade e vivenda. Para este fin, a nova organización da Consellería de Infraestruturas e Vivenda aposta, por un lado, por profundar nunha maior racionalidade e eficacia no desenvolvemento competencial e de xestión das funcións que ten atribuídas, e polo outro, por desenvolver os criterios de mellora continua e de colaboración dentro do sector público reflectidos na Lei 14/2013, do 26 de decembro, de racionalización do sector público autonómico, na actividade desta, en prol de facer máis áxil e eficiente a xestión administrativa.</p>
    <p>Por estas razóns e, dado que a acción da Consellería de Infraestruturas e Vivenda leva consigo unha concentración de funcións na súa persoa titular, é aconsellable, dado o seu volume, acudir á delegación de competencias en diversos órganos e entidades públicas dependentes dela, sen esquecer o debido respecto aos principios que informan a actividade administrativa e que a nosa Constitución recolle no seu artigo 103.1.</p>
    <p>A delegación de competencias permite a axilización administrativa necesaria e redunda en beneficio tanto da Administración como dos cidadáns dentro do máis rigoroso respecto ás garantías xurídicas que a tutela dos intereses públicos exixe.</p>
    <p>A nova organización desta consellería, así como as funcións atribuídas aos distintos órganos e entidades dela dependentes, perseguen facer máis áxil e eficaz a xestión administrativa, o que, tendo en conta os principios de eficacia, suficiencia e racionalización que deben inspirar a actuación e a organización da Administración, require efectuar unha delegación de competencias que ordene a actuación administrativa.</p>
    <p>En consecuencia, en virtude das atribucións que me confire a Lei 1/1983, do 22 de febreiro, de normas reguladoras da Xunta e da súa Presidencia, e o artigo 6 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, e 9 da Lei 40/2015, do 1 de outubro, de réxime xurídico do sector público,</p>
    <h2>DISPOÑO:</h2>
    <p>Artigo 1. Administración de persoal</p>
    <p>1. Delégase na persoa titular da Secretaría Xeral Técnica da consellería o exercicio das facultades que lle corresponden ao titular da consellería en materia de persoal, segundo o establecido no artigo 17 da Lei 2/2015, do 29 de abril, de emprego público de Galicia e demais disposicións en vigor, excepto a provisión de postos de traballo clasificados como de libre designación, o nomeamento de persoal eventual e as que lles correspondan a outros órganos.</p>
    <p>2. Así mesmo, delégase no/na secretario/a xeral técnico da consellería o exercicio da competencia para a designación das comisións de servizo con dereito pleno á indemnización prevista no artigo 4 do Decreto 144/2001, do 7 de xuño, sobre indemnizacións por razón do servizo ao persoal con destino na Administración autonómica de Galicia; do/da director/a xeral, do/da presidente/a do Xurado de Expropiación de Galicia, dos/das xefes/as territoriais e do persoal dependente da Secretaría Xeral Técnica da consellería, así como da persoa titular da dirección do Instituto Galego da Vivenda e Solo.</p>
    <p>3. Delégase na persoa titular da Dirección Xeral de Mobilidade o exercicio da competencia para a designación das comisións de servizo con dereito pleno a indemnización do persoal integrado nas unidades administrativas que estean baixo a súa dependencia directa.</p>
    <p>4. Delégase na persoa titular da presidencia do Xurado de Expropiación de Galicia o exercicio da competencia para a designación das comisións de servizo con dereito a indemnización do persoal integrado nas unidades administrativas que estean baixo a súa dependencia directa.</p>
    <p>5. Delégase nos/nas xefes/as territoriais da consellería o exercicio da competencia para a designación das comisións de servizo con dereito pleno a indemnización do persoal da correspondente xefatura territorial.</p>
    <p>Artigo 2. Contratación</p>
    <p>1. Delégase na persoa titular da Secretaría Xeral Técnica da consellería o exercicio das seguintes facultades en materia de contratación:</p>
    <p>a) O inicio do expediente de contratación.</p>
    <p>b) A aprobación dos pregos de cláusulas administrativas particulares.</p>
    <p>c) A aprobación do expediente de contratación, así como a aprobación e disposición do gasto correspondente.</p>
    <p>d) Dispoñer, de ser o caso, a súa tramitación urxente ou adoptar as medidas pertinentes no suposto previsto no artigo 113 do Real decreto lexislativo 3/2011, do 14 de novembro.</p>
    <p>e) A adxudicación e formalización dos contratos.</p>
    <p>f) O exercicio da prerrogativa da súa interpretación e a resolución das dúbidas que ofreza o seu cumprimento. A aprobación das súas modificacións cando concorran os supostos previstos na normativa de contratación.</p>
    <p>g) Acordar a súa resolución e determinar os efectos desta; así como as restantes facultades que, de acordo coa lexislación, lle corresponden ao órgano de contratación, salvo as que se delegan expresamente no punto terceiro deste artigo.</p>
    <p>h) As atribuídas á persoa titular da consellería pola normativa vixente en materia de encomendas de xestión.</p>
    <p>2. No ámbito das competencias da Secretaría Xeral Técnica, delégase na persoa titular da Secretaría Xeral Técnica da consellería o exercicio das seguintes facultades en materia de contratación:</p>
    <p>a) As atribuídas á persoa titular da consellería polo Real decreto lexislativo 3/2011, do 14 de novembro, polo que se aproba o texto refundido da Lei de contratos do sector público, respecto dos contratos menores.</p>
    <p>b) A aprobación dos pregos de prescricións técnicas.</p>
    <p>3. Delégase na persoa titular da Dirección Xeral de Mobilidade da consellería o exercicio das seguintes facultades en materia de contratación, no ámbito de competencias desta dirección xeral:</p>
    <p>a) As atribuídas á persoa titular da consellería polo Real decreto lexislativo 3/2011, do 14 de novembro, polo que se aproba o texto refundido da Lei de contratos do sector público, respecto dos contratos menores.</p>
    <p>b) A aprobación dos pregos de prescricións técnicas.</p>
    <p>c) A aprobación dos proxectos e das súas modificacións.</p>
    <p>d) A realización das operacións relativas á transmisión dos dereitos de cobramento.</p>
    <p>e) A súa dirección, inspección e control. Poderá ditar as instrucións oportunas para o cumprimento fiel do convido e exercer todas aquelas facultades que a lexislación de contratación administrativa lle atribúe ao órgano de contratación en relación coas incidencias que xurdan durante a súa execución, excepto as que supoñan modificación do contrato e a resolución de incidencias a que se refire o artigo 97 do Real decreto 1098/2001, do 12 de outubro, polo que se aproba o regulamento xeral da Lei de contratos das administracións públicas.</p>
    <p>4. Delégase na persoa titular da presidencia do Xurado de Expropiación de Galicia o exercicio das seguintes facultades en materia de contratación, no ámbito de competencias dese órgano:</p>
    <p>a) As atribuídas á persoa titular da consellería polo Real decreto lexislativo 3/2011, do 14 de novembro, polo que se aproba o texto refundido da Lei de contratos do sector público, respecto dos contratos menores.</p>
    <p>b) A aprobación dos pregos de prescricións técnicas.</p>
    <p>c) A súa dirección, inspección e control. Poderá ditar as instrucións oportunas para o cumprimento fiel do convido e exercer todas aquelas facultades que a lexislación de contratación administrativa lle atribúe ao órgano de contratación en relación coas incidencias que xurdan durante a súa execución, excepto as que supoñan modificación do contrato e a resolución de incidencias a que se refire o artigo 97 do Real decreto 1098/2001, do 12 de outubro, polo que se aproba o regulamento xeral da Lei de contratos das administracións públicas.</p>
    <p>Artigo 3. Xestión financeira e orzamentaria</p>
    <p>1. Delégase na persoa titular da Secretaría Xeral Técnica da consellería, ademais das facultades de autorización e disposición dos gastos derivados do exercicio das competencias delegadas en materia de contratación, o exercicio da competencia para autorizar os gastos, autorizar os actos de disposición dos créditos e de recoñecemento das obrigas e propoñerlle á persoa titular da Consellería de Facenda a ordenación dos correspondentes pagamentos relativos:</p>
    <p>a) Aos gastos de persoal.</p>
    <p>b) Aos gastos xerais incluídos no capítulo II dos orzamentos, que afecten a Secretaría Xeral Técnica ou varias unidades de distintos centros directivos da consellería.</p>
    <p>c) Os créditos dos capítulos IV, VI e VII dos orzamentos, agás os derivados de contratos menores correspondentes a competencias delegadas na persoa titular da dirección xeral.</p>
    <p>2. Deléganse na persoa titular da Dirección Xeral de Mobilidade, no ámbito das súas respectivas competencias, as mesmas facultades indicadas anteriormente no punto número un deste artigo en relación:</p>
    <p>a) Cos gastos derivados da execución das competencias delegadas en materia de contratación.</p>
    <p>b) Cos créditos correspondentes ao capítulo II dos orzamentos, que correspondan a gastos específicos do seu centro directivo.</p>
    <p>3. Deléganse na persoa titular da presidencia do Xurado de Expropiación de Galicia, no ámbito das súas respectivas competencias, as mesmas facultades indicadas anteriormente no punto un desta disposición, en relación:</p>
    <p>a) Cos gastos derivados da execución das competencias delegadas en materia de contratación.</p>
    <p>b) Cos créditos correspondentes ao capítulo II dos orzamentos, que correspondan a gastos específicos do órgano.</p>
    <p>4. Delégase no/na secretario/a xeral técnico/a da consellería, na persoa titular da Dirección Xeral de Mobilidade e na persoa titular da presidencia do Xurado de Expropiación de Galicia, no ámbito das súas respectivas competencias, o exercicio da facultade de aprobación das contas xustificativas daqueles gastos que teñan a consideración de «gastos por xustificar», sen prexuízo das competencias dos órganos territoriais competentes respecto dos que correspondan a créditos que fosen desconcentrados.</p>
    <p>5. As competencias delegadas nos números anteriores inclúen a sinatura dos documentos contables en que se reflicten as correspondentes fases dos gastos e corresponderalles ás persoas titulares dos órganos directivos da consellería, no ámbito das súas respectivas competencias, a sinatura daqueles documentos que impliquen a simple actualización na contabilidade de actuacións xa documentadas en exercicios anteriores.</p>
    <p>Artigo 4. Xestión patrimonial</p>
    <p>1. Delégase na persoa titular da Secretaría Xeral Técnica o exercicio das facultades que a normativa en materia de patrimonio lle atribúe á persoa titular da consellería.</p>
    <p>2. Asemade, tamén se delega na persoa titular da Secretaría Xeral Técnica o exercicio das facultades que o ordenamento xurídico lle atribúe á persoa titular da consellería en materia de recursos de expropiación forzosa.</p>
    <p>Artigo 5. Axudas e subvencións</p>
    <p>1. Delégase no/na secretario/a xeral técnico/a da consellería o exercicio das facultades que a normativa en materia de axudas e subvencións públicas en réxime de concorrencia competitiva lle atribúe á persoa titular da consellería, sempre e cando non estean expresamente delegadas noutro órgano na correspondente orde de convocatoria.</p>
    <p>2. Delégase nas persoas titulares dos órganos directivos da consellería o exercicio da competencia para iniciar e resolver, nos seus respectivos ámbitos competenciais, o procedemento sancionador por infraccións leves e graves en materia de axudas e subvencións.</p>
    <p>Artigo 6. Recursos e reclamacións</p>
    <p>1. Delégase no/na secretario/a xeral técnico da consellería o exercicio das facultades seguintes:</p>
    <p>a) Resolver os recursos administrativos de alzada e de revisión cando a facultade de resolución corresponda á persoa titular da consellería e, de ser o caso, suspender a execución dos actos impugnados.</p>
    <p>b) Iniciar e resolver os procedementos de revisión de oficio, a declaración de lesividade dos actos anulables e a revogación de actos de gravame ou desfavorables, segundo o previsto no capítulo I do título V da Lei 39/2015, do 1 de outubro, do procedemento administrativo común das administracións públicas.</p>
    <p>c) Iniciar e resolver os procedementos de responsabilidade patrimonial a que se refire a Lei 39/2015, do 1 de outubro, do procedemento administrativo común das administracións públicas.</p>
    <p>d) Presentar e dar resposta aos requirimentos que, con carácter previo á vía contencioso-administrativa, se susciten entre a Consellería de Infraestruturas e Vivenda e outras administracións públicas e presentar os recursos que, de ser o caso, procedan.</p>
    <p>2. Delégase na persoa titular da Dirección Xeral de Mobilidade o exercicio da competencia para resolver os recursos de alzada interpostos contra as resolucións ditadas en materia de transportes polos órganos territoriais e, de ser o caso, suspender a execución dos actos impugnados.</p>
    <p>Artigo 7. Delegacións específicas de competencias en órganos da Consellería de Infraestruturas e Vivenda</p>
    <p>Deléganse na persoa titular da Dirección Xeral de Mobilidade as seguintes facultades:</p>
    <p>a) A formalización das resolucións, acordos e convenios que se produzan en desenvolvemento e aplicación do Plan de transporte metropolitano de Galicia, agás a dos convenios entre administracións públicas mediante os cales se acorde a constitución das áreas de transporte metropolitano de Galicia.</p>
    <p>b) A resolución dos procedementos administrativos que a Lei 6/1996, do 9 de xullo, de coordinación dos servizos de transporte urbanos e interurbanos de Galicia, atribúe á persoa titular da consellería.</p>
    <p>c) A licitación, adxudicación e formalización dos contratos de xestión de servizos públicos de transporte por estrada, ou doutros instrumentos mediante os cales se formalice a imposición de obrigas de servizo público, así como todas as actuacións da Administración derivadas da execución destes.</p>
    <p>d) A aprobación dos expedientes de modificación dos contratos de xestión de servizos públicos de actividades auxiliares e complementarias do transporte.</p>
    <p>Artigo 8. Delegacións específicas de competencias en órganos da Axencia Galega de Infraestruturas</p>
    <p>1. Deléganse na persoa titular da dirección da Axencia Galega de Infraestruturas as seguintes facultades:</p>
    <p>a) Aquelas competencias que lle atribúan regulamentariamente a Administración titular da rede no procedemento de tramitación dos plans sectoriais de estradas e das súas modificacións.</p>
    <p>b) Resolver os expedientes de información pública en materia de estradas e o informe das administracións afectadas.</p>
    <p>c) Aprobar definitivamente os estudos informativos ou, de ser o caso, os anteproxectos ou proxectos que asuman a súa función segundo o previsto na Lei 8/2013, do 28 de xuño, de estradas de Galicia, agás nos casos en que a competencia para a súa aprobación lle corresponde ao Consello da Xunta de Galicia.</p>
    <p>d) Emitir informe sobre as propostas de redacción, revisión ou modificación de instrumentos de planeamento que afecten as estradas existentes ou actuacións previstas nos plans de estradas vixentes.</p>
    <p>e) Aprobar a redución excepcional das distancias establecidas con carácter xeral para a liña límite de edificación.</p>
    <p>2. Delégase nas persoas titulares dos servizos provinciais da Axencia Galega de Infraestruturas o exercicio das facultades que o ordenamento xurídico lle atribúe á Administración expropiante no ámbito da expropiación forzosa para a ocupación dos bens e/ou dereitos obxecto de expropiación e fixación do seu prezo xusto, agás os recursos en materia de expropiación forzosa.</p>
    <p>Artigo 9. Delegacións específicas de competencias en órganos do Instituto Galego da Vivenda e Solo</p>
    <p>Deléganse nas persoas titulares das xefaturas das áreas provinciais do Instituto Galego da Vivenda e Solo as resolucións de concesión ou denegación provisional e as definitivas en materia do Programa de renda básica de emancipación, así como os recursos potestativos de reposición a que estas resolucións dean lugar.</p>
    <p>Artigo 10. Criterios complementarios na aplicación das delegacións</p>
    <p>Na aplicación das delegacións de competencias contidas nesta orde teranse en conta os seguintes criterios:</p>
    <p>a) O exercicio das competencias que se delegan nesta orde axustarase ao disposto no artigo 6 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, e 9 da Lei 40/2015, do 1 de outubro, de réxime xurídico do sector público; e na Lei 1/1983, do 22 de febreiro, reguladora da Xunta e da súa presidencia.</p>
    <p>b) En calquera momento, a persoa titular da consellería poderá avocar o exercicio das competencias que se delegan nesta orde.</p>
    <p>c) Enténdese comprendida na delegación no/na secretario/a xeral técnico/a da consellería o exercicio da competencia para resolver os recursos de reposición que se interpoñan contra todas as resolucións que diten por delegación.</p>
    <p>d) Atribúeselle ao/á secretario/a xeral técnico/a desta consellería o exercicio das competencias que, en materia de xestión financeira e orzamentaria, persoal e contratación, non estean expresamente delegadas noutros órganos.</p>
    <p>e) As competencias que se delegan mediante esta orde á persoa titular da Secretaría Xeral Técnica serán exercidas temporalmente, no caso de ausencia, vacante ou enfermidade, e mentres persistan estas circunstancias, pola persoa titular da Vicesecretaría Xeral.</p>
    <p>f) As competencias que se delegan mediante esta orde á persoa titular da Dirección Xeral de Mobilidade serán exercidas temporalmente, no caso de ausencia, vacante ou enfermidade, e mentres persistan estas circunstancias, pola persoa titular da Secretaría Xeral Técnica.</p>
    <p>g) As resolucións administrativas que se adopten facendo uso das delegacións contidas nesta orde farán constar expresamente esta circunstancia e consideraranse ditadas polo órgano delegante.</p>
    <p>Disposición derradeira primeira. Revogación</p>
    <p>Quedan revogadas as delegacións de competencias conferidas pola Orde do 4 de decembro de 2015 sobre delegación de competencias no secretario xeral técnico e noutros órganos da Consellería de Infraestruturas e Vivenda; pola Orde do 4 de febreiro de 2013 sobre delegación de competencias na Secretaría Xeral Técnica da Consellería de Medio Ambiente, Territorio e Infraestruturas e na Dirección da Axencia Galega de Infraestruturas e pola Orde do 23 de xuño de 2010 pola que se delegan competencias en materia de vivenda e solo nos xefes territoriais da consellería e nos xefes de área provincial do Instituto Galego da Vivenda e Solo, así como todas aquelas delegacións de competencias que se opoñan ao previsto nesta orde.</p>
    <p>Disposición derradeira segunda. Entrada en vigor</p>
    <p>Esta orde entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, 7 de setembro de 2017</p>
    <footer><p>Ethel María Vázquez Mourelle<br>Conselleira de Infraestruturas e Vivenda</p></footer>

