---
date: '2017-08-22'
id: G0424-310717-0005
page: 40143
number: 158
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 20 de xullo de 2017, da Xefatura Territorial de Pontevedra, de
  autorización administrativa e autorización administrativa de construción dunha
  instalación eléctrica no concello de Sanxenxo (expediente IN407A 2017/183-4).
range: Resolución
url: >-
  https://www.xunta.gal/dog/Publicados/2017/20170822/AnuncioG0424-310717-0005_gl.html
---
<p>Visto o expediente para outorgamento de autorización administrativa e autorización administrativa de construción para a instalación eléctrica que a continuación se describe:</p>
    <p>Solicitante: Unión Fenosa Distribución, S.A.</p>
    <p>Domicilio social: travesía de Vigo, 204, 36207 Vigo.</p>
    <p>Denominación: paso a caseta do CT Ermida e soterramento VLG802-Noalla.</p>
    <p>Situación: Sanxenxo.</p>
    <p>Características técnicas: </p>
    <p>LMT subterránea a 20 kV con condutor RHZ estruturada do seguinte xeito: </p>
    <p>• 383 metros; orixe: arqueta proxectada sobre a VLG8021651 cara ao centro de transformación (CT) praia Foxos; final: arqueta proxectada sobre a VLG802 cara ao CT A Lanzada, unha vez que entre e saia do CT proxectado Ermida. </p>
    <p>• 608 metros; orixe: CT Ermida; final CT Arbón. </p>
    <p>• 274 metros; orixe: CT Arbón; final: punto de acceso á rede (PAR) no tramo VLG8021698 cara ao CT campo de fútbol da Lanzada. </p>
    <p>• 271 metros; orixe: CT Arbón; final: par no tramo VLG802 cara á derivación ao CT Augas Toxas.</p>
    <p>Centro de transformación en caseta, a 250 kVA, con RT 20 kV/400-230 V, situado no contorno da Ermida da Lanzada, Noalla (Sanxenxo).</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II do título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica e na Resolución da Consellería de Economía e Industria, do 19 de febreiro de 2014, pola que se aproba o procedemento de autorización administrativa de construción (DOG núm. 54, do 19 de marzo), esta xefatura territorial</p>
    <p>RESOLVE:</p>
    <p>Conceder autorización administrativa e autorización administrativa de construción para a devandita instalación, cuxas características se axustarán en todas as súas partes ás que figuran no proxecto de execución e ás condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>O prazo de posta en marcha da instalación, de acordo co artigo 131 do Real decreto 1955/2000, será de doce (12) meses a partir da recepción desta resolución. Para os efectos da posible solicitude de prórroga, o peticionario deberá ter en conta o disposto no capítulo IV do Decreto 1775/1967, do 22 de xullo.</p>
    <p>Contra esta resolución poderá interpoñer recurso de alzada, ante o conselleiro de Economía, Emprego e Industria, no prazo dun mes contado a partir do día seguinte ao da notificación desta resolución. Tamén poderá interpoñer calquera outro recurso que xulgue pertinente ao seu dereito.</p>
    <p>Pontevedra, 20 de xullo de 2017</p>
    <footer><p>O xefe territorial de Pontevedra<br>P.A. (Decreto 175/2015, do 3 de decembro)<br>Ana María Rodríguez Senra<br>Xefa do Servizo de Coordinación Administrativa e Xestión Económica</p></footer>

