---
date: '2017-12-07'
id: G0426-221117-0001
page: 55657
number: 232
agency: Consellería do Medio Rural
section: VI. Anuncios. a) Administración autonómica.
title: >-
  RESOLUCIÓN do 16 de novembro de 2017 pola que se anuncia a contratación por
  procedemento aberto, non suxeito a regulación harmonizada, ordinaria e
  anticipada de gasto, documentalmente simplificada, de servizos para impartir
  módulos formativos para asesores, cofinanciada polo Fondo Europeo Agrícola de
  Desenvolvemento Rural (75 %) do Programa de desenvolvemento rural (PDR) de
  Galicia 2014-2020 (expediente 1/2018).
range: Resolución
url: >-
  https://www.xunta.gal/dog/Publicados/2017/20171207/AnuncioG0426-221117-0001_gl.html
---
<p>1. Entidade adxudicadora.</p>
    <p>a) Organismo: Consellería do Medio Rural.</p>
    <p>b) Dependencia que tramita o expediente: Servizo de Contratación.</p>
    <p>2. Obxecto do contrato.</p>
    <p>a) Tipo: contrato administrativo de servizos.</p>
    <p>b) Descrición do obxecto: execución dos servizos de formación, como unha medida específica do Programa de desenvolvemento rural de Galicia 2014-2020, dirixida á contratación de entidades acreditadas, provedoras de módulos CECRA ou equivalente, que permitan mellorar as aptitudes de comunicación e metodolóxicas dos técnicos das entidades de asesoramento recoñecidas (actualmente inscritas no Resaxega) e o persoal da propia Administración.</p>
    <p>c) División por lotes e número: non.</p>
    <p>d) Prazo de execución: o prazo de execución comezará o día seguinte ao da sinatura do contrato. A duración do contrato será de 3 anos.</p>
    <p>e) Admisión de prórroga: non.</p>
    <p>f) CPV: 80510000-2.</p>
    <p>3. Tramitación e procedemento de adxudicación: ordinaria e aberto, non suxeito a regulación harmonizada.</p>
    <p>Criterios de adxudicación: recollidos no prego de cláusulas administrativas particulares.</p>
    <p>4. Orzamento de licitación.</p>
    <p>Importe neto: 198.000 €. Importe total: 198.000 € (IVE exento).</p>
    <p>Valor estimado: 198.000 €.</p>
    <p>5. Financiamento: 75 % con fondos da Unión Europea, a través do Feader (submedida 2.3, formación de asesores), 7,5 % con fondos da Administración xeral do Estado, e 17,50 % con fondos da Xunta de Galicia. </p>
    <p>6. Requisitos específicos do contratista.</p>
    <p>a) Clasificación: non se exixe.</p>
    <p>b) Solvencia económica e financeira e solvencia técnica e profesional, se é o caso: segundo o disposto nas alíneas F.2 e F.3 do cadro de características do PCAP.</p>
    <p>c) Concreción das condicións de solvencia: compromiso de adscribir á execución do contrato determinados medios persoais mínimos (alínea F.5 do cadro de características).</p>
    <p>7. Garantías exixidas: definitiva: 5 % do orzamento de licitación, excluído IVE (9.900 €).</p>
    <p>8. Obtención de documentación e información.</p>
    <p>a) Entidade: Secretaría Xeral Técnica da Consellería do Medio Rural. Servizo de Contratación.</p>
    <p>b) Domicilio: Edificio Administrativo San Caetano 4, CP 15781, Santiago de Compostela.</p>
    <p>c) Teléfonos: 981 54 57 37 e 881 99 93 88 (consultas administrativas); 981 54 61 86 (consultas técnicas).</p>
    <p>d) Telefax: 981 54 40 47.</p>
    <p>e) Correo electrónico: licitacion.mediorural@xunta.gal</p>
    <p>f) Data límite de obtención de documentos e información: ata a data límite de presentación das ofertas, de luns a venres, das 9.00 ás 14.00 horas.</p>
    <p>Tamén se poderán obter os pregos relativos a esta contratación a través da internet no enderezo http://www.contratosdegalicia.gal/resultado.jsp?N=215575</p>
    <p>9. Presentación de ofertas.</p>
    <p>a) Data límite de presentación: o 26 de decembro de 2017.</p>
    <p>b) Documentación que hai que presentar: a indicada no prego de cláusulas administrativas particulares.</p>
    <p>c) Lugar de presentación: o único rexistro válido será a oficina do Rexistro Xeral e Información da Xunta de Galicia (Edificio Administrativo de San Caetano, s/n, Santiago de Compostela, CP 15781); poderase enviar por correo dentro do prazo de admisión sinalado a este rexistro único. Cando a oferta se envíe por correo certificado dentro do prazo de admisión, o licitador deberá xustificar a data de imposición do envío na oficina de Correos e anunciar a súa remisión ao órgano de contratación no mesmo día, mediante telegrama, burofax ou fax (981 54 40 47), ou ben ao enderezo de correo electrónico licitacion.mediorural@xunta.gal.</p>
    <p>d) Prazo en que o licitador estará obrigado a manter a súa oferta: dous (2) meses contados desde a data de apertura das proposicións.</p>
    <p>10. Apertura das ofertas.</p>
    <p>a) Enderezo: sala de xuntas da Secretaría Xeral Técnica da Consellería do Medio Rural. </p>
    <p>b) Localidade e código postal: Santiago de Compostela, 15781.</p>
    <p>c) Datas e horas: a apertura dos sobres B terá lugar, en acto público, ás 12.00 horas do 9 de xaneiro de 2018.</p>
    <p>11. Gastos de publicidade: serán por conta do adxudicatario.</p>
    <p>12. Outras condicións: realización das accións formativas no sistema CECRA (Certificado de asesores europeos do medio rural) ou nun equivalente.</p>
    <p>Santiago de Compostela, 16 de novembro de 2017</p>
    <footer><p>A conselleira do Medio Rural<br>P.D. (Orde do 17.11.2015; DOG núm. 223, do 23 de novembro)<br>Mª del Carmen Bouso Montero<br>Secretaria xeral técnica da Consellería do Medio Rural</p></footer>

