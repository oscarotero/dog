---
date: '2017-12-07'
id: G0422-291117-0001
page: 55520
number: 232
agency: Consellería de Medio Ambiente e Ordenación do Territorio
section: III. Outras disposicións.
title: >-
  ORDE do 22 de novembro 2017 pola que se actualiza o Catálogo galego de árbores
  senlleiras.
range: Orde
url: >-
  https://www.xunta.gal/dog/Publicados/2017/20171207/AnuncioG0422-291117-0001_gl.html
---
<p>A regulación do Catálogo galego de árbores senlleiras foi aprobada mediante o Decreto 67/2007, do 22 de marzo, e foi modificada posteriormente polo Decreto 10/2015, do 22 de xaneiro, co obxecto de simplificar o procedemento administrativo para a catalogación e descatalogación das árbores, xa que logo, o procedemento contaba cunha tramitación complexa que difería a súa resolución, máis alá do desexable. Porén, as solicitudes de catalogación formuladas con anterioridade á entrada en vigor do Decreto 10/2015, do 22 de xaneiro, tramitaranse de acordo co procedemento vixente no momento de formular a solicitude, tal como así o dispón a disposición transitoria única do Decreto 10/2015, do 22 de xaneiro.</p>
    <p>Tendo en conta este precepto, a inclusión ou exclusión das árbores e das formacións de calquera especie no catálogo das solicitudes presentadas con anterioridade á entrada en vigor do Decreto 10/2015, do 22 de xaneiro, farase mediante orde da Consellería de Medio Ambiente e Ordenación do Territorio, de acordo co establecido no artigo 4 do Decreto 67/2007, do 22 de marzo, antes da súa modificación. </p>
    <p>Finalmente, o artigo 5.1 do Decreto 67/2007, crea o Comité das Árbores Senlleiras como órgano consultivo da Dirección Xeral de Patrimonio Natural nesta materia, con funcións de asesoramento en relación coas inclusións, exclusións e as diferentes actuacións que se levarán a cabo no contorno dos exemplares e formacións catalogados.</p>
    <p>De acordo co anterior, desde a entrada en vigor do regulamento do Catálogo galego de árbores senlleiras, inícianse numerosos expedientes por instancia de parte. A Dirección Xeral de Patrimonio Natural realizou unha avaliación das características dendrométricas e do estado de conservación destas árbores e formacións, trasladando posteriormente esa información ao Comité das Árbores Senlleiras.</p>
    <p>Nas sucesivas reunións deste órgano asesor, e unha vez aplicados os criterios de catalogación establecidos para tal efecto, o Comité das Árbores Senlleiras emitiu informe favorable ás solicitudes de inclusión de diversos exemplares e formacións nos correspondentes anexos do Catálogo galego de árbores senlleiras.</p>
    <p>Unha vez finalizados os períodos de audiencia ás persoas interesadas e resoltos os correspondentes expedientes, cómpre finalizar o proceso de catalogación de diversos exemplares e formacións mediante a publicación da orde que estableza a súa inclusión no Catálogo galego de árbores senlleiras, unha vez constatadas as singularidades que presentan e que os fan merecentes de medidas especiais de protección.</p>
    <p>En virtude do anterior, en concordancia co disposto no artigo 27.15 do Estatuto de autonomía e en uso das atribucións que me confire o artigo 34 da Lei 1/1983, do 22 de febreiro, de normas reguladoras da Xunta e da súa Presidencia,</p>
    <p>DISPOÑO:</p>
    <p>Artigo único</p>
    <p>1. Inclúense no anexo I (arbores senlleiras) do Catálogo galego de árbores senlleiras, as árbores recollidas no anexo I desta orde.</p>
    <p>2. Inclúense no anexo II (formacións senlleiras) do Catálogo galego de árbores senlleiras, as formacións recollidas no anexo II desta orde.</p>
    <p>Disposición derradeira única. Entrada en vigor.</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 22 de novembro de 2017</p>
    <footer><p>Beatriz Mato Otero<br>Conselleira de Medio Ambiente e Ordenación do Territorio</p></footer>
    <h2>ANEXO I<br>Árbores que se inclúen no anexo I do Decreto 67/2007-Árbores senlleiras</h2>
    <table>
     <tbody>
      <tr>
       <td>Código</td>
       <td>Nome da árbore</td>
       <td>Especie</td>
       <td>Lugar</td>
       <td>Concello</td>
       <td>Provincia</td>
      </tr>
      <tr>
       <td>152A</td>
       <td>Carballo de Bermés</td>
       <td>Quercus robur L.</td>
       <td>Bermés</td>
       <td>Lalín</td>
       <td>Pontevedra</td>
      </tr>
      <tr>
       <td>153A</td>
       <td>Sequoia da Alameda do Campo da Estrela</td>
       <td>Sequoia sempervirens L.</td>
       <td>Alameda do Campo da Estrela</td>
       <td>Santiago de Compostela</td>
       <td>A Coruña</td>
      </tr>
      <tr>
       <td>154A</td>
       <td>Cerquiño de Queguas</td>
       <td>Quercus pyrenaica L.</td>
       <td>Cortes da Carballeira-Queguas</td>
       <td>Entrimo</td>
       <td>Ourense</td>
      </tr>
      <tr>
       <td>155A</td>
       <td>Castiñeiro do Oreal</td>
       <td>Castanea sativa Mill.</td>
       <td>Edroso</td>
       <td>Viana do Bolo</td>
       <td>Ourense</td>
      </tr>
     </tbody>
    </table>
    <h2>ANEXO II<br>Formacións que se inclúen no anexo II do Decreto 67/2007-Formacións senlleiras</h2>
    <table>
     <tbody>
      <tr>
       <td>Código</td>
       <td>Nome da formación</td>
       <td>Especie</td>
       <td>Lugar</td>
       <td>Concello</td>
       <td>Provincia</td>
      </tr>
      <tr>
       <td>33F</td>
       <td>Sobreiras do Faro</td>
       <td>Quercus suber L.</td>
       <td>Viladesuso</td>
       <td>Oia</td>
       <td>Pontevedra</td>
      </tr>
      <tr>
       <td>34F</td>
       <td>Araucarias de Cambados</td>
       <td>Araucaria heterophylla (Saslisb.) Franco</td>
       <td>Cambados</td>
       <td>Cambados</td>
       <td>Pontevedra</td>
      </tr>
      <tr>
       <td>35F</td>
       <td>Carballeira de Muimenta</td>
       <td>Quercus robur L e Fraxinus excelsior L.</td>
       <td>Muimenta</td>
       <td>Cospeito</td>
       <td>Lugo</td>
      </tr>
      <tr>
       <td>36F</td>
       <td>Piñeiros mansos do Rosal</td>
       <td>Pinus pinea L.</td>
       <td>Barrio Couselo</td>
       <td>O Rosal</td>
       <td>Pontevedra</td>
      </tr>
     </tbody>
    </table>

