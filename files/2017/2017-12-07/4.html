---
date: '2017-12-07'
id: G0422-281117-0006
page: 55525
number: 232
agency: Consellería de Medio Ambiente e Ordenación do Territorio
section: III. Outras disposicións.
title: >-
  RESOLUCIÓN do 23 de novembro de 2017 pola que se dá publicidade a unha
  encomenda de xestión ao medio propio Tecnologías y Servicios Agrarios, S.A.
  para executarse durante o exercicio 2017.
range: Resolución
url: >-
  https://www.xunta.gal/dog/Publicados/2017/20171207/AnuncioG0422-281117-0006_gl.html
---
<p>1. Resolución do 22 de decembro de 2016, da Consellería de Medio Ambiente e Ordenación do Territorio, pola que se encarga ao medio propio Tecnologías y Servicios Agrarios o servizo técnico para a atención telefónica durante a elección de permisos de pesca fluvial para a tempada 2017.</p>
    <p>– Actividade: traballos para a atención telefónica durante a elección dos permisos de pesca fluvial para a tempada 2017.</p>
    <p>– Natureza e alcance do servizo prestado: esta encomenda ten natureza intersubxectiva ao ter Tecnologías y Servicios Agrarios, S.A. a consideración de medio instrumental da Administración, segundo o disposto na disposición adicional vixésimo quinta do Real decreto lexislativo 3/2011, do 14 de novembro, polo que se aproba o texto refundido da Lei de contratos do sector público.</p>
    <p>– Prazo de vixencia: os traballos encomendados comenzarán o 11 de xaneiro de 2017 e rematarán o 17 de marzo.</p>
    <p>– Tipo de expediente: anticipado de gasto. A eficacia desta resolución queda sometida á condición suspensiva de existencia de crédito adecuado e suficiente para financiar as obrigas derivadas desta, de conformidade co establecido na Orde da Consellería de Economía e Facenda do 11 de febreiro de 1998, sobre tramitación anticipada de expedientes de gasto, modificada polas ordes da Consellería de Economía e Facenda do 27 de novembro de 2000 e do 25 de outubro de 2001.</p>
    <p>Santiago de Compostela, 23 de novembro de 2017</p>
    <footer><p>Beatriz Mato Otero<br>Conselleira de Medio Ambiente e Ordenación do Territorio</p></footer>

