---
date: '2017-11-17'
id: G2410-261017-0001
page: 52818
number: 219
agency: Xulgado do Social número 1 de Santiago de Compostela
section: V. Administración de xustiza.
title: EDICTO de notificación de sentenza (SSS 11/2014).
range: Edicto
url: >-
  https://www.xunta.gal/dog/Publicados/2017/20171117/AnuncioG2410-261017-0001_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento de seguridade social 11/2014 deste xulgado do social, seguido por instancia de Manuel Luciano Calvo Blanco contra Auxini, S.A., Mutua de Seguros e Reaseguros a Prima Fija Musini, Instituto Nacional da Seguridade Social (INSS) e Tesouraría Xeral da Seguridade Social (TXSS) sobre seguridade social, foi ditada sentenza co número 475/2017 no 24 de outubro de 2017 cuxo encabezamento e parte dispositiva son do teor literal seguinte:</p>
    <p>«Vistos por min, Paula Méndez Domínguez, maxistrada do Xulgado do Social número 1 de Santiago de Compostela, os presentes autos número 11/2014 sobre Seguridade Social, seguidos por instancia de Manuel Luciano Calvo Blanco, asistido polo letrado Sr. López Núñez; contra o Instituto Nacional da Seguridade Social e a Tesouraría Xeral da Seguridade Social, asistidos e representados pola letrada Sra. Pardo Costas, contra Auxini, S.A., que non compareceu no xuízo oral; e contra a Mutua de Seguros e Reaseguros a Prima Fija (Musini), que non compareceu no xuízo oral; en virtude das facultades que me foron dadas pola Constitución Española, ditou esta sentenza con base nos seguintes [...]»,</p>
    <p>«Que, desestimando a demanda interposta por Manuel Luciano Calvo Blanco, contra o Instituto Nacional da Seguridade Social, a Tesouraría Xeral da Seguridade Social, Auxini, S.A. e Mutua de Seguros e Reaseguros a Prima Fija (Musini), debo absolver e absolvo os demandados das peticións deducidas en contra deles.</p>
    <p>Notifíquese ás partes a presente resolución facéndolles saber que contra ela cabe recurso de suplicación para ante a Sala do Social do Tribunal Superior de Xustiza de Galicia no prazo de cinco días contados a partir da súa notificación (art. 191.3.c) da LRXS).</p>
    <p>A anterior resolución entregarase á letrada da Administración de xustiza para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta miña sentenza, xulgando definitivamente na primeira instancia, pronúncioo, mándoo e asínoo».</p>
    <p>E para que sirva de notificación en legal forma a Auxini, S.A. e á Mutua de Seguros e Reaseguros a Prima Fija Musini, en ignorado paradoiro, expido este edicto para a súa inserción no <em>Diario Oficial de Galicia</em> e a súa fixación no taboleiro de anuncios deste xulgado.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan auto ou sentenza, ou cando se trate de emprazamento.</p>
    <p>Santiago de Compostela, 26 de outubro de 2017</p>
    <footer><p>A letrada da Administración de xustiza</p></footer>

