---
date: '2017-07-17'
id: G0424-090617-0003
page: 34400
number: 135
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 6 de xuño de 2017, da Xefatura Territorial de Pontevedra, pola
  que se somete a información pública a solicitude da condición mineromedicinal
  e termal dunhas augas no termo municipal de Salvaterra de Miño.
range: Resolución
url: >-
  https://www.xunta.gal/dog/Publicados/2017/20170717/AnuncioG0424-090617-0003_gl.html
---
<p>A Xefatura Territorial de Pontevedra dá a coñecer que o Concello de Salvaterra de Miño solicitou a declaración da condición mineromedicinal e termal das augas captadas por medio dun pozo de barrena no lugar de Teáns, parroquia de Oleiros, cuxos terreos son propiedade do propio Concello de Salvaterra de Miño.</p>
    <p>As coordenadas Datúm UTM ETRS-89 que definen a situación do pozo son X= 542.891; Y= 4.658.999.</p>
    <p>O que se fai público segundo o disposto no artigo 4.3 do Decreto 402/1996, do 31 de outubro, polo que se aproba o Regulamento de aproveitamento das augas mineromedicinais, termais e dos establecementos balnearios da Comunidade Autónoma de Galicia. Durante o prazo de vinte días hábiles, contados a partir do día seguinte ao da publicación deste anuncio no Diario Oficial de Galicia, o expediente estará dispoñible ao público para a súa consulta na Sección de Minas da Xefatura Territorial da Consellería de Economía, Emprego e Industria en Pontevedra (http://ceei.xunta.gal/expediente-exploracions-mineiras). As posibles alegacións presentaranse durante o prazo sinalado e deberán ser dirixidas ao xefe territorial da consellería, en calquera das oficinas previstas no artigo 16 da Lei 39/2015, do 1 de outubro, do procedemento administrativo común das administracións públicas.</p>
    <p>Pontevedra, 6 de xuño de 2017</p>
    <footer><p>Ignacio Rial Santomé<br>Xefe territorial de Pontevedra</p></footer>

