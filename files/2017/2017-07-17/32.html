---
date: '2017-07-17'
id: G0424-270617-0003
page: 34404
number: 135
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 26 de xuño de 2017, da Xefatura Territorial de Lugo, pola que se
  concede autorización administrativa previa e de construción dunha instalación
  eléctrica no concello de Ribeira de Piquín (expediente IN407A 2016/158-2, 8467
  AT).
range: Resolución
url: >-
  https://www.xunta.gal/dog/Publicados/2017/20170717/AnuncioG0424-270617-0003_gl.html
---
<p>Visto o expediente para outorgamento de autorización administrativa previa e de construción da instalación eléctrica que a seguir se describe:</p>
    <p>Solicitante: Begasa.</p>
    <p>Domicilio social: rúa Ramón Mª Aller Ulloa, 9, 27003 Lugo.</p>
    <p>Denominación: OCR Chao do Pousadoiro.</p>
    <p>Situación: concello de Ribeira de Piquín.</p>
    <p>Características técnicas:</p>
    <p>1. LMTS a 20 kV dirección Galegos con orixe na cela 2 do OCR Chao do Pousadoiro proxectado e final nunha conversión en apoio metálico existente na LMT aérea dirección Galegos, cunha lonxitude de 26 metros de condutor tipo RHZ1-240.</p>
    <p>2. LMTS a 20 kV dirección Meira con orixe na cela 3 do OCR Chao do Pousadoiro proxectado e final nunha coversión en apoio metálico existente na LMT aérea dirección Meira, cunha lonxitude de 60 metros en condutor tipo RHZ1-240.</p>
    <p>3.LMTS a 20 kV dirección Meira con orixe na cela 5 do OCR Chao do Pousadoiro proxectado e final nunha conversión en apoio metálico existente na LMT aérea dirección Meira, cunha lonxitude de 60 metros en condutor tipo RHZ1-240.</p>
    <p>4. LMTS a 20 kV dirección Soutelo con orixe na cela 6 do OCR Chao do Pousadoiro proxectado e final nunha conversión en apoio metálico existente na LMT aérea dirección Soutelo, cunha lonxitude de 30 metros en condutor tipo RHZ1-240.</p>
    <p>5. LMTS a 20 kV dirección Ouviaña-A Fonsagrada, con orixe na cela 7 do OCR Chao do Pousadoiro proxectado e final nunha conversión en apoio metálico existente na LMT aérea dirección Ouviaña-A Fonsagrada, cunha lonxitude de 63 metros de condutor tipo RHZ1-240.</p>
    <p>6. OCR Chao do Pousadoiro en edificio prefabricado tipo PF 202, no cal se instalan tres celas de liña, dúas de interruptor automático, unha de servizos auxiliares e unha cela de acople.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310, do 27 de decembro), do sector eléctrico e no título VII, capítulo II do Real decreto 1955/2000, do 1 de decembro (BOE núm. 310, do 27 de decembro), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54, do 19 de marzo), esta xefatura territorial, de acordo coas competencias que resultan dos decretos 129/2015, do 8 de outubro (DOG núm. 194, do 9 de outubro) e 175/2015, do 3 de decembro (DOG núm. 232, do 4 de decembro) polos que se crea e establece a estrutura orgánica da consellería, e tendo en conta o Decreto 9/2017, do 12 de xaneiro (DOG núm. 22, do 1 de febreiro), sobre órganos competentes para autorización de instalacións eléctricas na Comunidade Autónoma de Galicia, resolve:</p>
    <p>Conceder a autorización administrativa previa e de construción das ditas instalacións, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independientemente das autorizacións, licenzas ou permisos de competencia municipal, provincial e outros necesarios para a realización das obras das instalacións autorizadas.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución cabe interpor recurso de alzada ante o conselleiro de Economía, Emprego e Industria no prazo dun mes, a partir do día seguinte ao da notificación ou publicación desta resolución; tamén poderá interpoñer calquera outro recurso que xulgue pertinente ao seu dereito.</p>
    <p>Lugo, 26 de xuño de 2017</p>
    <footer><p>Pilar Fernández López<br>Xefa territorial de Lugo</p></footer>

