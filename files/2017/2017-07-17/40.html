---
date: '2017-07-17'
id: G0427-110717-0003
page: 34418
number: 135
agency: Consellería do Mar
section: VI. Anuncios. a) Administración autonómica.
title: >-
  ORDE do 10 de xullo de 2017 pola que se autoriza a transmisión inter vivos do
  permiso de actividade e concesión dun establecemento de cultivos mariños.
range: Orde
url: >-
  https://www.xunta.gal/dog/Publicados/2017/20170717/AnuncioG0427-110717-0003_gl.html
---
<p>Visto o expediente de cambio de titularidade da granxa mariña que Insuiña, S.L. ten no lugar de Ardia, O Grove (Pontevedra), resulta:</p>
    <p>a) Antecedentes:</p>
    <p>Primeiro. Mediante escrito do 30 de maio de 2017, Rafael Prieto Rodríguez (35284482K), en nome e representación de Insuiña, S.L. (B36021954), solicitou autorización para a transmisión da granxa mariña situada en Ardia, O Grove (Pontevedra).</p>
    <p>Segundo. O interesado achegou a documentación requirida para a tramitación.</p>
    <p> Terceiro. No expediente consta a seguinte documentación, referida ao resultado da información oficial.</p>
    <p>Informes do 15 de febreiro de 2002 e do 31 de xullo de 2002, da Dirección Xeral de Costas do Ministerio de Medio Ambiente, sobre a concesión dunha superficie de 482,00 metros cadrados de bens de dominio público marítimo-terrestre.</p>
    <p>Informe técnico-biolóxico favorable do biólogo da Xefatura Comarcal de Vilagarcía de Arousa do 56 de xullo de 2017. </p>
    <p>b) Consideracións legais e técnicas:</p>
    <p>Primeira. Este órgano é competente para resolver o expediente de conformidade coa Lei 11/2008, do 3 de decembro, de pesca de Galicia (DOG núm. 243, do 16 de decembro), modificada pola Lei 6/2009, do 11 de decembro (DOG núm. 243, do 15 de decembro); coa Resolución do 5 de xuño de 2017, de delegación de sinatura en materia de acuicultura nas persoas titulares das xefaturas territoriais da Consellería do Mar. Así mesmo, o Decreto 168/2015, do 13 de novembro, polo que se aproba a estrutura orgánica da Consellería do Mar, dispón a creación das xefaturas territoriais.</p>
    <p>Segunda. O expediente seguiu todos os trámites establecidos no procedemento administrativo común, coas especialidades previstas no Decreto 274/2003, do 4 de xuño, polo que se regula o procedemento de obtención do permiso e concesión de actividade para os establecementos de acuicultura e auxiliares de acuicultura na zona terrestre (DOG núm.110, do 9 de xuño).</p>
    <p>Vistas as disposicións citadas, o artigo 88 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), e demais normas de xeral e pertinente aplicación, esta consellería resolve:</p>
    <p>Autorizar a transmisión inter vivos, a favor de Nueva Pescanova Biomarine Center, S.L. (B94151719), do permiso de actividade e concesión administrativa do establecemento que se indica a continuación:</p>
    <p>Identificación:</p>
    <p>Tipo: granxa mariña.</p>
    <p>Nome: Insuiña, S.L.</p>
    <p>Localización: Ardia, O Grove (Pontevedra).</p>
    <p>Data de outorgamento do permiso de actividade: 24.4.1984 (DOG núm. 87, do 3 de maio).</p>
    <p>Vixencia: 24.4.2024.</p>
    <p>Superficie de dominio privado: 17.417,88 m<span class="dog-superindice">2</span>.</p>
    <p>Superficie de dominio público marítimo-terrestre: 482,00 m<span class="dog-superindice">2</span>.</p>
    <p>Actual titular: Insuiña, S.L. (B36021954).</p>
    <p>Nova titular: Nueva Pescanova Biomarine Center, S.L. (B94151719).</p>
    <p>Baixo as seguintes condicións:</p>
    <p>Primeira. A actual titular deberá presentar no prazo máximo dun mes, contado desde o día seguinte ao da publicación desta resolución no Diario Oficial de Galicia, orixinal ou fotocopia compulsada da seguinte documentación:</p>
    <p>a) Documento notarial da transmisión ou doazón.</p>
    <p>b) Solicitude ou carta de pagamento do imposto de transmisións patrimoniais ou documento de sucesións.</p>
    <p>Segunda. Transcorrido o prazo indicado na condición primeira sen ter achegado a documentación requirida, a autorización quedará sen efecto, logo de comunicación por parte da consellería.</p>
    <p>Terceira. A nova titular do permiso de actividade e da concesión queda subrogada nos dereitos e obrigas da anterior desde o momento de formalización da compravenda en escritura pública.</p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes, ante a conselleira do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), e o artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Vigo, 10 de xullo de 2017</p>
    <footer><p>A conselleira do Mar<br>Por delegación de sinatura (Resolución do 5.6.2017)<br>Sonia Lorenzo Santos<br>Xefa territorial de Vigo</p></footer>

