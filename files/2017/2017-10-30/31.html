---
date: '2017-10-30'
id: G0424-250917-0003
page: 50524
number: 206
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 22 de setembro de 2017, da Xefatura Territorial de Ourense, pola
  se conceden as autorizacións administrativas previa e de construción dunha
  instalación eléctrica no concello de Vilamarín (expediente IN407A 2016/270-3).
range: Resolución
url: >-
  https://www.xunta.gal/dog/Publicados/2017/20171030/AnuncioG0424-250917-0003_gl.html
---
<p>Visto o expediente para outorgamento das autorizacións administrativas previa e de construción da instalación eléctrica que a continuación se describe:</p>
    <p>Solicitante: Hidroeléctrica José Matanza García, S.L.</p>
    <p>Domicilio social: lugar de Casares, 11, 27520 Carballedo.</p>
    <p>Denominación: ampliación CT, RBT Toldavia.</p>
    <p>Situación: Vilamarín.</p>
    <p>Características técnicas:</p>
    <p>– Substitución do actual transformador de 75 kVA (expediente 2217 AT) por un novo CT en Toldavia, intemperie de 160 kVA con RT 20.000/400-230 V. </p>
    <p>– RBT Toldavia. Reforzo tramo CT/apoio nº 3, cond. RZ 3×95 AL (51 m), e treito apoios 18/19, en cond. 3×25 Al (21 m). Instalación dun novo apoio nº 1, próximo ao centro de transformación.</p>
    <p>Orzamento: 7.313 euros.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Conceder a autorización previa e a autorización administrativa de construción da dita instalación, cuxas características se axustarán en todas as súas partes ao proxecto arriba sinalado e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente. Esta autorización outórgase sen prexuízo das concesións e/ou autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra a presente resolución poderá interpor recurso de alzada ante o conselleiro de Economía, Emprego e Industria no prazo dun mes contado a partir do día seguinte ao da notificación ou publicación desta resolución; tamén poderá interpor calquera outro recurso que estime pertinente ao seu dereito.</p>
    <p>Ourense, 22 de setembro de 2017</p>
    <footer><p>Santiago Álvarez González<br>Xefe territorial de Ourense</p></footer>

