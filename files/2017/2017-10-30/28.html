---
date: '2017-10-30'
id: G0422-181017-0010
page: 50520
number: 206
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  ANUNCIO do 6 de outubro de 2017, da Dirección Xeral de Patrimonio Natural,
  polo que se somete á participación pública o documento base do Plan de
  conservación do espazo natural de interese local Río Gafos, pertencente ao
  Concello de Pontevedra.
range: Anuncio
url: >-
  https://www.xunta.gal/dog/Publicados/2017/20171030/AnuncioG0422-181017-0010_gl.html
---
<p>De conformidade co artigo 16.1.a) da Lei 27/2006, do 18 de xullo, pola que se regulan os dereitos de acceso á información, de participación pública e de acceso á xustiza en materia de ambiente, para promover unha participación real e efectiva do público na elaboración, modificación e revisión dos plans, programas e disposicións de carácter xeral relacionados co ambiente a que se refiren os artigos 17 e 18 desta lei, as administracións públicas, ao establecer ou tramitar os procedementos que resulten de aplicación, velarán por que se informe o público, mediante avisos ou outros medios apropiados, como os electrónicos cando se dispoña deles, sobre calquera proposta de plans, programas ou disposicións de carácter xeral. </p>
    <p>Dentro das materias sobre as que as administracións públicas deben asegurar que se observen as garantías en materia de participación, atópase a de conservación da natureza e da diversidade biolóxica, segundo o artigo 18 da Lei 27/2006, do 18 de xullo. </p>
    <p>Unha vez iniciado o procedemento para a elaboración do Plan de conservación do espazo natural de interese local Río Gafos e do anteproxecto de decreto polo que se aproba o devandito plan,</p>
    <h2>ACORDO:</h2>
    <p>Primeiro. Someter á consulta pública, por un prazo de 20 días hábiles contados desde o día seguinte ao da publicación deste anuncio, o documento base do Plan de conservación do espazo natural de interese local Río Gafos.</p>
    <p>Segundo. Durante o citado prazo poderase consultar o texto do documento base do Plan de conservación na páxina web da Consellería de Medio Ambiente e Ordenación do Territorio e entrar na subsección de documentos en información pública do portal de Conservación da Natureza:</p>
    <p>http://cmaot.xunta.gal/tema/c/CMAOT_Conservacion</p>
    <p>Terceiro. As persoas interesadas poden enviar as súas alegacións: </p>
    <p>• Preferentemente mediante correo electrónico ao seguinte enderezo: planificacion.conservacion@xunta.gal, poñendo no asunto «Plan de conservación do ENIL Río Gafos».</p>
    <p>• Alternativamente, mediante a presentación de escrito dirixido á Dirección Xeral do Patrimonio Natural da Consellería de Medio Ambiente e Ordenación do Territorio, en calquera dos lugares previstos no artigo 16.4 da Lei 39/2015, do 1 de outubro, do procedemento administrativo común das administracións públicas. </p>
    <p>Santiago de Compostela, 6 de outubro de 2017</p>
    <footer><p>Ana María Díaz López<br>Directora xeral de Patrimonio Natural</p></footer>

