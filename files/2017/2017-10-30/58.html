---
date: '2017-10-30'
id: L346-091017-0002
page: 50576
number: 206
agency: Concello de Melón
section: VI. Anuncios. b) Administración local.
title: >-
  ANUNCIO relativo ao acordo de aprobación definitiva do Plan especial de
  creación de solo urbano para dotacións públicas no Cruceiro Gordo.
range: Anuncio
url: >-
  https://www.xunta.gal/dog/Publicados/2017/20171030/AnuncioL346-091017-0002_gl.html
---
<p>Mediante Acordo do Pleno de data do 28 de setembro de 2017, en sesión ordinaria aprobouse definitivamente o Plan especial de creación de solo urbano para dotacións públicas no Cruceiro Gordo, o que se publica para os efectos dos artigos 82 e 88 da Lei 2/2016, do 10 de febreiro, do solo de Galicia, e dos artigos 199 y 208 do seu regulamento.</p>
    <p>«Acordo do Pleno de aprobación definitiva:</p>
    <p>María del Carmen Limia Fernández, secretaria interventora acumulada deste concello,</p>
    <p class="dog-titulo">CERTIFICO:</p>
    <p>Que en sesión ordinaria do Pleno de data do 28 de setembro de 2017, con asistencia da maioría dos membros da corporación, con 7 que asisten dos 9 que a integran, entre outros, adoptouse o acordo do teor literal seguinte:</p>
    <p>Vista a proposta presentada polo equipo de goberno deste concello e visto o informe ambiental, así como os informes sectoriais previos e a aprobación inicial deste plan.</p>
    <p>Visto que, así mesmo, se someteu a información pública mediante anuncio no <em>Diario Oficial de Galicia</em> número 23, do 2 de febreiro de 2017, e no periódico <em>Faro de Vigo</em>, do 25 de xaneiro de 2017, un dos diarios de maior difusión da provincia.</p>
    <p>Visto que, así mesmo, con data do 24 de xaneiro de 2017, se notificou o trámite de información pública dos titulares catastrais dos terreos afectados para os efectos de que emitiran as alegacións pertinentes.</p>
    <p>Visto que, simultaneamente, se requiriron os informes sectoriais ás distintas administracións que marca a lei.</p>
    <p>Visto que, durante o período de información pública, non se presentou ningunha alegación.</p>
    <p class="dog-titulo">ACORDO:</p>
    <p>Primeiro. Aprobar definitivamente o Plan especial de creación de solo urbano para dotacións públicas no Cruceiro Gordo.</p>
    <p>Segundo. Publicar a aprobación definitiva no <em>Diario Oficial de Galicia</em>, para os efectos do establecido no artigo 82 da Lei 2/2016, do 10 de febreiro, do solo de Galicia. Esta publicación deberá realizarse no prazo dun mes desde a adopción da aprobación definitiva.</p>
    <p>Igualmente, xunto coa publicación deste acordo, publicarase a indicación das medidas adoptadas para o seguimento dos efectos no ambiente da aplicación do plan e a referencia ao enderezo electrónico en que figurará o contido íntegro do plan á disposición do público.</p>
    <p>Terceiro. Comunicar o acordo de aprobación definitiva, en virtude do artigo 88 da Lei 2/2016, do 10 de febreiro, do solo de Galicia, á consellería competente en materia de urbanismo, para a súa inscrición no Rexistro de Planeamento Urbanístico de Galicia, e engadirase un exemplar en soporte dixital, debidamente dilixenciado.</p>
    <p>Cuarto. Notificar individualmente a aprobación definitiva do plan parcial a todas as persoas titulares catastrais dos terreos afectados ás cales xa se lles notificou a súa aprobación inicial, de conformidade co artigo 186.4 do Regulamento da Lei 2/2016, do 10 de febreiro, do solo de Galicia, aprobado polo Decreto 143/2016, do 22 de setembro.</p>
    <p>E para que conste, para os efectos oportunos no expediente, de orde e co visto e prace do alcalde, coa excepción prevista no artigo 206 do Regulamento de organización, funcionamento e réxime xurídico das entidades locais, aprobado polo Real decreto 2568/1986, do 28 de novembro.</p>
    <p>Melón, 29 de setembro de 2017</p>
    <table>
     <tbody>
      <tr>
       <td>María Cristina Francisco Vílchez<br>Alcaldesa</td>
       <td>María del Carmen Limia Fernández<br>Secretaria interventora acumulada».</td>
      </tr>
     </tbody>
    </table>
    <p>Así mesmo, estará á disposición das persoas interesadas na sede electrónica deste concello http://concellodemelon.sedelectronica.gal</p>
    <p>Contra este acordo, en aplicación do artigo 112.3 da Lei 39/2015, do 1 de outubro, do procedemento administrativo común das administracións públicas, e dado que aproba unha disposición de carácter xeral, podrá interporse recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia con sede na Coruña, no prazo de dous meses, contado desde o día seguinte ao da recepción da presente notificación, de conformidade co artigo 46 da Lei 29/1998, do 13 de xullo, da xurisdición contencioso-administrativa. Todo sen prexuízo de que poida interpor vostede calquera outro recurso que puidese considerar máis conveniente ao seu dereito.</p>
    <p>Melón, 29 de setembro de 2017</p>
    <footer><p>María Cristina Francisco Vílchez<br>Alcaldesa</p></footer>

