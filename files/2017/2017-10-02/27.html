---
date: '2017-10-02'
id: G0424-110917-0002
page: 44731
number: 187
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 30 de agosto de 2017, da Xefatura Territorial da Coruña, pola
  que se concede a autorización administrativa previa e de construción dunha
  instalación de distribución eléctrica nos concellos de Arteixo e A Laracha
  (expediente IN407A 2017/041-1).
range: Resolución
url: >-
  https://www.xunta.gal/dog/Publicados/2017/20171002/AnuncioG0424-110917-0002_gl.html
---
<p>Expediente: IN407A 2017/041-1.</p>
    <p>Promotora: Hidroeléctrica de Laracha, S.L.</p>
    <p>Denominación da instalación: novo dentro de transformación da Cachada.</p>
    <p>Concellos: Arteixo e A Laracha.</p>
    <p>Feitos:</p>
    <p>1. O 3 de marzo de 2017, a promotora solicitou a autorización administrativa previa e a autorización administrativa de construción do proxecto de execución da instalación de distribución eléctrica indicada.</p>
    <p>2. O proxecto someteuse ao trámite de información pública mediante a súa inserción no DOG núm. 104, do 2 de xuño, e no BOP núm. 100, do 30 de maio de 2017.</p>
    <p>3. Solicitóuselles o preceptivo informe ás distintas administracións, organismos ou, de ser o caso, empresas de servizo público ou de servizos de interese xeral afectados. A promotora manifestou a súa conformidade cos condicionados establecidos.</p>
    <p>4. Os servizos técnicos da xefatura territorial emitiron un informe favorable sobre a dita solicitude. </p>
    <p>Consideracións legais e técnicas:</p>
    <p>1. A Lei 24/2013, do 26 de decembro, do sector eléctrico.</p>
    <p>2. O Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>3. O Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>4. O Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>5. O Real decreto 842/2002, do 2 de agosto, polo que se aproba o Regulamento electrotécnico para baixa tensión.</p>
    <p>6. As características técnicas da instalación son as seguintes:</p>
    <p>– LMTS a 15 kV, de 20 m, condutor tipo RHZ1-2OL 12/20 kV 3×150 mm2 Al, con orixe no paso A/S proxectado no apoio nº 18-11 proxectado e final no CT proxectado.</p>
    <p>– Novo tramo LMTA a 15 kV existente, de 323 m, condutor tipo LA-56/54,6 Al, con orixe no apoio nº 18-8 existente da LMTA Cillobre-Estramil-Lendo, no treito da derivada ao CT A Cachada (expediente 52.221), e final no apoio nº 18-11 proxectado, no cal se realizará paso A/S.</p>
    <p>– Retirada do treito da LMTA, de 415 m, con orixe no apoio nº 18-8 existente da LMTA Cillobre-Estramil-Lendo, no treito da derivada ao CT A Cachada (expediente 52.221), e final no CT existente A Cachada (expediente 52.221) tipo intemperie en pórtico.</p>
    <p>– Novo CT A Cachada prefabricado, cunha potencia de 100 kVA, unha relación de transformación de 15.000-20.000/400-230 V. Realizarase a desmontaxe do CT existente A Cachada (expediente 52.221) tipo intemperie en pórtico, mantendo un dos apoios para o amarre da RBTA existente.</p>
    <p>O orzamento da instalación segundo o proxecto é de 57.109,68 €.</p>
    <p>7. No expediente consta un informe favorable dos servizos técnicos desta xefatura territorial.</p>
    <p>De acordo con todo o indicado, </p>
    <h2>RESOLVO:</h2>
    <p>1. Concederlle a autorización administrativa previa e a autorización administrativa de construción á instalación de distribución eléctrica indicada.</p>
    <p>2. A instalación executarase no prazo dun ano, contado a partir do día seguinte ao da publicación desta resolución no <em>Diario Oficial de Galicia.</em></p>
    <p>3. Para a posta en funcionamento da instalación autorizada deberá presentar, perante esta xefatura territorial, unha solicitude á cal se xuntará a seguinte documentación:</p>
    <p>• As declaracións de conformidade relativas ao material ou equipo, e as certificacións ou homologacións, se procede.</p>
    <p>• Un certificado do director da montaxe no cal se garantirá o cumprimento das especificacións do proxecto e prescricións complementarias, se as houber, así como das regulamentacións e normas oportunas, na montaxe da instalación e posta a punto.</p>
    <p>4. Esta aprobación outórgase sen prexuízo doutras que fosen de aplicación segundo a lexislación vixente, en especial a relativa á ordenación do territorio e ao ambiente.</p>
    <p>Contra esta resolución, que non é definitiva en vía administrativa, poderase interpor recurso de alzada, ante o conselleiro de Economía, Emprego e Industria, no prazo dun mes contado a partir do día seguinte ao da notificación ou publicación nos termos establecidos na Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 30 de agosto de 2017</p>
    <footer><p>Isidoro Martínez Arca<br>Xefe territorial da Coruña</p></footer>

