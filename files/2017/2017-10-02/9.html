---
date: '2017-10-02'
id: G2347-120917-0002
page: 44688
number: 187
agency: Xulgado do Social número 4 da Coruña
section: V. Administración de xustiza.
title: EDICTO (1259/2014).
range: Edicto
url: >-
  https://www.xunta.gal/dog/Publicados/2017/20171002/AnuncioG2347-120917-0002_gl.html
---
<p>Eu, Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos 1259/2014 por instancia de María del Pilar Tato Salgado contra a empresa Consultoría a la Empleabilidad y a la Formación, S.L. e o Fondo de Garantía Salarial, sobre cantidade, nos cales se ditou a Sentenza do 5 de setembro de 2017 que, copiada nos particulares necesarios, di así:</p>
    <p>Estímase a demanda formulada por María del Pilar Tato Salgado contra a empresa Consultoría a la Empleabilidad y a la Formación, S.L., con intervención do Fondo de Garantía Salarial, e en consecuencia:</p>
    <p>Condénase a empresa Consultoría a la Empleabilidad y a la Formación, S.L. a lle aboar a María del Pilar Tato Salgado a cantidade de trescentos dezasete euros con cincuenta e seis céntimos de euro (317,56 euros). </p>
    <p>Notifíqueselles esta resolución ás partes e fágaselles saber que contra ela non cabe recurso de suplicación por razón da contía, sen prexuízo dos demais motivos previstos no artigo 191 da Lei reguladora da xurisdición social (LRXS).</p>
    <p>A competencia para coñecer o recurso de suplicación corresponderá, de ser o caso, ao Tribunal Superior de Xustiza de Galicia, o cal se deberá anunciar neste xulgado no prazo dos cinco días seguintes ao da notificación desta resolución, para o cal abondará a manifestación da parte ou do seu avogado, graduado social ou representante, dentro do indicado prazo.</p>
    <p>Se a recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros, na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina Nicolás E. Pita Lloveres, maxistrado do Xulgado do Social número 4 da Coruña.</p>
    <p>Para que conste, para efectos da súa publicación no <em>Diario Oficial de Galicia</em> co fin de que sirva de notificación en forma á empresa Consultoría a la Empleabilidad y a la Formación, S.L., expido e asino este edicto.</p>
    <p>A Coruña, 11 de setembro de 2017</p>
    <footer><p>A secretaria xudicial</p></footer>

