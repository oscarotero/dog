---
date: '2017-09-06'
id: CA01-300817-0002
page: 41756
number: 169
agency: Consellería de Facenda
section: IV. Oposicións e concursos.
title: >-
  RESOLUCIÓN do 30 de agosto de 2017, da Dirección Xeral da Función Pública,
  pola que se aproban e se fan públicas as listaxes definitivas de persoas
  admitidas no proceso selectivo para o ingreso, pola quenda de promoción
  interna, no corpo superior da Administración xeral da Comunidade Autónoma de
  Galicia, subgrupo A1, escala superior de finanzas, convocado pola Orde do 31
  de marzo de 2017.
range: Resolución
url: >-
  https://www.xunta.gal/dog/Publicados/2017/20170906/AnuncioCA01-300817-0002_gl.html
---
<p>En virtude da Resolución do 16 de xuño de 2017, da Dirección Xeral da Función Pública (<em>Diario Oficial de Galicia</em> núm. 119, do 23 de xuño), aprobáronse as listaxes provisionais de persoas admitidas no proceso selectivo para o ingreso, pola quenda de promoción interna, no corpo superior da Administración xeral da Comunidade Autónoma de Galicia, subgrupo A1, escala superior de finanzas, convocado pola Orde do 31 de marzo de 2017 (DOG núm. 69, do 7 de abril).</p>
    <p>Unha vez transcorrido o prazo regulamentario para a presentación de reclamacións sobre as ditas listaxes, de conformidade co artigo 12 do Regulamento de selección de persoal da Administración da Comunidade Autónoma de Galicia, e coa base I.4.2 das que rexen o proceso selectivo, esta dirección xeral</p>
    <h2>RESOLVE:</h2>
    <p>Aprobar as listaxes definitivas de persoas admitidas no proceso selectivo para o ingreso, pola quenda de promoción interna, no corpo superior da Administración xeral da Comunidade Autónoma de Galicia, subgrupo A1, escala superior de finanzas, convocado pola Orde do 31 de marzo de 2017.</p>
    <p>Non se aprecia causa de exclusión de ningunha das persoas interesadas que presentaron solicitude de participación no proceso.</p>
    <p>A listaxe definitiva de persoas aspirantes admitidas poderase consultar no portal web corporativo funcionpublica.xunta.gal.</p>
    <p>Contra esta resolución poderase interpoñer recurso potestativo de reposición ante o conselleiro de Facenda, no prazo dun mes, contado desde o día seguinte ao da súa publicación no <em>Diario Oficial de Galicia</em>, de conformidade co establecido na Lei 39/2015, do 1 de outubro, ou poderase interpoñer directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses, contados desde a mesma data, de conformidade co disposto no artigo 8.2 da Lei 29/1998, do 13 de xullo, en relación co artigo 10.1 do mesmo texto legal.</p>
    <p>Santiago de Compostela, 30 de agosto de 2017</p>
    <footer><p>José María Barreiro Díaz<br>Director xeral da Función Pública</p></footer>

