---
date: '2017-09-14'
id: G1534-110917-0001
page: 42396
number: 175
agency: Fondo Galego de Garantía Agraria
section: III. Outras disposicións.
title: >-
  RESOLUCIÓN  do  8  de  setembro  de  2017  pola  que  se  modifica  a 
  Resolución  do  13  de  xuño  de  2017  pola  que  se  regula  o 
  procedemento  para a concesión das axudas para a subministración de froitas
  frescas, castañas e leite líquido de consumo ao alumnado de centros escolares
  e se convocan para o curso escolar 2017/18, e de convocatoria da declaración
  de participación para o curso escolar 2018/19.
range: Resolución
url: >-
  https://www.xunta.gal/dog/Publicados/2017/20170914/AnuncioG1534-110917-0001_gl.html
---
<p>A Resolución do Fondo Galego de Garantía Agraria do 13 de xuño de 2017 (DOG núm. 118, do 22 de xuño) regula o procedemento para a distribución de froitas frescas, castañas e leite líquido de consumo ao alumnado de centros escolares e convoca as axudas para o curso escolar 2017/18.</p>
    <p>No artigo 31, de financiamento, precísase a aplicación orzamentaria e o importe previsto para o financiamento destas axudas para o curso escolar 2017/18, que é de 252.589,25 euros para o exercicio 2017 e de 757.767,75 euros para o exercicio 2018, resultando o importe máximo da convocatoria de 1.010.357 euros. Porén, non é posible deducir o importe de axuda para o programa de froita e para o programa de leite.</p>
    <p>Para dotar de maior transparencia o programa escolar, e tal e como establece o Regulamento (UE) nº 2016/791 do Parlamento Europeo e do Consello, do 11 de maio de 2016, cómpre separar as dotacións orzamentarias para o programa de froitas e para o programa de leite, asignándolle a cada un deles un importe determinado. </p>
    <p>Tamén é necesario corrixir unha errata detectada no anexo I da Resolución do 13 de xuño.</p>
    <p>En consecuencia, e de conformidade co disposto na Lei 9/2007, do 13 de xuño, de subvencións de Galicia,</p>
    <h2>DISPOÑO:</h2>
    <p>Artigo 1</p>
    <p>O artigo 31.1 queda redactado da seguinte maneira: </p>
    <p>Esta convocatoria finánciase con cargo á aplicación orzamentaria 13.80.713F.779.0, proxecto 2008 00008, do orzamento de gastos do Fondo Galego de Garantía Agraria para o curso 2017/18, polo importe máximo de 1.010.357 euros, segundo as seguintes anualidades e programas:</p>
    <p>Ano 2017: 252.589,25 euros. 84.196,40 euros corresponden ao programa de froita e 168.392,85 euros ao programa de leite.</p>
    <p>Ano 2018: 757.767,75 euros. 252.589,30 euros corresponden ao programa de froita e 505.178,45 euros ao programa de leite.</p>
    <p>Artigo 2</p>
    <p>Cómpre facer a seguinte corrección no título das columnas correspondentes aos importes aplicables aos produtos das alíneas a) e b) do anexo I.</p>
    <p>Onde pon: «Importe aplicable ao produto (€/kg)», debe poñer: «Importe máximo aplicable ao produto (€/kg)».</p>
    <p>Disposición adicional única</p>
    <p>As modificacións recollidas nesta resolución non afectan o prazo de presentación de solicitudes establecido na Resolución do 13 de xuño (DOG núm. 118, do 22 de xuño).</p>
    <p>Disposición derradeira</p>
    <p>Esta resolución producirá efectos o mesmo día da súa publicación no <em>Diario Oficial de Galicia</em>.</p>
    <p>Santiago de Compostela, 8 de setembro de 2017</p>
    <footer><p>Belén María do Campo Piñeiro<br>Directora do Fondo Galego de Garantía Agraria</p></footer>

