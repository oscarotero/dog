---
date: '2017-03-23'
id: G0460-140317-0001
page: 14025
number: 58
agency: Axencia Galega para a Xestión do Coñecemento en Saúde
section: IV. Oposicións e concursos.
title: >-
  RESOLUCIÓN do 14 de marzo de 2017, do tribunal nomeado para a selección de
  dúas prazas de titulado/a superior para a Unidade de Desenvolvemento e
  Innovación Sanitaria, convocadas mediante a Resolución do 27 de decembro de
  2016 (Diario Oficial de Galicia número 5, do 9 de xaneiro de 2017), pola que
  se aproba a relación definitiva de admitidos e excluídos coas puntuacións
  provisionais de méritos de aspirantes admitidos.
range: Resolución
url: >-
  https://www.xunta.gal/dog/Publicados/2017/20170323/AnuncioG0460-140317-0001_gl.html
---
<p>En sesión que tivo lugar o día 14 de marzo de 2017, o tribunal nomeado mediante a Resolución do 13 de febreiro de 2017 (DOG núm. 36, do 21 de febreiro), pola que se nomea o tribunal de selección de dúas prazas de titulado/a superior para a Unidade de Desenvolvemento e Innovación Sanitaria, á vista das alegacións presentadas ás listas provisionais de admitidos e excluídos publicadas na páxina web da Axencia Galega para a Xestión do Coñecemento en Saúde (www.acis.sergas.es) e no seu taboleiro de anuncios con data do 2 de marzo de 2017,</p>
    <h2>ACORDOU:</h2>
    <p>Aprobar e facer públicas as listas definitivas de aspirantes admitidos/as e excluídos/as coas puntuacións provisionais de méritos dos aspirantes admitidos. Estas listas publicaranse na páxina web da Axencia Galega para a Xestión do Coñecemento en Saúde (www.acis.sergas.es) e no seu taboleiro de anuncios.</p>
    <p>De acordo co disposto na base 6.2. da convocatoria, os/as aspirantes admitidos/as disporán dun prazo de cinco (5) días hábiles, contados a partir do día seguinte ao da publicación desta resolución no Diario Oficial de Galicia, para faceren as alegacións que xulguen oportunas con respecto á valoración provisional de méritos.</p>
    <p>Santiago de Compostela, 14 de marzo de 2017</p>
    <footer><p>Luis Ángel León Mateos<br>Presidente do tribunal</p></footer>

