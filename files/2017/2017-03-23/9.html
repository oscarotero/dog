---
date: '2017-03-23'
id: G0256-170317-0001
page: 13960
number: 58
agency: Axencia Turismo de Galicia
section: III. Outras disposicións.
title: >-
  RESOLUCIÓN do 16 de marzo de 2017 pola que se dá publicidade da encomenda á
  Axencia Galega de Infraestruturas da xestión de carácter técnico relativa á
  recepción de obras polos seus funcionarios técnicos.
range: Resolución
url: >-
  https://www.xunta.gal/dog/Publicados/2017/20170323/AnuncioG0256-170317-0001_gl.html
---
<p>De conformidade co artigo 9 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á encomenda da Axencia Turismo de Galicia á Axencia Galega de Infraestruturas da xestión de carácter técnico relativa á recepción por funcionarios técnicos da Axencia Galega de Infraestruturas das obras de acondicionamento do Camiño de Santiago, coas seguintes características:</p>
    <p>– Actividade: xestión das actuacións precisas para a recepción por funcionarios técnicos da Axencia Galega de Infraestruturas das seguintes obras de acondicionamento do Camiño de Santiago licitadas pola Axencia Turismo de Galicia:</p>
    <p>– Proxecto de construción da recuperación, sinalización e mellora do Camiño de Santiago do Norte. Ruta do Interior. Camiño Primitivo ou de Oviedo, adaptándoas á nova delimitación oficial (en 3 lotes).</p>
    <p>– Proxecto de construción da recuperación, sinalización e melloras do Camiño de Santiago do Norte. Ruta da Costa, adaptándoa á delimitación oficial 2013-2014 (en 4 lotes).</p>
    <p>– Proxecto básico e execución de pavimentación de travesía no núcleo rural da Canda (concello da Mezquita-Ourense).</p>
    <p>– Natureza e alcance da xestión encomendada: esta encomenda ten natureza intersubxectiva ao realizarse entre entidades públicas pertencentes ao sector público autonómico dotadas de personalidade xurídica propia e ser a Axencia Galega de Infraestruturas o medio propio e servizo técnico da Administración da Comunidade Autónoma de Galicia, segundo o disposto nos artigos 47 e 48 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia da encomenda: ata o 31.12.2017.</p>
    <p>– Causas de resolución: incumprimento total ou parcial dalgunha das condicións esenciais que regulan a presente encomenda de xestión, o transcurso do tempo estipulado sen que se teñan realizadas as actividades acordadas, o mutuo acordo das partes asinantes e a denuncia por causas de interese público, por instancia de calquera das partes.</p>
    <p>Santiago de Compostela, 16 de marzo de 2017</p>
    <footer><p>Mª Nava Castro Domínguez<br>Directora da Axencia Turismo de Galicia</p></footer>

