---
date: '2017-03-23'
id: L346-030317-0002
page: 14099
number: 58
agency: Concello de Melón
section: VI. Anuncios. b) Administración local.
title: >-
  ANUNCIO da aprobación definitiva do Plan especial de protección, de dotacións
  e infraestruturas do BIC con categoría de monumento do mosteiro de Melón
  (conxunto igrexa-mosteiro), do seu contorno e do núcleo singular da Ponte
  Nova.
range: Anuncio
url: >-
  https://www.xunta.gal/dog/Publicados/2017/20170323/AnuncioL346-030317-0002_gl.html
---
<p>Mediante Acordo do Pleno do 24 de novembro de 2016, en sesión extraordinaria, aprobouse definitivamente o Plan especial de protección, de dotacións e infraestruturas do BIC con categoría de monumento do mosteiro de Santa María (conxunto da igrexa-mosteiro), do seu contorno e do núcleo singular da Ponte Nova, o que se publica para os efectos dos artigos 82 e 88 da Lei 2/2016, do 10 de febreiro, do solo de Galicia, que de xeito resumido di:</p>
    <h2>«ACORDO:</h2>
    <p>Primeiro. Aprobar definitivamente o Plan especial de protección, de dotacións e infraestruturas do BIC con categoría de monumento do mosteiro de Santa María (conxunto igrexa-mosteiro), do seu contorno e do núcleo singular da Ponte Nova, do concello de Melón, coas modificacións resultantes das alegacións formuladas e dos informes emitidos.</p>
    <p>Segundo. Remitir ao Servizo de Urbanismo do departamento territorial de Ourense da Consellería de Medio Ambiente e Ordenación do Territorio:</p>
    <p>• Copia autenticada do instrumento aprobado definitivamente con todos os planos e documentos que integran o Plan especial coa emenda das deficiencias sinaladas nos puntos II.3 e II.4 do informe previo á aprobación definitiva da Secretaría Xeral de Ordenación do Territorio e Urbanismo, do 17 de xuño de 2016, sobre os cales recaiu o acordo de aprobación definitiva, dilixenciado pola Secretaría do Concello, facendo constar o dito aspecto. Xúntanse dous exemplares en formato dixital (2 DVDS co PEPDI completo debidamente dilixenciado coa aprobación definitiva).</p>
    <p>Terceiro. Remitirlle á Secretaría Xeral de Calidade e Avaliación Ambiental unha copia en soporte dixital, segundo o indicado na memoria ambiental emitida polo dito organismo o 11.1.2016, da seguinte documentación: </p>
    <p>A. PEPDI aprobado.</p>
    <p>B. Unha declaración resumo.</p>
    <p>C. As medidas adoptadas para o seguimento dos efectos no ambiente.</p>
    <p>D. Un resumo non técnico sobre a documentación contida nos puntos B e C.</p>
    <p>Cuarto. Publicar a aprobación definitiva no <em>Diario Oficial de Galicia</em>, para os efectos do establecido no artigo 92.2 da LOUG e no 82.2 da Lei 2/2016, do 10 de febreiro, do solo de Galicia.</p>
    <p>Igualmente, publicarase a aprobación definitiva, xunto co documento que conteña a normativa e as ordenanzas do Plan especial no <em>Boletín Oficial</em> da provincia de Ourense, segundo o establecido no artigo 82.3 da LOUG e 82.3 da Lei 2/2016, do 10 de febreiro, do solo de Galicia. Esta publicación farase unha vez inscrito no Rexistro de Planeamento Urbanístico de Galicia.</p>
    <p>Asi mesmo, estará á disposición dos interesados na sede electrónica deste concello (www.melon.es)</p>
    <p>Quinto. Notificar este acordo aos interesados neste expediente administrativo.</p>
    <p>Sexto. As medidas adoptadas para o seguimento dos efectos no ambiente como consecuencia da aplicación do PEPDI de Melón, neste documento realízanse ao abeiro do artigo 14 da Lei 9/2006, do 28 de abril, sobre avaliación dos efectos de determinados plans e programas no ambiente, en relación coa aprobación definitiva do Plan especial de protección, de dotacións e infraestruturas do BIC con categoría de monumento do mosteiro de Santa María (conxunto igrexa-mosteiro), do seu contorno e do núcleo singular da Ponte Nova, do concello de Melón, quedan expostas ao público na páxina www.melon.es</p>
    <p>Sétimo. Comunicar o acordo de aprobación definitiva, en virtude do artigo 82 e 88 da Lei 2/2016, do 10 de febreiro, do solo de Galicia, á consellería competente en materia de urbanismo, para a súa inscrición no Rexistro de Plan Urbanístico de Galicia, achegando un exemplar en soporte dixital debidamente dilixenciado.</p>
    <p>E para que conste, para os efectos oportunos no expediente da súa razón, de orde e co visto e prace da alcaldesa, coa excepción prevista no artigo 206 do Regulamento de organización, funcionamento e réxime xurídico das entidades locais, aprobado polo Real decreto 2568/1986, do 28 de novembro».</p>
    <p>Contra o presente acordo, en aplicación do artigo 112.3 da Lei 39/2015, do 1 de outubro, do procedemento administrativo común das administracións públicas, e dado que aproba unha disposición de carácter xeral, poderá interporse recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, con sede na Coruña, no prazo de dous meses, contados desde o día seguinte ao da recepción da presente notificación, de conformidade co artigo 46 da Lei 29/1998, do 13 de xullo, da xurisdición contencioso-administrativa. Todo isto sen prexuízo de que se poida interpor calquera outro recurso que se poida considerar máis conveniente en dereito.</p>
    <p>Melón, 2 de marzo de 2017</p>
    <footer><p>María Cristina Francisco Vílchez<br>Alcaldesa</p></footer>

