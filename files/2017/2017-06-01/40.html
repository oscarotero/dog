---
date: '2017-06-01'
id: G0424-180417-0003
page: 26615
number: 103
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 6 de abril de 2017, da Dirección Xeral de Enerxía e Minas, pola
  que se someten a información pública para autorización administrativa previa e
  aprobación do estudo de impacto ambiental as instalacións do parque eólico
  experimental NED (2 MW) e a súa liña eléctrica de evacuación de media tensión
  (20 kV), no concello da Pastoriza (Lugo), promovido por Norvento Energía
  Distribuida, S.L.
range: Resolución
url: >-
  https://www.xunta.gal/dog/Publicados/2017/20170601/AnuncioG0424-180417-0003_gl.html
---
<p>Primeiro. Con data do 23.12.2016 a empresa Norvento Energía Distribuida, S.L. presentou ante esta dirección xeral solicitude de autorización administrativa previa e aprobación do estudo de impacto ambiental do parque eólico experimental NED (2 MW) e a súa liña eléctrica de evacuación de media tensión (20 kV).</p>
    <p>Segundo. Con data do 24.1.2017 a empresa Norvento Energía Distribuida, S.L. solicitou ante esta dirección xeral o recoñecemento de parque eólico experimental con alto compoñente en I+D+i para o parque eólico experimental NED (2 MW). </p>
    <p>Terceiro. Con data do 22.2.2017 a Dirección Xeral de Enerxía e Minas emitiu resolución pola que se recoñece a condición de parque eólico experimental con alto compoñente en I+D+i ao parque eólico experimental NED (2 MW).</p>
    <p>Cuarto. En cumprimento do disposto no Decreto 30/2011, do 17 de febreiro, polo que se establece o procedemento para a autorización de parques eólicos experimentais con alto compoñente de I+D+i na Comunidade Autónoma de Galicia, na Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o fondo de compensación ambiental, na Lei 24/2013, do 26 de decembro, do sector eléctrico, no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e tendo en conta o establecido na Lei 21/2013, do 9 de decembro, de avaliación ambiental, sométese a información pública a solicitude de autorización administrativa previa e a aprobación do estudo de impacto ambiental, formulada por Norvento Energía Distribuida, S.L. e recollida no punto primeiro desta resolución, para as instalacións que a seguir se describen:</p>
    <p>Peticionaria: Norvento Energía Distribuida, S.L.</p>
    <p>Enderezo social: rúa Aller Ulloa, Ramón María nº 23, 27003 Lugo.</p>
    <p>Situación: Concello da Pastoriza (Lugo).</p>
    <p>Área de desenvolvemento eólico (ADE): I-2-6 (A Pastoriza).</p>
    <p>Poligonal de delimitación do parque (datum ETRS89, fuso 29):</p>
    <table>
     <tbody>
      <tr>
       <td>Vértice</td>
       <td>UTM-X</td>
       <td>UTM-Y</td>
      </tr>
      <tr>
       <td>1</td>
       <td>628.250</td>
       <td>4.798.500</td>
      </tr>
      <tr>
       <td>2</td>
       <td>629.090</td>
       <td>4.798.500</td>
      </tr>
      <tr>
       <td>3</td>
       <td>629.090</td>
       <td>4.798.970</td>
      </tr>
      <tr>
       <td>4</td>
       <td>629.680</td>
       <td>4.798.970</td>
      </tr>
      <tr>
       <td>5</td>
       <td>629.680</td>
       <td>4.799.900</td>
      </tr>
      <tr>
       <td>6</td>
       <td>628.250</td>
       <td>4.799.900</td>
      </tr>
     </tbody>
    </table>
    <p>Posicións dos aeroxeradores (datum ETRS89, fuso 29):</p>
    <table>
     <tbody>
      <tr>
       <td>Nº aero</td>
       <td>UTM-X</td>
       <td>UTM-Y</td>
      </tr>
      <tr>
       <td>NED01</td>
       <td>628.703</td>
       <td>4.799.332</td>
      </tr>
      <tr>
       <td>NED02</td>
       <td>628.833</td>
       <td>4.799.255</td>
      </tr>
      <tr>
       <td>NED03</td>
       <td>628.902</td>
       <td>4.799.131</td>
      </tr>
      <tr>
       <td>NED04</td>
       <td>629.059</td>
       <td>4.799.138</td>
      </tr>
      <tr>
       <td>NED05</td>
       <td>628.515</td>
       <td>4.799.471</td>
      </tr>
     </tbody>
    </table>
    <p>Posicións das torres meteorolóxicas (datum ETRS89, fuso 29):</p>
    <table>
     <tbody>
      <tr>
       <td>Nº torre</td>
       <td>UTM-X</td>
       <td>UTM-Y</td>
      </tr>
      <tr>
       <td>TM_01</td>
       <td>628.765</td>
       <td>4.799.301</td>
      </tr>
      <tr>
       <td>TM_02</td>
       <td>628.986</td>
       <td>4.799.033</td>
      </tr>
      <tr>
       <td>TM_03</td>
       <td>628.593</td>
       <td>4.799.380</td>
      </tr>
     </tbody>
    </table>
    <p>Potencia nominal máxima que se vai instalar: 2 MW.</p>
    <p>Produción: 4.900 MWh/ano.</p>
    <p>Horas equivalentes: 2.450 heq.</p>
    <p>Orzamento de execución material: 2.103.349,16 €.</p>
    <p>Orzamento de execución por contrata: 2.502.985,50 €.</p>
    <p>As características técnicas principais das instalacións de xeración, transformación e interconexión do parque eólico experimental NED e da súa liña eléctrica de evacuación son as seguintes:</p>
    <p>– Parque eólico experimental NED (2 MW).</p>
    <p>• 5 aeroxeradores Norvento Energía Distribuida (NED) de entre 100 kW e 700 kW de potencia nominal unitaria, cunha altura de buxa de ata 60 metros e cun diámetro de rotor de ata 60 metros.</p>
    <p>• Rede colectora en baixa tensión con condutor tipo Al XZ1 0,6/1 kV e en media tensión mediante condutor tipo Al RHZ1 2OL 12/20 kV.</p>
    <p>• Centro de interconexión con instalación en baixa e en media tensión, cun transformador trifásico de illamento seco, potencia máxima de 800 kVA e relación de transformación 20/0,4 kV, e cos correspondentes equipamentos de control, comunicacións, servizos auxiliares, medida e protección.</p>
    <p>• 3 torres meteorolóxicas.</p>
    <p>– Liña eléctrica de evacuación de media tensión (20 kV).</p>
    <p>• Liña eléctrica de evacuación de 20 kV de tensión e 3.568 m de lonxitude total, ata o punto de interconexión coa rede de distribución eléctrica, dividida en:</p>
    <p>* Un primeiro tramo subterráneo de simple circuíto con orixe no centro de interconexión do P.E. experimental NED e final no primeiro apoio de paso aéreo a subterráneo (P.A.S.). A lonxitude deste tramo será de 240 m e empregarase cable RHZ1 2OL 12/20 kV tendido baixo tubo.</p>
    <p>* Un segundo tramo aéreo de simple circuíto desde o primeiro apoio P.A.S. ata o último apoio 17 P.A.S, de 3.088 metros, executado mediante apoios metálicos de celosía monobloque cun condutor por fase tipo LA-56 e illadores de vidro temperado U-70-BS. A configuración dos brazos dos apoios será en disposición triangular e permitirá o tendido dun cable de fibra óptica tipo AUT NKF 8-16.</p>
    <p>* Un terceiro tramo subterráneo de simple circuíto desde o apoio 17 P.A.S. ata o punto de conexión, de 240 m de lonxitude, con cable RHZ1 2OL 12/20 kV tendido baixo tubo.</p>
    <p>• Centro de repartición para o reforzo da rede de distribución e permitir a conexión á rede de distribución no punto de conexión, formado por celas prefabricadas de 20 kV illadas en SF6 con In=400A e Icc=16kA, os relés de protección e control asociados. </p>
    <p>Constitúen o obxecto da información pública os seguintes documentos:</p>
    <p>• Anteproxecto das instalacións descritas.</p>
    <p>• Estudo de impacto ambiental.</p>
    <p>O que se fai público para coñecemento xeral e para que os interesados poidan examinar o anteproxecto e presentar as obxeccións ou alegacións que consideren oportunas na Dirección Xeral de Enerxía e Minas (Edificio Administrativo San Caetano, s/n, bloque 5-4º andar, 15781 Santiago de Compostela), na Xefatura Territorial da Consellería de Economía, Emprego e Industria de Lugo (rolda da Muralla, 70, 27071 Lugo), e no Concello da Pastoriza (Lugo), no prazo de 30 días contados a partir da última publicación desta resolución.</p>
    <p> Para idénticos efectos, e durante o mesmo prazo, o estudo de impacto ambiental poderá ser examinado nas dependencias da Dirección Xeral de Calidade Ambiental e Cambio Climático (San Lázaro, s/n, 15781 Santiago de Compostela), nas xefaturas territoriais das consellerías de Medio Ambiente e Ordenación do Territorio, e Economía, Emprego e Industria de Lugo (rolda da Muralla, 70, 27071 Lugo), e nas dependencias do Concello da Pastoriza (Lugo).</p>
    <p>Esta publicación realízase igualmente para os efectos determinados polos artigos 44 e 45 da Lei 39/2015, do 1 de outubro, do procedemento administrativo común das administracións públicas, cando os interesados sexan descoñecidos, non se saiba o lugar ou o medio de notificación, ou ben cando, intentada a notificación, non se puido realizar.</p>
    <p>Santiago de Compostela, 6 de abril de 2017</p>
    <footer><p>Ángel Bernardo Tahoces<br>Director xeral de Enerxía e Minas</p></footer>

