---
date: '2017-07-18'
id: G2022-100717-0002
page: 34573
number: 136
agency: Valedor do Pobo
section: III. Outras disposicións.
title: >-
  RESOLUCIÓN do 10 de xullo de 2017 pola que se dispón a publicación do
  certificado da Secretaría da Comisión da Transparencia relativo a unha
  delegación de competencia.
range: Resolución
url: >-
  https://www.xunta.gal/dog/Publicados/2017/20170718/AnuncioG2022-100717-0002_gl.html
---
<p>María Puy Fraga, secretaria da Comisión da Transparencia de Galicia, órgano adscrito ao Valedor do Pobo na Lei 1/2016, do 18 de xaneiro, de transparencia e bo goberno,</p>
    <p>CERTIFICA:</p>
    <p>Que, con data do 30 de maio de 2017, a Comisión da Transparencia de Galicia acordou en sesión ordinaria, por unanimidade, a aprobación do seguinte acordo:</p>
    <p>Delegar na Presidencia as resolucións de inadmisión das reclamacións presentadas no exercicio do dereito de acceso á información pública que sexan extemporáneas, tanto porque son presentadas antes de que transcorra o prazo para resolver polo suxeito ao que se lle solicita, como por tratarse dunha reclamación na que ten transcorrido o prazo para dirixir o recurso ante a comisión. </p>
    <p>A prol da máxima transparencia, encárgaselle á Secretaría que proceda a tramitar a publicación da delegación de competencia no DOG.</p>
    <p>O que se publica en cumprimento do acordo adoptado.</p>
    <p>Para que así conste, asínoo. Santiago de Compostela o 7 de xullo de 2017.</p>
    <p>Santiago de Compostela, 10 de xullo de 2017</p>
    <footer><p>Milagros María Otero Parga<br>Valedora do Pobo</p></footer>

