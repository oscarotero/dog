---
date: '2017-11-16'
id: G0244-071117-0004
page: 52665
number: 218
agency: >-
  Vicepresidencia e Consellería de Presidencia, Administracións Públicas e
  Xustiza
section: VI. Anuncios. a) Administración autonómica.
title: >-
  ANUNCIO do 25 de outubro de 2017, da Secretaría Xeral da Igualdade, polo que
  se notifica o acordo de inicio do procedemento declarativo de reintegro da
  axuda concedida ao abeiro da Resolución do 15 de xuño de 2016 (expediente
  SI429A 2016/880-0).
range: Anuncio
url: >-
  https://www.xunta.gal/dog/Publicados/2017/20171116/AnuncioG0244-071117-0004_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), logo de intentada sen éxito a notificación persoal a través do servizo de Correos, notifícaselle á persoa interesada que se sinala no anexo deste anuncio o acordo de inicio do procedemento declarativo da procedencia do reintegro da axuda concedida ao abeiro da Resolución do 15 de xuño de 2016 pola que se establecen as bases reguladoras do programa Emega para o fomento do emprendemento feminino en Galicia, cofinanciadas polo Fondo Social Europeo (FSE) no marco do programa operativo FSE Galicia 2014-2020, e se procede á súa convocatoria para o ano 2016 (DOG núm. 124, do 1 de xullo).</p>
    <p>A eficacia deste acto queda supeditada á súa publicación no taboleiro de edictos único do <em>Boletín Oficial del Estado</em> (TEU do BOE).</p>
    <p>De conformidade co previsto no artigo 77.2 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia, a persoa interesada dispón dun prazo de quince (15) días hábiles, contados a partir do día seguinte ao da publicación deste anuncio no <em>Boletín Oficial del Estado</em>, para alegar ou presentar os documentos que considere pertinentes.</p>
    <p>Á vista das alegacións e da documentación presentada, ou transcorrido o prazo concedido para estes efectos, ditarase a resolución que corresponda respecto do reintegro da subvención concedida.</p>
    <p>Santiago de Compostela, 25 de outubro de 2017</p>
    <footer><p>Susana López Abella<br>Secretaria xeral da Igualdade</p></footer>
    <h2>ANEXO</h2>
    <p>Expediente: SI429A 2016/880-0.</p>
    <p>Persoa interesada: Vera and Gaby, S.C.</p>
    <p>NIF: J70487145.</p>
    <p>Último enderezo coñecido: avenida Fernández Latorre, 13, baixo, 15006 A Coruña.</p>
    <p>Data do acordo: 9 de outubro de 2017.</p>
    <p>Contido do acordo: inicio do procedemento declarativo de reintegro do anticipo percibido (14.400 euros).</p>
    <p>Feito que motiva o reintegro: Resolución do 10 de xullo de 2017, da Secretaría Xeral da Igualdade, pola que se revoga a axuda concedida por non xustificar o investimento superior comprometido (artigo 26.2.g) das bases reguladoras).</p>

