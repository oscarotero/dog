---
date: '2017-11-16'
id: G0426-071117-0006
page: 52698
number: 218
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 2 de novembro de 2017, da Xefatura Territorial da Coruña, pola que
  se dá publicidade á Resolución do 20 de outubro de 2017, da Dirección Xeral de
  Desenvolvemento Rural, pola que se modifica o acordo de concentración
  parcelaria da zona de Santiago de Arcos (Mazaricos-A Coruña).
range: Anuncio
url: >-
  https://www.xunta.gal/dog/Publicados/2017/20171116/AnuncioG0426-071117-0006_gl.html
---
<p>Con data do 20 de outubro de 2017, o director xeral de Desenvolvemento Rural ditou a seguinte resolución:</p>
    <p>«A concentración parcelaria da zona de Santiago de Arcos (Mazaricos/Carnota-A Coruña) foi declarada de utilidade pública e urxente execución polo Decreto 2681/1965, do 14 de agosto (BOE do 14 de setembro), e o acordo da zona foi aprobado pola Dirección Xeral de Infraesfruturas Agrarias o 12 de novembro de 2007, publicado na forma legalmente prevista e na actualidade encóntrase pendente da súa firmeza.</p>
    <p>Con data do 26 de xuño de 2017 ditouse resolución pola que se cedían diversos predios do fondo de terras da zona aos concellos de Mazaricos e Carnota, ao amparo do disposto polo artigo 32 da Lei de concentración parcelaria para Galicia.</p>
    <p>Con posterioridade á data antes sinalada, detectouse que debido a estaren mal deslindados os límites parroquiais no referente a ambos os dous concellos, os predios nº 763 e 929 sitúanse realmente sobre terreos pertencentes ao Concello de Mazaricos e, polo tanto, é necesario proceder á anulación da cesión de ambos os dous predios ao Concello de Carnota e transmitirlle a súa titularidade ao Concello de Mazaricos.</p>
    <p>Vistos o informe e documentación achegada, a Lei de reforma e desenvolvemento agrario, do 12 de xaneiro de 1973; a Lei 10/1985, do 14 de agosto, de concentración parcelaria para Galicia, modificada pola Lei 12/2001, do 10 de setembro; a disposición transitoria primeira da Lei 4/2015, do 17 de xuño, de mellora da estrutura territorial agraria de Galicia, a Lei 39/2015, do 1 de outubro, do procedemento administrativo común das administracións públicas, e demais disposicións vixentes de aplicación ao caso.</p>
    <p>Esta dirección xeral </p>
    <h2>RESOLVE:</h2>
    <p>1. Modificar o acordo de concentración parcelaria da zona de Arcos (Mazaricos-A Coruña), no sentido de dar de baixa nas adxudicacións ao Concello de Carnota, os predios nº 763 e 929, que se atribúen –ao amparo do disposto no artigo 32 da Lei de concentración parcelaria para Galicia– ao Concello de Mazaricos, co fin de ser destinado o predio nº 763 a ampliación do camiño, dando continuidade a este e para facilitar o cambio de sentido, e o predio nº 929 para área de descanso ao pé do monte Pindo e miradoiro.</p>
    <p>2. Transcorridos cinco anos desde a cesión das propiedades, sen que os predios fosen destinados aos fins para os cales son adxudicados, a titularidade dos referidos predios reverterá sobre o fondo de terras da zona, ao patrimonio da Comunidade Autónoma, á Axencia Galega de Desenvolvemento Rural (Agader) ou outra entidade que corresponda, segundo o caso.</p>
    <p>3. Ordenar que á presente resolución se lle dea a oportuna publicidade, sen prexuízo da súa notificación aos concellos de Mazaricos e Carnota».</p>
    <p>Contra esta resolución, que non pon fin á vía administrativa, poderase interpor recurso de alzada, ante a persoa titular da Consellería do Medio Rural, no prazo dun mes que se contará desde o día seguinte ao da publicación deste anuncio.</p>
    <p>A Coruña, 2 de novembro de 2017</p>
    <footer><p>Manuel Rodríguez Vázquez<br>Xefe territorial da Coruña</p></footer>

