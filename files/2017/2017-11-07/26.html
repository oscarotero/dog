---
date: '2017-11-07'
id: G0007-171017-0001
page: 51449
number: 211
agency: Xulgado do Social número 3 de Santiago de Compostela
section: V. Administración de xustiza.
title: EDICTO de citación (571/2016 M).
range: Edicto
url: >-
  https://www.xunta.gal/dog/Publicados/2017/20171107/AnuncioG0007-171017-0001_gl.html
---
<p>Eu, Susana Varela Amboage, letrada da Administración de xustiza do Xulgado do Social número 3 de Santiago de Compostela, fago saber que no procedemento ordinario 571/2016 deste xulgado do social, seguido por instancia de Prudencio Viveiro Mogo contra 2 Mil Desarrollo y Organización de Servicios Múltiples Internacionales, S.L., Estudios Custodias y Traslados Vía Nova, S.L., Consello da Cultura Galega-Fogasa, Universidade de Santiago de Compostela sobre ordinario, acordouse citar 2 Mil Desarrollo y Organización de Servicios Múltiples Internacionales, S.L. en paradoiro descoñecido, para que compareza na sala de vistas deste Xulgado do Social número 3, situado na rúa Berlín, s/n, polígono das Fontiñas, CP 15707 Santiago de Compostela, o día 4.12.2017 ás 10.40 horas, co fin de celebrar os actos de conciliación e, de ser o caso, xuízo, que poderá comparecer persoalmente ou mediante persoa legalmente apoderada e que deberá acudir con todos os medios de proba de que se intente valer. Advírteselle que é unha única convocatoria e de que os ditos actos non se suspenderán por falta inxustificada de asistencia. </p>
    <p>Fáiselle saber que ten ao seu dispor, na oficina xudicial, a cédula de citación, a copia da demanda, o decreto da súa admisión e tamén as demais resolucións e documentos que figuran no procedemento. </p>
    <p>Así mesmo, advírtese ao destinatario que as seguintes comunicacións se farán mediante a fixación dunha copia da resolución ou da cédula no taboleiro de anuncios da oficina xudicial, salvo no suposto da comunicación das resolucións que deban revestir a forma de auto ou sentenza, ou cando se trate de emprazamento. </p>
    <p>No caso de que pretenda comparecer ao acto do xuízo asistido de avogado ou representado tecnicamente por graduado social colexiado, ou representado por procurador, deberá pór esta circunstancia en coñecemento do xulgado ou tribunal por escrito, dentro dos dous días seguintes ao da súa citación para o xuízo, co obxecto de que, unha vez trasladada tal intención ao demandante, este poida estar representado tecnicamente por graduado social colexiado ou representado por procurador, designar avogado noutro prazo igual ou solicitar a súa designación a través da quenda de oficio. A falta de cumprimento destes requisitos supón a renuncia da parte ao dereito de se valer no acto do xuízo de avogado, procurador ou graduado social colexiado. </p>
    <p>E para que sirva de citación a 2 Mil Desarrollo y Organización de Servicios Múltiples Internacionales, S.L., así como para a súa publicación no Diario Oficial de Galicia e colocación no taboleiro de anuncios, expido este edicto.</p>
    <p>Santiago de Compostela, 17 de outubro de 2017</p>
    <footer><p>A letrada da Administración de xustiza</p></footer>

