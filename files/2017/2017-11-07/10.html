---
date: '2017-11-07'
id: G1534-311017-0001
page: 51419
number: 211
agency: Fondo Galego de Garantía Agraria
section: III. Outras disposicións.
title: >-
  RESOLUCIÓN  do 31 de outubro do 2017 pola que se amplía a contía orzamentaria
  da Resolución do 13 de xuño de 2017 pola que se regula o procedemento para a
  concesión das axudas para a subministración de froitas frescas, castañas e
  leite líquido de consumo ao alumnado de centros escolares e se convocan para o
  curso escolar 2017/18, e de convocatoria da declaración de participación para
  o curso escolar 2018/19.
range: Resolución
url: >-
  https://www.xunta.gal/dog/Publicados/2017/20171107/AnuncioG1534-311017-0001_gl.html
---
<p>A Resolución do 13 de xuño de 2017 (publicada no DOG nº 118, do 22 de xuño) pola que se regula o procedemento para a concesión das axudas para a subministración de froitas frescas, castañas e leite líquido de consumo ao alumnado de centros escolares e se convocan para o curso escolar 2017/18, e de convocatoria da declaración de participación para o curso escolar 2018/19, establecía unha axuda de 1.010.357 € consecuencia do importe asignado inicialmente para Galicia de fondos da UE polo Mapama. O artigo 31 desta norma prevé expresamente a posibilidade do seu incremento con outros fondos procedentes do Fondo Europeo Agrícola de Garantía, dos orzamentos xerais do Estado e da Comunidade Autónoma.</p>
    <p>Con posterioridade, recibiuse comunicación do Mapama da asignación definitiva de fondos da UE do novo Programa escolar de consumo de froitas, hortalizas e leite para a Comunidade Autónoma de Galicia para o curso escolar 2017/18. Este importe definitivo ascendeu a 1.500.000 €, que, unha vez detraída a parte destinada a medidas de acompañamento de 200.000 €, supón a posibilidade de incrementar a actual resolución de axudas hasta 1.300.000 €.</p>
    <p>Dado que a convocatoria de axudas aínda non foi resolta e se cumpren os requisitos do artigo 31 da Lei de subvención de Galicia, Lei 9/2007, do 13 de xuño, e os propios dispostos na resolución inicial antes mencionada, dáse cumprimento ao requisito de publicidade do incremento do crédito orzamentario para o seu coñecemento polos posibles beneficiarios de axudas.</p>
    <p>En consecuencia, de conformidade co previsto no artigo 30.1.3 do Estatuto de autonomía de Galicia e no uso das facultades que me confire a Lei 9/2007, do 13 de xuño, de subvencións de Galicia, e no uso das competencias que me confire a Lei 1/1983, do 22 de febreiro, reguladora da Xunta e da súa Presidencia,</p>
    <h2>DISPOÑO:</h2>
    <p>Artigo único</p>
    <p>Amplíase a dotación orzamentaria que se establece na Resolución do 13 de xuño de 2017 pola que se regula o procedemento para a concesión das axudas para a subministración de froitas frescas, castañas e leite líquido de consumo ao alumnado de centros escolares e se convocan para o curso escolar 2017/18, e de convocatoria da declaración de participación para o curso escolar 2018/19, financiada con cargo á partida orzamentaria 13.80.713F.779.0, nos seguintes importes:</p>
    <p>Exercicio 2017: 72.410,75 euros, dos cales 24.136,92 corresponden ao programa de froita e 48.273,83 ao programa de leite.</p>
    <p>Exercicio 2018: 217.232,25 euros, dos cales 72.410,75 corresponden ao programa de froita e 144.821,50 ao programa de leite.</p>
    <p>Os importes definitivos desta resolución de axudas quedan como segue:</p>
    <p>Exercicio 2017: 325.000 euros, dos cales 108.333,32 corresponden ao programa de froita e 216.666,68 ao programa de leite.</p>
    <p>Exercicio 2018: 975.000 euros, dos cales 325.000,05 corresponden ao programa de froita e 649.999,95 ao programa de leite.</p>
    <p>Disposición derradeira única. Entrada en vigor</p>
    <p>Esta resolución producirá efectos desde o día seguinte ao da súa publicación no Diario Oficial de Galicia.</p>
    <p>Santiago de Compostela, 31 de outubro de 2017</p>
    <footer><p>Belén Mª do Campo Piñeiro<br>Directora do Fondo Galego de Garantía Agraria</p></footer>

