---
date: '2017-10-11'
id: L413-180917-0002
page: 47952
number: 194
agency: Concello de Cervo
section: VI. Anuncios. b) Administración local.
title: >-
  ANUNCIO para a contratación, mediante procedemento aberto con varios criterios
  de adxudicación, do servizo de asistencia xurídica e defensa xudicial.
range: Anuncio
url: >-
  https://www.xunta.gal/dog/Publicados/2017/20171011/AnuncioL413-180917-0002_gl.html
---
<p>Faise público que mediante o Decreto da Alcaldía 2017-0711, do 11 de setembro de 2017, se aprobou o prego de cláusulas administrativas particulares e técnicas que rexerá a contratación, mediante procedemento aberto con varios criterios de adxudicación, do servizo de asistencia xurídica e defensa xudicial do Concello de Cervo.</p>
    <p>1. Entidade adxudicadora.</p>
    <p>a) Organismo: Concello de Cervo.</p>
    <p>b) Dependencia que tramita o expediente: Secretaría/Intervención.</p>
    <p>c) Domicilio: praza do Concello, s/n.</p>
    <p>d) Localidade e código postal: Cervo (Lugo) 27891.</p>
    <p>e) Teléfono: 982 55 77 77.</p>
    <p>f) Fax: 982 55 77 29.</p>
    <p>g) Enderezo da internet do perfil contratante: www.concellodecervo.com</p>
    <p>2. Obxecto do contrato.</p>
    <p>a) Tipo: contrato administrativo de servizo.</p>
    <p>b) Descrición: o obxecto do contrato é a execución do servizo de asesoramento xurídico e defensa xudicial do Concello de Cervo, que se deberá prestar nas condicións que rexen a presente contratación e as demais condicións que oferte o adxudicatario, as cales se integrarán e formarán parte do contido obrigacional do contrato.</p>
    <p>c) Duración do contrato: o prazo total de execución da prestación obxecto do contrato será de dous (2) anos contados desde a data da súa formalización, que se poderá prorrogar anualmente por un máximo de dous (2) anos, por mutuo acordo das partes.</p>
    <p>d) CPV: 79100000-8 Servizos de asistencia e representación xurídica.</p>
    <p>e) NUTS: ES112.</p>
    <p>3. Tramitación e procedemento.</p>
    <p>a) Tramitación: ordinaria.</p>
    <p>b) Procedemento: aberto.</p>
    <p>c) Criterios de adxudicación:</p>
    <p>– Criterios avaliables automaticamente:</p>
    <p>• Días ao mes de asistencia persoal no Concello: 12 puntos.</p>
    <p>• Redución do prezo: 40 puntos.</p>
    <p>– Criterios cuxa ponderación dependa dun xuízo de valor:</p>
    <p>• Equipo: 8 puntos.</p>
    <p>• Sistema de organización do traballo: 16 puntos.</p>
    <p>• Sistema de control de calidade do traballo ofrecido: 8 puntos.</p>
    <p>• Melloras: 16 puntos.</p>
    <p>4. Orzamento e valor estimado do contrato.</p>
    <p>O orzamento do contrato, polos dous anos, será de sesenta e sete mil douscentos euros (67.200 €) máis catorce mil cento doce euros (14.112 €) correspondentes ao imposto sobre o valor engadido (en diante, IVE), cantidade que poderá ser mellorada nas súas ofertas polos licitadores.</p>
    <p>O valor estimado do contrato ascende a cento trinta e catro mil catrocentos euros (134.400 €).</p>
    <p>5. Garantías exixidas.</p>
    <p>a) Provisional: non se exixe.</p>
    <p>b) Definitiva: 5 por 100 do importe de adxudicación, sen incluír o IVE.</p>
    <p>6. Requisitos específicos do contratista.</p>
    <p>Non será exixible a clasificación do contratista.</p>
    <p>A capacidade e solvencia do empresario será a exixida no prego de cláusulas administrativas na cláusula 5.</p>
    <p>7. Presentación de ofertas.</p>
    <p>a) Prazo: as ofertas presentaranse no Concello, en horario de atención ao público, dentro do prazo de vinte e seis días (26) naturais contados a partir do día seguinte ao da publicación do anuncio de licitación no <em>Boletín Oficial</em> da provincia, no perfil do contratante e no <em>Diario Oficial de Galicia</em>.</p>
    <p>b) Lugar de presentación:</p>
    <p>Dependencia: Rexistro Xeral do Concello de Cervo.</p>
    <p>Domicilio: praza do Concello, s/n.</p>
    <p>Localidade e código postal: Cervo (Lugo) 27891.</p>
    <p>Fax: 982 55 77 29.</p>
    <p>c) Modalidade de presentación: as proposicións poderanse presentar por correo, telefax ou polos medios electrónicos, informáticos e telemáticos, en calquera dos lugares establecidos no artigo 16.4 da Lei 39/2015, do 1 de outubro, do procedemento administrativo común das administracións públicas (en diante, LPAC), tendo en conta o disposto na disposición transitoria segunda da dita norma legal.</p>
    <p>Cando as proposicións se envíen por correo, o empresario deberá xustificar a data de imposición do envío na oficina de Correos e anunciarlle ao órgano de contratación a remisión da oferta mediante comunicación telegráfica, fax ou telefax o mesmo día da presentación. Sen a concorrencia de ambos os dous requisitos non será admitida a oferta. Non obstante, transcorridos dez (10) días naturais desde a data de comunicación referida sen recibir a comunicación, esta non será admitida.</p>
    <p>8. Gastos de publicidade: serán por conta do contratista adxudicatario.</p>
    <p>Cervo, 14 de setembro de 2017</p>
    <footer><p>Alfonso Villares Bermúdez<br>Alcalde</p></footer>

