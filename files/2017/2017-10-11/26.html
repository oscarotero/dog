---
date: '2017-10-11'
id: G0244-290917-0001
page: 47882
number: 194
agency: >-
  Vicepresidencia e Consellería de Presidencia, Administracións Públicas e
  Xustiza
section: VI. Anuncios. a) Administración autonómica.
title: >-
  ANUNCIO do 27 de setembro de 2017, da Secretaría Xeral Técnica da Consellería
  de Presidencia, Administracións Públicas e Xustiza, polo que se dá publicidade
  da Resolución da Presidencia do Colexio Oficial de Xestores Administrativos de
  Galicia pola que se aproba a lista provisional de aspirantes admitidos e non
  admitidos na realización das probas de aptitude para obter o título de xestor
  administrativo.
range: Anuncio
url: >-
  https://www.xunta.gal/dog/Publicados/2017/20171011/AnuncioG0244-290917-0001_gl.html
---
<p>Primeiro. Mediante Resolución do 30 de xuño de 2017, da Secretaría Xeral Técnica da Consellería da Presidencia, Administracións Públicas e Xustiza da Xunta de Galicia, publicada no <em>Diario Oficial de Galicia</em> do 14 de xullo, convocáronse as probas de aptitude para a obtención do título de xestor administrativo.</p>
    <p>Segundo. De conformidade coa base quinta da antedita resolución e unha vez transcorrido o prazo de presentación de solicitudes de admisión ás devanditas probas, a Presidencia do Colexio aprobou a lista provisional de aspirantes admitidos e non admitidos e dispón a súa publicación para consulta na web do Colexio Oficial de Xestores Administrativos de Galicia: www.ga-galicia.com e no taboleiro de anuncios da sede do colexio e das súas delegacións, logo de anuncio desta resolución no <em>Diario Oficial de Galicia</em>.</p>
    <p>Terceiro. Os aspirantes non admitidos disporán dun prazo de quince días hábiles, contados a partir do seguinte ao da publicación do presente anuncio no <em>Diario Oficial de Galicia</em>, para emendar, se for o caso, a omisión ou o defecto que motivase a súa non admisión, ou presentar a correspondente reclamación ante o Colexio Oficial de Xestores Administrativos de Galicia.</p>
    <p>Cuarto. Unha vez que sexan resoltas as reclamacións e correccións presentadas, publicarase a relación definitiva dos aspirantes admitidos e excluídos na web do Colexio de Xestores Administrativos de Galicia e no taboleiro de anuncios da sede do colexio e nas súas delegacións.</p>
    <p>Santiago de Compostela, 27 de setembro de 2017</p>
    <footer><p>Beatriz Cuiña Barja<br>Secretaria xeral técnica da Consellería de Presidencia, <br>Administracións Públicas e Xustiza</p></footer>

