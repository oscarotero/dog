---
date: '2017-07-14'
id: G0256-100717-0003
page: 34178
number: 134
agency: Axencia Turismo de Galicia
section: VI. Anuncios. a) Administración autonómica.
title: >-
  ANUNCIO do 7 de xullo de 2017 polo que se acorda someter a información pública
  o proxecto de decreto polo que se modifica o Decreto 42/2001, do 1 de
  febreiro, de refundición en materia de axencias de viaxes, guías de turismo e
  turismo activo.
range: Anuncio
url: >-
  https://www.xunta.gal/dog/Publicados/2017/20170714/AnuncioG0256-100717-0003_gl.html
---
<p>A Axencia Turismo de Galicia está a tramitar o Proxecto de decreto polo que se modifica o Decreto 42/2001, do 1 de febreiro, de refundición en materia de axencias de viaxes, guías de turismo e turismo activo.</p>
    <p>Na súa virtude, de conformidade co disposto no artigo 42.3 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, </p>
    <p>ACORDO:</p>
    <p>Primeiro. Someter a información pública, por un prazo de quince días hábiles contados desde o día seguinte ao da publicación deste anuncio, o proxecto de decreto polo que se modifica o Decreto 42/2001, do 1 de febreiro, de refundición en materia de axencias de viaxes, guías de turismo e turismo activo.</p>
    <p>Segundo. O texto do proxecto de decreto poderase consultar no Portal de transparencia e goberno aberto da Xunta de Galicia, na seguinte ligazón: https://transparencia.xunta.gal/tema/informacion-de-relevancia-xuridica/normativa-en-tramitacion/en-prazo-de-envio-de-suxestions/-/nt/0248/proxecto-decreto-polo-que-modifica-decreto-422001-1-febreiro-refundicion-materia.</p>
    <p>Terceiro. As persoas físicas e xurídicas interesadas e a cidadanía, en xeral, poden facer as proposicións, as suxestións ou as recomendacións que consideren oportunas a este proxecto do decreto, a través do formulario disposto para este fin na ligazón do portal de transparencia da Xunta de Galicia indicado no punto segundo deste anuncio, ou mediante a presentación de escrito en calquera dos lugares previstos no artigo 16.4 da Lei 39/2015, do 1 de outubro, do procedemento administrativo común das administracións públicas, dirixido á Axencia Turismo de Galicia; A Barcia, estrada Santiago de Compostela-Noia, km 3, 15897 Santiago de Compostela.</p>
    <p>Santiago de Compostela, 7 de xullo de 2017</p>
    <footer><p>Mª Nava Castro Domínguez<br>Directora da Axencia Turismo de Galicia</p></footer>

