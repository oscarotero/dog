---
date: '2017-07-14'
id: G2017-060717-0001
page: 34117
number: 134
agency: Universidade da Coruña
section: IV. Oposicións e concursos.
title: >-
  RESOLUCIÓN do 4 de xullo de 2017 pola que se fai pública a modificación do
  punto 1.3 da base terceira da Resolución do 3 de abril de 2017 desta
  universidade pola que se convoca o concurso de méritos para a provisión de
  diversos postos de traballo correspondentes a persoal funcionario de
  administración e servizos (Diario Oficial de Galicia número 73, do 17 de
  abril).
range: Resolución
url: >-
  https://www.xunta.gal/dog/Publicados/2017/20170714/AnuncioG2017-060717-0001_gl.html
---
<p>Mediante Resolución ditada o 3 de xullo de 2017 a Reitoría da Universidade estimou parcialmente un recurso de reposición interposto o 15 de maio de 2017 (entrada número 101/1612), sobre eventual nulidade das bases primeira e terceira do concurso de traslados do persoal de administración e servizos da Universidade da Coruña por vulneración do artigo 14 da Constitución e por vulneración das condicións de participación do contido do artigo 91 da Lei 2/2015, do emprego público de Galicia.</p>
    <p>A dita resolución dispón a estimación parcial do recurso no tocante a modificar o teor do punto 1.3 da base terceira da Resolución reitoral do 3 de abril de 2017.</p>
    <p>En consecuencia, modifícase a redacción orixinal do punto 1.3 da base terceira da Resolución reitoral do 3 de abril de 2017, que quedará redactada como segue: «Os servizos prestados na Administración pública, en que se inclúen os servizos previos recoñecidos que se prestaren con anterioridade á condición de funcionario de carreira, valoraranse por cada ano completo (ou fracción 1/12 por mes completo), ata un máximo de 20 puntos, a razón de 0,534 puntos por ano completo de servizo». </p>
    <p>Esta modificación non reabre o prazo de presentación de solicitudes.</p>
    <p>Contra a presente resolución, que esgota a vía administrativa, poderase interpoñer recurso contencioso-administrativo no prazo de dous meses, que comezará a contar desde o día seguinte ao da súa notificación, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa. </p>
    <p>A Coruña, 4 de xullo de 2017</p>
    <footer><p>O reitor da Universidade da Coruña<br>P.D. (Resolución do 12.1.2016)<br>Ramón del Valle López<br>Xerente da Universidade da Coruña</p></footer>

