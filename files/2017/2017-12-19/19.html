---
date: '2017-12-19'
id: G2358-241117-0002
page: 57498
number: 239
agency: Xulgado do Social número 1  de Lugo
section: V. Administración de xustiza.
title: EDICTO (SSS 240/2017).
range: Edicto
url: >-
  https://www.xunta.gal/dog/Publicados/2017/20171219/AnuncioG2358-241117-0002_gl.html
---
<p>Eu, Rafael González Alió, letrado da Administración de xustiza do Xulgado do Social número 1 de Lugo, fago saber que no procedemento número 240/2017 deste xulgado do social, seguido por instancia de Mutua Fremap contra o Instituto Nacional da Seguridade Social e seis máis, sobre responsabilidade na prestación, se expediu a seguinte cédula de citación:</p>
    <p>Cédula de citación </p>
    <p>Tribunal que ordena citar</p>
    <p>Xulgado do Social número 1</p>
    <p>Asunto en que se acorda</p>
    <p>Seguridade social 240/2017</p>
    <p>Persoa que se cita</p>
    <p>Pebosa, S.A. Unipersoal, Teempal, S.L., Pizarras Pimarja, S.L., Cubiertas y Pizarras del Sil, S.L., Pizarras de Quiroga. S.A., Ramón Lago Castro, Instituto Nacional da Seguridade Social, Tesouraría Xeral da Seguridade Social, como parte/s demandada/s.</p>
    <p>Obxecto da citación.</p>
    <p>Asistir nesa condición ao/s acto/s de conciliación e, de ser o caso, xuízo, coas probas de que se intente valer e tamén, se a parte contraria o pide, e o tribunal o admite, contestar as preguntas que se lle formulen na práctica da proba de interrogatorio.</p>
    <p>Lugar, día e hora en que debe comparecer.</p>
    <p>Deben comparecer o día 30.10.2019, ás 10.20 horas, no 4º andar, sala 9, edificio Xulgados, para a celebración do acto de xuízo.</p>
    <p>Prevencións legais.</p>
    <p>1º. A incomparecencia do demandado, debidamente citado, non impedirá a realización dos actos de conciliación e, de ser o caso, xuízo, que continuará sen necesidade de declarar a súa rebeldía (artigo 83.3 da LXS).</p>
    <p>2º. Fáiselle saber que a parte demandante indicou que acudirá ao acto do xuízo con avogado para a súa defensa e/ou representación –procurador ou graduado social para a súa representación–, o que se lle comunica para os efectos oportunos.</p>
    <p>3º. Debe asistir ao xuízo con todos os medios de proba de que se intente valer (artigo 82.3 da LXS) e, no caso de que se admita a proba de interrogatorio solicitada pola outra parte, deberá comparecer e contestar o interrogatorio ou, en caso contrario, poderán considerase recoñecidos como certos na sentenza os feitos a que se refiren as preguntas, sempre que o interrogado interviñese neles persoalmente e a súa fixación como certos lle resulte prexudicial en todo ou en parte. </p>
    <p>Conforme dispón o artigo 91.3 da LXS, o interrogatorio ás persoas xurídicas practicarase con aqueles que legalmente as representen e teñan facultades para responder a tal interrogatorio.</p>
    <p>Se o representante en xuízo non interviñese nos feitos, deberá levar ao xuízo a persoa coñecedora directa destes. Con tal fin, a parte interesada poderá propor a persoa que se deba someter ao interrogatorio, xustificando debidamente a necesidade de tal interrogatorio persoal. </p>
    <p>Poderán así mesmo solicitar, polo menos con cinco días de antelación á data do xuízo, aquelas probas que, se teñen que practicar nel, requiran dilixencias de citación ou requirimento (artigo 90.3 da LXS).</p>
    <p>4º. Advírtese que a parte demandante solicitou como probas: </p>
    <p>O expediente administrativo.</p>
    <p>A achega ao acto do xuízo dos seguintes documentos: </p>
    <p>Advírtese de que se os citados documentos non se achegan no xuízo sen mediar causa xustificada, poderán considerarse probadas as alegacións da parte contraria en relación coa proba acordada (artigo 94.2 da LXS).</p>
    <p>5º. Debe comunicar a esta oficina xudicial un domicilio para a práctica de actos de comunicación e calquera cambio de domicilio que se produza durante a tramitación deste proceso, cos apercibimentos do artigo 53.2 da LXS (artigo 155.5, parágrafo 1º, da LAC). Fáiselle saber que, en aplicación de tal mandato, no primeiro escrito ou comparecencia ante o órgano xudicial, as partes ou interesados e, de ser o caso, os profesionais designados, sinalarán un domicilio e datos completos para a práctica de actos de comunicación.</p>
    <p>O domicilio e os datos de localización facilitados con tal fin producirán plenos efectos e as notificacións intentadas neles sen efecto serán válidas mentres non sexan facilitados outros datos alternativos, e será carga procesual das partes e dos seus representantes mantelos actualizados. Así mesmo, deberá comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>6º. Tamén deberá comunicar, e antes da súa realización, a existencia dalgunha causa legal que xustifique a suspensión dos actos de conciliación e/ou de xuízo a que está convocado/a (artigo 183 da LAC).</p>
    <p>7º. As partes poderán formalizar conciliación para evitar o proceso por medio de comparecencia ante a oficina xudicial, sen esperar a data de sinalamento, así como someter a cuestión aos procedementos de mediación que poidan estar constituídos de acordo co disposto no artigo 63 desta lei, sen que isto supoña a suspensión salvo que de común acordo o soliciten ambas as partes, xustificando a submisión á mediación e polo tempo máximo establecido no procedemento correspondente, que non poderá exceder os quince días. </p>
    <p>Lugo, 4 de maio de 2017.</p>
    <p>O letrado da Administración de xustiza.</p>
    <p>Advírtense os destinatarios de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>E para que sirva de citación ás empresas Pebosa, S.A. e Teempal, S.L., expídese esta cédula.</p>
    <p>Lugo, 24 de novembro de 2017</p>
    <footer><p>O letrado da Administración de xustiza</p></footer>

