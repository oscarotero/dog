---
date: '2017-03-01'
id: G0003-210217-0001
page: 10546
number: 42
agency: Servizo Galego de Saúde
section: IV. Oposicións e concursos.
title: >-
  RESOLUCIÓN  do  16  de  febrero  de  2017,  da Dirección Xeral de Recursos
  Humanos,  pola  que  se  publica  a  relación  provisional  de admitidos/as e
  excluídos/as e os resultados provisionais de baremación no proceso de
  inscrición de aspirantes a nomeamentos temporais en postos de traballo de
  persoal funcionario sanitario da escala de saúde pública e administración
  sanitaria (Lei 17/1989, do 23 de outubro).
range: Resolución
url: >-
  https://www.xunta.gal/dog/Publicados/2017/20170301/AnuncioG0003-210217-0001_gl.html
---
<p>Mediante a Resolución da Dirección Xeral de Recursos Humanos do Servizo Galego de Saúde, do 18 de outubro de 2016 (<em>Diario Oficial de Galicia</em> nº 205, do 27 de outubro), abriuse o prazo para a inscrición de aspirantes nas listas para nomeamentos temporais nos postos de traballo do persoal funcionario sanitario da escala de saúde pública e administración sanitaria (Lei 17/1989, do 23 de outubro).</p>
    <p>Na devandita resolución prevese unha xeración de listas coas persoas inscritas ata o 30 de novembro de 2016 que cumpran os requisitos determinados na anterior resolución.</p>
    <p>Finalizado o prazo de presentación de solicitudes e verificados os datos correspondentes aos requisitos das persoas solicitantes, esta dirección xeral, de conformidade coa base sétima da resolución de inicio do prazo de inscrición (<em>Diario Oficial de Galicia</em> nº&amp;nbsp;205, do 27 de outubro),</p>
    <p class="dog-titulo">RESOLVE:</p>
    <p>Primeiro. Publicar a relación provisional de solicitantes admitidos/as e excluídos/as e os resultados provisionais de baremación no proceso de inscrición de aspirantes nas listas para nomeamentos temporais en postos de traballo do persoal funcionario sanitario da escala de saúde pública e administración sanitaria (Lei 17/1989, do 23 de outubro), nos colectivos profesionais que se indican a seguir:</p>
    <p>1. Clase de inspector/a médico/a.</p>
    <p>2. Clase de inspector/a farmacéutico/a.</p>
    <p>3. Clase de farmacéutico/a inspector/a de saúde pública.</p>
    <p>4. Lista xeral de licenciado/a sanitario/a: licenciado/a en Medicina e Cirurxía, licenciado/a en Farmacia, licenciado/a en Ciencias Químicas, licenciado/a en Ciencias Biolóxicas, licenciado/a en Psicoloxía.</p>
    <p>5. Clase de subinspector/a sanitario/a.</p>
    <p>6. Clase de ATS/DUE.</p>
    <p>Segundo. As listas coa relación provisional de admitidos/as e excluídos/as en cada unha das clases atópanse publicadas, á disposición das persoas interesadas, na páxina web do Servizo Galego de Saúde (www.sergas.es).</p>
    <p>Ademais, o estado de cada solicitude pode ser consultado polo/a solicitante no seu expediente electrónico persoal en Fides/expedient-e/sección de procesos.</p>
    <p>Terceiro. De conformidade coa base sétima da Resolución do 18 de outubro de 2016, contra a relación provisional de admitidos/as e excluídos/as e os resultados provisionais de baremación as persoas interesadas poderán presentar reclamación ante a Dirección Xeral de Recursos Humanos do Servizo Galego de Saúde no prazo de dez días hábiles contados a partir do seguinte ao da súa publicación.</p>
    <p>As persoas que, tendo presentado debidamente solicitude de participación neste proceso, non consten como admitidas nin excluídas, disporán do mesmo prazo para formular a súa reclamación.</p>
    <p>A aceptación ou rexeitamento das reclamacións presentadas entenderanse implícitos na resolución desta dirección, que se anunciará no <em>Diario Oficial de Galicia</em>, pola que se declaren con carácter definitivo os/as admitidos/as e excluídos/as e que fará públicas, así mesmo, as puntuacións e a orde de prelación definitivas nas listas. </p>
    <p>Santiago de Compostela, 16 de febreiro de 2017</p>
    <footer><p>Margarita Prado Vaamonde<br>Directora xeral de Recursos Humanos do Servizo Galego de Saúde</p></footer>

