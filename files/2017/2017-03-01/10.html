---
date: '2017-03-01'
id: O92-160217-0002
page: 10513
number: 42
agency: Instituto Galego de Promoción Económica
section: III. Outras disposicións.
title: >-
  EXTRACTO da Resolución do 16 de febreiro de 2017 pola que se dá publicidade ao
  acordo do Consello de Dirección que aproba as bases reguladoras das axudas
  destinadas á creación de empresas para actividades non agrícolas en zonas
  rurais, cofinanciadas polo Fondo Europeo Agrícola de Desenvolvemento Rural
  (Feader), no marco do Programa de desenvolvemento rural (PDR) de Galicia
  2014-2020, e se procede á súa convocatoria en réxime de concorrencia
  competitiva (Galicia Rural Emprende).
range: Resolución
url: >-
  https://www.xunta.gal/dog/Publicados/2017/20170301/AnuncioO92-160217-0002_gl.html
---
<p>BDNS (Identif.): 333283.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (BDNS) (http://www.pap.minhap.gob.es/bdnstrans/index).</p>
    <p>Primeiro. Beneficiarios.</p>
    <p>Poderán ser beneficiarios destas axudas:</p>
    <p>a) Os titulares ou membros dunha unidade familiar dunha explotación agraria que diversifiquen as súas actividades en ámbitos non agrícolas e que desenvolvan o seu proxecto na propia explotación. A explotación agraria deberá estar inscrita no Rexistro de Explotacións Agrarias de Galicia (Reaga) e ter a cualificación de explotación agraria prioritaria no momento da solicitude da axuda. Para estes efectos, considerarase que forman parte da unidade familiar dunha explotación os familiares da persoa titular ata o terceiro grao de consanguinidade ou afinidade que estean empadroados no domicilio familiar vinculado á explotación. </p>
    <p>b) As microempresas e pequenas empresas, segundo a definición do anexo I do Regulamento (UE) nº 651/2014, do 17 de xuño, de nova creación ou que inicien unha actividade distinta á que tiñan no momento da solicitude da axuda.</p>
    <p>c) As persoas físicas que residan nunha zona rural ben para crearen unha nova empresa ben para seguiren traballando na preexistente como traballadores por conta propia. Para estes efectos considerarase zona rural o territorio elixible segundo o previsto no artigo 1.2. das bases reguladoras.</p>
    <p>Segundo. Obxecto</p>
    <p>As axudas concédense en réxime de concorrencia competitiva e teñen por obxecto a creación de emprego nas zonas rurais mediante axudas á primeira implantación e desenvolvemento de novas actividades económicas non agrarias viables, que deben contribuír á diversificación económica, crecemento de emprego, sustentabilidade do medio rural e equilibrio territorial, tanto en termos económicos como sociais.</p>
    <p>Terceiro. Bases reguladoras</p>
    <p>Resolución do 16 de febreiro de 2017 pola que se dá publicidade ao acordo do Consello de Dirección que aproba as bases reguladoras das axudas destinadas á creación de empresas para actividades non agrícolas en zonas rurais, cofinanciadas polo Fondo Europeo Agrícola de Desenvolvemento Rural (Feader), no marco do Programa de desenvolvemento rural (PDR) de Galicia 2014-2020, e se procede á súa convocatoria en réxime de concorrencia competitiva (Galicia Rural Emprende).</p>
    <p>Cuarto. Importe</p>
    <p>Os créditos dispoñibles para concesións nesta convocatoria aboaranse con cargo á aplicación orzamentaria 09.A1.741A.7704, por un importe de 2.171.332 € con cargo ao exercicio 2017 e por un importe de 328.668 € con cargo ao exercicio 2018.</p>
    <p>Quinto. Prazo de presentación de solicitudes</p>
    <p>O prazo de presentación de solicitudes será de dous meses contados desde o día seguinte ao da publicación da resolución de convocatoria no Diario Oficial de Galicia.</p>
    <p>Santiago de Compostela, 16 de febreiro de 2017</p>
    <footer><p>Pablo Casal Espido<br>Secretario xeral do Instituto Galego de Promoción Económica</p></footer>

