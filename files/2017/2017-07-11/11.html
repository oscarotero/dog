---
date: '2017-07-11'
id: G0192-030717-0001
page: 33519
number: 131
agency: Instituto de Estudos do Territorio
section: III. Outras disposicións.
title: >-
  RESOLUCIÓN do 19 de maio de 2017 pola que se dá publicidade aos convenios
  subscritos por este organismo autónomo no primeiro cuadrimestre do ano 2017.
range: Resolución
url: >-
  https://www.xunta.gal/dog/Publicados/2017/20170711/AnuncioG0192-030717-0001_gl.html
---
<p>O artigo 15 da Lei 1/2016, do 18 de xaneiro, de transparencia e bo goberno (Diario Oficial de Galicia núm. 30, do 15 de febreiro), impón a cada consellería ou entidade da Xunta de Galicia a obriga de remitir para a súa publicación no Diario Oficial de Galicia unha relación dos convenios subscritos referida ao cuadrimestre anterior.</p>
    <p>En consecuencia, e para dar cumprimento a esta obriga,</p>
    <h2>DISPOÑO:</h2>
    <p>Artigo único</p>
    <p>Darlle publicidade á relación dos convenios subscritos polo Instituto de Estudos do Territorio no primeiro cuadrimestre do ano 2017, que se incorpora como anexo a esta resolución.</p>
    <p>Santiago de Compostela, 19 de maio de 2017</p>
    <footer><p>Inés Santé Riveira<br>Directora do Instituto de Estudos do Territorio</p></footer>
    <h2>ANEXO</h2>
    <table>
     <tbody>
      <tr>
       <td>Convenio</td>
       <td>Obxecto do convenio</td>
       <td>Aportación económica<br>do IET</td>
       <td>Data de 
        sinatura</td>
      </tr>
      <tr>
       <td>Convenio de colaboración entre o Instituto de Estudos do Territorio da Consellería de Medio Ambiente e Ordenación do Territorio, e o Colexio Oficial de Arquitectos de Galicia, para elaborar o protocolo de aplicación e desenvolvemento de exemplos de utilización da Guía de cor e materiais das doce grandes áreas paisaxísticas de Galicia</td>
       <td>Elaborar o protocolo de aplicación e desenvolvemento de exemplos de utilización da Guía de cor e materiais das doce grandes áreas paisaxísticas de Galicia a través dun traballo exhaustivo de análise e procesamento do material acadado no desenvolvemento do convenio de colaboración, formalizado o 21.6.2016, para desenvolver a Guía de cor e materiais das doce grandes áreas paisaxísticas do catálogo das paisaxes de Galicia</td>
       <td>48.000 €</td>
       <td>17.2.2017</td>
      </tr>
      <tr>
       <td>Convenio de colaboración entre a Universidade de Salamanca e a Xunta de Galicia, a través da Consellería de Medio Ambiente e Ordenación do Territorio e do Instituto de Estudos do Territorio no Máster Xeotecnoloxías Cartográficas en Enxeñaría e Arquitectura</td>
       <td>Establecer as condicións polas que o Instituto de Estudos do Territorio e a Universidade de Salamanca van colaborar na realización das seguintes actividades do Máster Xeotecnoloxías Cartográficas en Enxeñaría e Arquitectura co fin de promover o futuro desenvolvemento profesional e o acceso ao mercado laboral dos/das futuros/as titulados/as universitarios/as: 
        – Desenvolvemento de proxectos de fin de máster na empresa
        – Prácticas de alumnos/as</td>
       <td>Sen aportación económica</td>
       <td>22.3.2017</td>
      </tr>
      <tr>
       <td>Convenio de colaboración entre o Instituto de Estudos do Territorio, a entidade pública empresarial Augas de Galicia e a Asociación para a Defensa Ecolóxica de Galicia (Adega), para o desenvolvemento dun programa de educación para a sustentabilidade dos ríos (Proxecto Ríos)</td>
       <td>Establecer as condicións que rexerán a participación e colaboración entre as partes asinantes para desenvolver as actividades e actuacións planificadas para o ano 2017 no marco do Proxecto Ríos</td>
       <td>Sen aportación económica</td>
       <td>28.3.2017</td>
      </tr>
      <tr>
       <td>Addenda ao protocolo de colaboración entre o organismo autónomo Instituto de Estudos do Territorio e a Fundación Eduardo Pondal para o desenvolvemento de actividades relacionadas coa protección, xestión e ordenación da paisaxe</td>
       <td>Prorrogar por un ano o protocolo de colaboración entre o organismo autónomo Instituto de Estudos do Territorio e a Fundación Eduardo Pondal para o desenvolvemento de actividades relacionadas coa protección, xestión e ordenación da paisaxe formalizado o 19.4.2016</td>
       <td>Sen aportación económica</td>
       <td>19.4.2017</td>
      </tr>
     </tbody>
    </table>

