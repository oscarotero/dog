---
date: '2017-05-31'
id: G0164-220517-0009
page: 26197
number: 102
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 12 de maio de 2017 pola que se autoriza o bloque común, na modalidade
  a distancia, no centro de ensinanzas deportivas Acadef, de Vigo.
range: Orde
url: >-
  https://www.xunta.gal/dog/Publicados/2017/20170531/AnuncioG0164-220517-0009_gl.html
---
<p>A Orde do 24 de xullo de 2015 autoriza a apertura e funcionamento do centro de ensinanzas deportivas Acadef, de Vigo, para impartir as ensinanzas deportivas de grao medio conducentes á obtención do título de técnico deportivo en Fútbol (2 unidades de 30 postos escolares cada unha) e de grao superior conducentes á obtención do título de técnico superior en Fútbol (1 unidade de 30 postos escolares). </p>
    <p>O representante de Acadef (Asociación Académica de Entrenadores de Fútbol), solicita autorización para impartir o bloque común a distancia das ensinanzas deportivas de grao medio e superior de fútbol.</p>
    <p>O Real decreto 1363/2007, do 24 de outubro, que establece a ordenación xeral das ensinanzas deportivas de réxime especial, no seu artigo 24 sinala a posibilidade de ofertar ensinanzas deportivas de xeito modular ou parcial, ben sexa en réxime presencial ou a distancia. </p>
    <p>O Decreto 410/2003, do 6 de novembro, regula os requisitos e o procedemento para a autorización a centros privados e a centros públicos que non sexan de titularidade da Consellería de Cultura, Educación e Ordenación Universitaria para impartir ensinanzas de técnicos deportivos na Comunidade Autónoma de Galicia; norma desenvolvida polas ordes desta consellería do 12 de abril de 2004 e do 23 de abril de 2004, nas que se determinan o procedemento de autorización e os requisitos mínimos dos espazos administrativos e docentes xenéricos cos que deben contar os centros. </p>
    <p>Por isto, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Primeiro. Autorizar o bloque común a distancia no centro de ensinanzas deportivas Acadef, de Vigo, que queda configurado como se sinala a seguir:</p>
    <p>Denominación xenérica: centro autorizado de ensinanzas deportivas.</p>
    <p>Denominación específica: Acadef.</p>
    <p>Código do centro: 36024914.</p>
    <p>Titular: Acadef (Asociación Académica de Entrenadores de Fútbol).</p>
    <p>Domicilio: Camiño Escola Andersen, 28.</p>
    <p>Localidade: Valadares.</p>
    <p>Código postal: 36315.</p>
    <p>Concello: Vigo.</p>
    <p>Provincia: Pontevedra.</p>
    <p>Composición resultante:</p>
    <p>a) Ensinanzas na modalidade presencial:</p>
    <p>• Grao medio: ensinanzas conducentes á obtención do título de técnico deportivo en Fútbol. </p>
    <p>• Grao superior: ensinanzas conducentes á obtención do título de técnico deportivo superior en Fútbol. </p>
    <p>b) Ensinanzas na modalidade a distancia: </p>
    <p>• Módulos do bloque común.</p>
    <p>Segundo. Antes da posta en funcionamento das ensinanzas que se autorizan, a Xefatura Territorial da Consellería de Cultura, Educación e Ordenación Universitaria de Pontevedra, logo do informe do Servizo Territorial de Inspección Educativa, aprobará expresamente a relación de persoal que impartirá a docencia, así como o equipamento axeitado.</p>
    <p>Terceiro. Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Cuarto. A titularidade da rede de centros queda obrigada ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo de un mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 12 de maio de 2017</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

