---
date: '2017-05-31'
id: O90-180517-0002
page: 26266
number: 102
agency: Axencia Galega de Desenvolvemento Rural
section: III. Outras disposicións.
title: >-
  EXTRACTO da Resolución do 18 de maio de 2017 para a concesión, mediante
  resolución, das axudas correspondentes ao Plan de mellora de camiños
  municipais 2017-2018.
range: Resolución
url: >-
  https://www.xunta.gal/dog/Publicados/2017/20170531/AnuncioO90-180517-0002_gl.html
---
<p>BDNS (Identif.): 347875.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhafp.gob.es/bdnstrans/index).</p>
    <p>Primeiro. Entidades beneficiarias</p>
    <p>Todos os concellos de Galicia.</p>
    <p>Segundo. Obxecto</p>
    <p>Regular o procedemento de concesión das axudas tramitadas ao abeiro do Plan de mellora de camiños municipais 2017-2018, dirixidas ao fomento de actuacións de ampliación, mellora ou mantemento dos camiños municipais dos concellos de Galicia. </p>
    <p>Terceiro. Bases reguladoras</p>
    <p>Resolución do 18 de maio de 2017 para a concesión, mediante resolución, das axudas correspondentes ao Plan de mellora de camiños municipais 2017-2018.</p>
    <p>Cuarto. Contía</p>
    <p>A contía global da convocatoria é de 15.998.687 €, distribuída en dúas anualidades:</p>
    <p>2017: 7.999.343,50 €.</p>
    <p>2018: 7.999.343,50 €.</p>
    <p>Quinto. Prazo de presentación de solicitudes</p>
    <p>O prazo para presentar as solicitudes será dun (1) mes, contado a partir do día seguinte ao da publicación no DOG da Resolución do 18 de maio de 2017 para a concesión, mediante resolución, das axudas correspondentes ao Plan de mellora de camiños municipais 2017-2018.</p>
    <p>Entenderase como último día do prazo o correspondente ao mesmo ordinal do día da publicación. Se o último día do prazo for inhábil, entenderase prorrogado ao primeiro día hábil seguinte.</p>
    <p>Sexto. Outros datos</p>
    <p>A concesión de axudas tramitarase en réxime de concesión directa, ao abeiro do artigo 19.4.c) da Lei 9/2007, do 13 de xuño, de subvencións de Galicia, en relación cos artigos 36.1.c) e 40 do Decreto 11/2009, do 8 de xaneiro, polo que se aproba o regulamento da citada lei.</p>
    <p>Os proxectos subvencionados recibirán unha porcentaxe de axuda do 100 % dos gastos subvencionables.</p>
    <p>Santiago de Compostela, 18 de maio de 2017</p>
    <footer><p>Miguel Ángel Pérez Dubois<br>Director xeral da Axencia Galega de Desenvolvemento Rural</p></footer>

