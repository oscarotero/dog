---
date: '2017-01-13'
id: G0423-020117-0007
page: 2006
number: 9
agency: Consellería de Infraestruturas e Vivenda
section: VI. Anuncios. a) Administración autonómica.
title: >-
  RESOLUCIÓN do 2 de xaneiro de 2017, da Dirección Xeral de Mobilidade, pola que
  se somete a información pública o Plan de accesibilidade do transporte
  interurbano ao centro urbano da Coruña.
range: Resolución
url: >-
  https://www.xunta.gal/dog/Publicados/2017/20170113/AnuncioG0423-020117-0007_gl.html
---
<p>A disposición adicional décimo segunda da Lei 14/2013, do 26 de decembro, de racionalización do sector público autonómico, establece que, co fin de mellorar as condicións de accesibilidade das persoas usuarias á rede de transporte público, ademais das formas de cooperación previstas na Lei 6/1996, do 9 de xullo, de coordinación dos servizos de transporte urbanos e interurbanos de viaxeiros por estrada, a Xunta de Galicia, a través da consellería competente en materia de mobilidade e transportes, poderá elaborar e, despois de oír os concellos interesados e as empresas contratistas dos servizos de transporte público afectadas, aprobar plans de accesibilidade do transporte interurbano ao centro urbano.</p>
    <p>A través destes plans concretaranse as novas rutas e fixaranse novos puntos de parada e interconexión das redes urbana e interurbana de transporte público e, unha vez aprobados, resultarán de directa e inmediata aplicación aos contratos de servizo de transporte público que resulten afectados.</p>
    <p>En desenvolvemento da indicada previsión legal, a Consellería de Infraestruturas e Vivenda desenvolveu o Plan de accesibilidade do transporte interurbano ao centro urbano da Coruña que foi sometido a información pública o 7 de xullo de 2016 durante vinte días hábiles, período en que se recibiron as alegacións dos interesados.</p>
    <p>Tras analizar as ditas alegacións e oídos os concellos interesados e as empresas contratistas dos servizos de transporte público afectadas, a Dirección Xeral de Mobilidade realizou unha serie de modificacións no plan, polo que se considera necesario volver sometelo a información pública.</p>
    <p>Por todo iso, para xeral coñecemento e en cumprimento do disposto artigo 42 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, sométese de novo a información pública o Plan de accesibilidade do transporte interurbano ao centro urbano da Coruña durante o prazo de vinte (20) días hábiles contados desde o día seguinte ao da publicación deste anuncio no <em>Diario Oficial de Galicia</em>. </p>
    <p>O texto íntegro deste documento poderase consultar na páxina web da Consellería de Infraestruturas e Vivenda: </p>
    <p>(http://civ.xunta.gal/seccion-tema/c/CIV_Transporte_de_viaxeiros?content=Direccion_Xeral_Mobilidade/Transporte_Publico/seccion.html&amp;std=Plan_accesibilidade_corunha.html).</p>
    <p>Santiago de Compostela, 2 de xaneiro de 2017 </p>
    <footer><p>Helena de Lucas de Santos<br>Directora xeral de Mobilidade</p></footer>

