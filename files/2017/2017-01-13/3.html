---
date: '2017-01-13'
id: C3B0-110117-0001
page: 1854
number: 9
agency: Presidencia da Xunta de Galicia
section: II. Autoridades e persoal. b) Nomeamentos.
title: >-
  DECRETO 194/2017, do 10 de xaneiro, polo que se nomean os membros da Xunta
  Electoral de Galicia.
range: Decreto
url: >-
  https://www.xunta.gal/dog/Publicados/2017/20170113/AnuncioC3B0-110117-0001_gl.html
---
<p>O artigo 14, no seu número 1, letras c) e d) da Lei 8/1985, do 13 de agosto, de eleccións ao Parlamento de Galicia, modificada pola Lei 15/1992, do 30 de decembro, establece que a Xunta Electoral de Galicia está composta, entre outros, por catro vogais maxistrados do Tribunal Superior de Xustiza de Galicia e por catro vogais profesores en activo das facultades de Dereito, de Ciencias Políticas ou de Socioloxía das universidades de Galicia.</p>
    <p>Comunicados polo presidente do Parlamento de Galicia, os vogais designados en virtude do artigo 14.1.c) e d) da Lei 8/1985, do 13 de agosto, de eleccións ao Parlamento de Galicia, e en cumprimento do disposto no artigo 15.1 da Lei 8/1985, do 13 de agosto, de eleccións ao Parlamento de Galicia,</p>
    <h2>DISPOÑO:</h2>
    <p>Artigo 1</p>
    <p>Nomear vogais xudiciais da Xunta Electoral de Galicia os maxistrados do Tribunal Superior de Xustiza de Galicia que a seguir se indican:</p>
    <p>– Antonio García Amor.</p>
    <p>– Fernando Alañón Olmedo.</p>
    <p>– Azucena Recio González.</p>
    <p>– José María Gómez y Díaz-Castroverde.</p>
    <p>Artigo 2</p>
    <p>Nomear vogais da Xunta Electoral de Galicia os profesores que a seguir se indican:</p>
    <p>– Ángel Gómez-Iglesias Casal.</p>
    <p>– Jesús Martínez Girón.</p>
    <p>– Santiago Antonio Roura Gómez.</p>
    <p>– Francisco Javier Sanjiao Otero.</p>
    <p>Disposición adicional</p>
    <p>De conformidade co establecido nos artigos 14.1.a) e 15.2 da Lei 8/1985, do 13 de agosto, de eleccións ao Parlamento de Galicia, a Xunta Electoral de Galicia está composta ademais por un presidente, que será o presidente do Tribunal Superior de Xustiza de Galicia, e un secretario, o letrado maior do Parlamento de Galicia.</p>
    <p>Disposición derradeira</p>
    <p>Este decreto entrará en vigor o mesmo día da súa publicación no <em>Diario Oficial de Galicia</em>.</p>
    <p>Santiago de Compostela, dez de xaneiro de dous mil dezasete</p>
    <footer><p>Alberto Núñez Feijóo<br>Presidente</p></footer>

