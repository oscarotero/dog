---
date: '2017-01-13'
id: L336-090117-0001
page: 2063
number: 9
agency: Concello de Xunqueira de Ambía
section: VI. Anuncios. b) Administración local.
title: >-
  ANUNCIO da aprobación definitiva do Plan de sectorización SUNDI-1 de
  Casnaloba.
range: Anuncio
url: >-
  https://www.xunta.gal/dog/Publicados/2017/20170113/AnuncioL336-090117-0001_gl.html
---
<p>O Pleno do Concello de Xunqueira de Ambía, na sesión extraordinaria que tivo lugar o día 15 de decembro de 2016, aprobou definitivamente o Plan de sectorización SUNDI-1 de Casnaloba.</p>
    <p>O contido íntegro do plan figura na páxina web do Concello de Xunqueira de Ambía (xunqueiradeambia.org).</p>
    <p>A normativa e ordenanzas foron remitidas ao BOP de Ourense para a súa publicación.</p>
    <p>No documento íntegro desenvólvense as seguintes medidas para o seguimento dos efectos no ambiente:</p>
    <p>• Medidas para a conservación dos ecosistemas e a biodiversidade.</p>
    <p>Asegurar o mantemento dos caudais ecolóxicos, protexer a vexetación e a fauna.</p>
    <p>• Medidas para o aforro enerxético e uso de renovables. </p>
    <p>Promover o aforro no consumo enerxético e a súa correspondente contribución á redución da emisión de gases de efecto invernadoiro e potenciar o uso de enerxías renovables nas infraestruturas previstas, mediante o uso de recursos renovables.</p>
    <p>• Mantemento do ciclo hídrico. Consumo de auga.</p>
    <p>– Mellorar o rendemento das instalacións proxectadas, optimizando as infraestruturas de almacenamento e distribución, minimizando as perdas que puidesen producirse.</p>
    <p>– Minimización, reutilización, reciclaxe e valoración dos residuos xerados nos procesos de tratamento de augas.</p>
    <p>– Potenciar a adecuación da demanda sustentable á oferta dos recursos dispoñibles, así como promover o seu aforro e a utilización eficiente.</p>
    <p>– Fomento do aforro de auga.</p>
    <p>• Atmosfera e cambio climático.</p>
    <p>Control das emisións contaminantes e prevención de ruídos.</p>
    <p>• Ciclo de materiais. Xestión de residuos.</p>
    <p>Descarga de materiais. Limitación das operacións de eliminación da vexetación. Xestión da terra vexetal, na fase de obras, na fase de explotación e na fase de abandono.</p>
    <p>• Prevención de incendios.</p>
    <p>Medidas preventivas. </p>
    <p>• Medidas compensatorias.</p>
    <p>Plantacións de frondosas.</p>
    <p>Contra o acordo pódese interpor, alternativamente, ben recurso de reposición potestativo, no prazo dun mes contado desde o día seguinte á publicación do presente anuncio, ante o Pleno deste Concello de conformidade cos artigos 123 e 124 da Lei 39/2015, do 1 de outubro, do procedemento administrativo común das administracións públicas, ben recurso contencioso-administrativo, ante a Sala do Contencioso-Administrativo do Tribunal Superior de Xustiza, no prazo de dous meses contados desde o día seguinte ao da publicación do presente anuncio, de conformidade co artigo 46 da Lei 29/1998, do 13 de xullo, da xurisdición contencioso-administrativa. Se se opta por interpor o recurso de reposición potestativo, non se poderá interpor recurso contencioso-administrativo ata que aquel sexa resolto expresamente ou se producise a súa desestimación por silencio. Todo iso sen prexuízo de que se poida exercer calquera outro recurso que se considere pertinente.</p>
    <p>Xunqueira de Ambía, 2 de xaneiro de 2017</p>
    <footer><p>José Luis Gavilanes Losada<br>Alcalde</p></footer>

