---
date: '2017-03-08'
id: L130-160217-0001
page: 11933
number: 47
agency: Concello da Coruña
section: VI. Anuncios. b) Administración local.
title: >-
  ANUNCIO de cambio de uso do Plan xeral de ordenación municipal vixente no
  edificio do Faro de Oza e no eido en que se asenta (expediente 631/2016/340).
range: Anuncio
url: >-
  https://www.xunta.gal/dog/Publicados/2017/20170308/AnuncioL130-160217-0001_gl.html
---
<p>O Pleno do Concello, na sesión que tivo lugar o 12 de decembro de 2016, adoptou, entre outros, o seguinte acordo:</p>
    <p>Primeiro. Cambiar o uso sanitario de titularidade pública SN (Pb) previsto polo Plan xeral de ordenación municipal de 2013, vixente no edificio do Faro de Oza e no eido en que se asenta, polo uso de equipamento de continxencia de titularidade pública EQ (Pb), coa finalidade de habilitar a súa utilización como local municipal de uso cidadán.</p>
    <p>Segundo. Publicar este acordo no Boletín Oficial da provincia e no Diario Oficial de Galicia.</p>
    <p>Terceiro. Notificar este acordo á Consellería de Medio Ambiente e Ordenación do Territorio, á Autoridade Portuaria da Coruña, aos departamentos municipais de Xestión do Solo, Licenzas e Disciplina Urbanística, á Sección de Patrimonio Urbanístico, ao Servizo de Edificación e á Oficina do SIX de Planeamento.</p>
    <p>Contra este acordo, que pon fin á vía administrativa, poderá interpoñer directamente recurso contencioso-administrativo no prazo de dous meses, contados a partir do día seguinte ao que reciba esta notificación, de conformidade co artigo 46 da Lei 29/1998, do 13 de xullo, da xurisdición contencioso-administrativa. Así mesmo, poderá interpoñer recurso potestativo de reposición no prazo dun mes, que comezará a contar desde o día seguinte ao que reciba esta notificación, de conformidade co artigo 123 da Lei 39/2015, do 1 de outubro, do procedemento administrativo común das administracións públicas, sen prexuízo de calquera outro que considere procedente.</p>
    <p>A Coruña, 6 de febreiro de 2017</p>
    <footer><p>O alcalde<br>P.D. (Decreto do 15.6.2015)<br>Xiao Varela Gómez<br>Concelleiro responsable de Rexeneración Urbana e Dereito á Vivenda</p></footer>

