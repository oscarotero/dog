---
date: '2017-03-08'
id: G0424-240217-0007
page: 11876
number: 47
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ANUNCIO do 23 de febreiro de 2017, da Secretaría Xeral Técnica da Consellería
  de Economía, Emprego e Industria, polo que se notifica a resolución do recurso
  de alzada RAI-DXI-120/12 (IN627A 2011/5-0).
range: Anuncio
url: >-
  https://www.xunta.gal/dog/Publicados/2017/20170308/AnuncioG0424-240217-0007_gl.html
---
<p>O 18 de xaneiro de 2017 o secretario xeral técnico da Consellería de Economía, Emprego e Industria, en uso da competencia delegada polo conselleiro en virtude da Orde do 10 de xuño de 2016 (DOG nº 131, do 12 de xullo), ditou resolución do recurso de alzada RAI-DXI-120/12 (IN627A 2011/5-0) interposto por María Dolores García Deschamps, Eduardo Parcero Garrido, Ángela Patiño Liñares, Rosa María Vázquez Mariñas e Isaac Nión Patiño.</p>
    <p>De conformidade co disposto nos artigos 44 e 46 da Lei 39/2015, do 1 de outubro, do procedemento administrativo común das administracións públicas, logo de ser intentada sen éxito a notificación persoal a través do servizo de Correos, notifícaselle a Isaac Nión Patiño a resolución antes referida.</p>
    <p>O interesado poderá recoller a notificación da resolución mediante comparecencia nas dependencias do Servizo Técnico-Xurídico da Consellería de Economía, Emprego e Industria, situadas no Edificio Administrativo San Caetano, s/n, bloque 5, 4ª planta, 15781 Santiago de Compostela, no prazo de dez (10) días hábiles contados desde o seguinte ao da publicación deste anuncio no BOE.</p>
    <p>Contra a referida resolución, que é definitiva en vía administrativa, cabe interpoñer recurso contencioso-administrativo ante o xulgado do contencioso-administrativo da circunscrición na cal o demandante teña o seu domicilio ou o de Santiago de Compostela, no prazo de dous meses contados a partir do día seguinte ao da súa comparecencia ou polo transcurso do prazo establecido no parágrafo anterior sen que o interesado compareza.</p>
    <p>Santiago de Compostela, 23 de febreiro de 2017</p>
    <footer><p>Borja Verea Fraiz<br>Secretario xeral técnico da Consellería de Economía, Emprego e Industria</p></footer>

