---
date: '2017-03-08'
id: G0426-220217-0008
page: 11900
number: 47
agency: Consellería do Medio Rural
section: VI. Anuncios. a) Administración autonómica.
title: >-
  RESOLUCIÓN do 21 de febreiro de 2017, da Dirección Xeral de Gandaría,
  Agricultura e Industrias Agroalimentarias, sobre constitucións, modificacións,
  disolucións e cancelacións de sociedades agrarias de transformación (SAT).
range: Resolución
url: >-
  https://www.xunta.gal/dog/Publicados/2017/20170308/AnuncioG0426-220217-0008_gl.html
---
<p>En cumprimento das funcións que están atribuídas a esta Dirección Xeral de Gandaría, Agricultura e Industrias Agroalimentarias, e para xeral coñecemento, acórdase publicar a relación das sociedades agrarias constituídas, modificadas, disoltas e canceladas conforme o Real decreto 1776/1981, do 3 de agosto, e da Orde a Consellería Agricultura, Gandería e Montes, do 29 de abril de 1988, inscritas no Rexistro de SAT de Galicia, que se citan.</p>
    <p>A) Constitucións:</p>
    <p>a) A sociedade agraria de transformación Láctear, SAT nº 1432 XUGA, de responsabilidade limitada e duración indefinida, con domicilio social na Curiscada, en Burres, Arzúa (A Coruña). Obxecto social: comercialización e transformación de produtos lácteos. Capital social, 2.000,00 euros representado por 4 títulos nominativos de 500,00 euros cada un deles. Número de socios: 4. Xunta Reitora integrada por: Xosé Luís Fernández Segade, presidente; María del Pilar Castro Vallo, secretaria; Manuel Ramos Garea e Jesús Gabriel Pereira Mato, vogal.</p>
    <p>B) Modificacións:</p>
    <p>a) A sociedade agraria de transformación Os Agros, SAT nº 1395 XUGA, na asemblea xeral do 18 de novembro de 2016 acordou:</p>
    <p>1. Aprobar a baixa, por falecemento, do socio Pedro Ramos Gerpe e a transmisión dos 26 títulos da súa participación no capital social (26.000,00 euros) á socia María Dorinda Castro Landeira.</p>
    <p>2. Como consecuencia das modificacións anteriores, o capital social queda distribuído entre os socios do seguinte xeito:</p>
    <table>
     <tbody>
      <tr>
       <td>María Estévez Nieto</td>
       <td>126 títulos</td>
       <td>126.000,00 €</td>
       <td>20,79 % participación</td>
      </tr>
      <tr>
       <td>María Ramos Castro</td>
       <td>177 títulos</td>
       <td>177.000,00 €</td>
       <td>29,21 % participación</td>
      </tr>
      <tr>
       <td>Javier Lage Estévez</td>
       <td>177 títulos</td>
       <td>177.000,00 €</td>
       <td>29,21 % participación</td>
      </tr>
      <tr>
       <td>María Dorinda Castro Landeira</td>
       <td>126 títulos</td>
       <td>126.000,00 €</td>
       <td>20,79 % participación</td>
      </tr>
     </tbody>
    </table>
    <p>3. Modificar o artigo 11 dos estatutos, que queda redactado como segue:</p>
    <p>«A Xunta Reitora é o órgano colexiado de goberno, representación e administración ordinaria da SAT, e corresponden a dirección da xestión económica e das actividades que se van desenvolver, estendendo a súa competencia a canto non estea atribuído á asemblea xeral.</p>
    <p>Para considerarse validamente constituída e adoptar acordos, requirirase a asistencia de, como mínimo, a metade dos seus membros.</p>
    <p>A Xunta Reitora estará composta por catro membros, os cales terán a condición de socios, elixidos para un período de catro anos, e que poden ser reelixidos.</p>
    <p>Os cargos que se desempeñarán na Xunta Reitora serán o de presidente, secretario e o resto dos compoñentes vogais; a súa elección, será efectuada de entre os socios, pola asemblea xeral, mediante o sistema de candidaturas pechadas encabezadas polos candidatos a presidente e a secretario».</p>
    <p>4. Renovar os cargos da Xunta Reitora, que pasa a estar composta por Javier Lage Estévez, presidente; María Ramos Castro, secretaria; María Estévez Nieto e María Dorinda Castro Landeira, vogais.</p>
    <p>b) A sociedade agraria de transformación Nimo, SAT nº 1005 XUGA, na asemblea xeral do 26 de novembro de 2016 acordou:</p>
    <p>1. Renovar os cargos da Xunta Reitora, que pasa a estar composta por María José Felipe García, presidenta; Nilo Felipe Fernández, secretario; Montserrat Felipe García e María Honorina García García, vogais.</p>
    <p>c) A sociedade agraria de transformación Daniberto, SAT nº 1221 XUGA, na asemblea xeral do 28 de novembro de 2016 acordou:</p>
    <p>1. Renovar os cargos da Xunta Reitora, composta por Fernando Pérez Chao, presidente; Daniel Pérez Pérez, secretario; Alberto Pérez Pérez, vogal.</p>
    <p>d) A sociedade agraria de transformación Os Puchos, SAT nº 1363 XUGA, na asemblea xeral do 7 de novembro de 2016 acordou:</p>
    <p>1. Renovar os cargos da Xunta Reitora, que pasa a estar composta por José Rielo Álvarez, presidente; José López Fernández, secretario; Jaime Fontal Millares, Mª Isabel Galdo Romero, Mª Paz Andrés Álvarez e Laura Millares Álvarez, vogais.</p>
    <p>e) A sociedade agraria de transformación Mantequerías Lomba, SAT nº 2162, na asemblea xeral do 22 de novembro de 2016 acordou:</p>
    <p>1. Renovar os cargos da Xunta Reitora, composta por Concepción García Feijoo, presidenta; Francisco Javier Outomuro Castro, secretario; José Francisco Ledo Taboada, vogal.</p>
    <p>f) A sociedade agraria de transformación Embutidos Lalinenses, SAT nº 884, na asemblea xeral do 25 de marzo de 2015 acordou:</p>
    <p>1. Modificar o artigo 9 dos estatutos sociais, que queda redactado como segue:</p>
    <p>«Son órganos de goberno da SAT;</p>
    <p>a) A Asemblea Xeral.</p>
    <p>b) A Xunta Reitora.</p>
    <p>c) O presidente.</p>
    <p>d) A Comisión Permanente».</p>
    <p>g) A sociedade agraria de transformación Regueiro Picón, SAT nº 1135, na asemblea xeral do 29 de decembro de 2016 acordou:</p>
    <p>1. Renovar os cargos da Xunta Reitora, composta por Amadeo Regueiro Mallo, presidente; Francisca Picón Sánchez, secretaria; Amadeo Regueiro Picón, vogal.</p>
    <p>h) A sociedade agraria de transformación Cuns, SAT nº 1261 XUGA, na asemblea xeral do 6 de xaneiro de 2017 acordou:</p>
    <p>1. Modificar o artigo 11 dos estatutos que queda redactado como segue:</p>
    <p>«A Xunta Reitora é o órgano colexiado de goberno, representación e administración ordinaria da SAT e correspóndelle a dirección da xestión económica e das actividades que se van desenvolver, estendendo a súa competencia a canto non estea atribuído á asemblea xeral. </p>
    <p>Para considerarse validamente constituída e adoptar acordos, requirirase a asistencia de, como mínimo, a metade dos seus membros.</p>
    <p>A Xunta Reitora estará composta por cinco membros, os cales terán a condición de socios, elixidos para un período de catro anos e que poden ser reelixidos.</p>
    <p>Os cargos que se desempeñarán na Xunta Reitora serán o de presidente, secretario, e o resto dos compoñentes terán a condición de vogais. A súa elección efectuarase por votación secreta, elixindo por separado presidente e secretario.</p>
    <p>A renovación farase por metade cada dous anos e na primeira metade renovaranse o presidente cos últimos dos vogais, e na segunda o secretario cos demais vogais. A un dos vogais asignaráselle a función de tesoureiro».</p>
    <p>2. Renovar os cargos da Xunta Reitora, composta por Germán Blanco Oroña, presidente; Mª Mercedes Pereira Cruz, secretaria; Manuel Blanco Pereira, Mª Dolores Blanco Pereira e Carina Isabel Blanco Pereira, vogais.</p>
    <p>i) A sociedade agraria de transformación Camino Duro, SAT nº 966 XUGA, na asemblea xeral do 9 de decembro de 2016 acordou:</p>
    <p>1. Renovar os cargos da Xunta Reitora, que pasa a estar composta por Luis Ignacio Camino Duro, presidente; María Teresa Camino Duro, secretaria; Manuel José Camino Duro e María Magdalena Veiga Salgueiros, vogais.</p>
    <p>j) A sociedade agraria de transformación Ganadería O Salgueiro, SAT nº 1244 XUGA, na asemblea xeral do 14 de xaneiro de 2017 acordou:</p>
    <p>1. Modificar o artigo 11 dos estatutos, que queda redactado como segue:</p>
    <p>«A Xunta Reitora é o órgano colexiado de goberno, representación e administración ordinaria da SAT e correspóndelle a dirección da xestión económica e das actividades que se desenvolverán, estendendo a súa competencia a canto non estea atribuído á asemblea xeral. </p>
    <p>Para considerarse validamente constituída e adoptar acordos, requirirase a asistencia de, como mínimo, a metade dos seus membros.</p>
    <p>A Xunta Reitora estará composta por tres membros, os cales terán a condición de socios, elixidos para un período de seis anos e que poden ser reelixidos.</p>
    <p>Os cargos que se desempeñarán na Xunta Reitora serán o de presidente, secretario e o resto dos compoñentes terán a condición de vogais. A súa elección efectuarase por votación secreta, elixindo por separado presidente e secretario.</p>
    <p>A renovación farase por metade cada tres anos e na primeira metade renovarase o presidente cos últimos dous vocais, e na segunda o secretario cos demais vogais. A un dos vogais asignaráselle a función de tesoureiro».</p>
    <p>2. Renovar os cargos da Xunta Reitora, que queda composta por Jesús Pena Juncal, presidente; Álvaro Alexis Pena Varela, secretario; Avelina Varela Varela, vogal.</p>
    <p>k) A sociedade agraria de transformación Domes, SAT nº 1019 XUGA, na asemblea xeral do 9 de xaneiro de 2017, acordou ratificar os seguintes acordos adoptados nas asembleas xerais do 25.6.2016 e 30.6.2016:</p>
    <p>1. Aprobar a baixa por falecemento do socio Pedro Manuel Corral Rico e a transmisión da súa participación no capital social, 4 títulos, á pretendida nova socia María Sanjurjo Manteiga.</p>
    <p>2. Aprobar a incorporación como socia de María Sanjurjo Manteiga.</p>
    <p>Como consecuencia das modificacións anteriores, o capital social queda distribuído entre os socios do seguinte xeito:</p>
    <table>
     <tbody>
      <tr>
       <td>María Sanjurjo Manteiga</td>
       <td>4 títulos</td>
       <td>3.005,06 €</td>
       <td>33,33 % participación</td>
      </tr>
      <tr>
       <td>Rocío Corral Sanjurjo</td>
       <td>4 títulos</td>
       <td>3.005,06 €</td>
       <td>33,33 % participación</td>
      </tr>
      <tr>
       <td>Carlos Francisco Vázquez Gil</td>
       <td>4 títulos</td>
       <td>3.005,06 €</td>
       <td>33,33 % participación</td>
      </tr>
     </tbody>
    </table>
    <p>3. Modificar os cargos da Xunta Reitora, que pasa a estar composta por María Sanjurjo Manteiga, presidenta; Rocío Corral Sanjurjo, secretaria; Carlos Francisco Vázquez Gil, vogal.</p>
    <p>l) A sociedade agraria de transformación Villarino, SAT nº 1010 XUGA, na asemblea xeral do 7 de febreiro de 2017 acordou:</p>
    <p>1. Renovar os cargos da Xunta Reitora composta por Julio Rivas y Granda, presidente; José Manuel Rivas y Granda, secretario; María Herminia Granda Díaz, vogal.</p>
    <p>m) A sociedade agraria de transformación Bouza do Rei, SAT nº 5730, na asemblea xeral do 13 de febreiro de 2017 aprobou a ratificación dos seguintes acordos adoptados na asemblea xeral que tivo lugar o 21 de novembro de 2016:</p>
    <p>1. Aprobar a baixa por falecemento do socio Valentín Castro Serantes e a transmisión da súa participación no capital social (28 títulos) á pretendida nova socia Ana Belén Castro Pérez.</p>
    <p>2. Aprobar a incorporación como socia de Ana Belén Castro Pérez.</p>
    <p>Como consecuencia das modificacións anteriores, o capital social queda distribuído entre os socios do seguinte xeito:</p>
    <table>
     <tbody>
      <tr>
       <td>Isidoro Serantes Serantes (NIF ...207K)</td>
       <td>84 títulos</td>
       <td>12.621,84 €</td>
       <td>20,00 %</td>
      </tr>
      <tr>
       <td>Feliciano Barral Martínez</td>
       <td>84 títulos</td>
       <td>12.621,84 €</td>
       <td>20,00 %</td>
      </tr>
      <tr>
       <td>Avelina Barral Diz</td>
       <td>84 títulos</td>
       <td>12.621,84 €</td>
       <td>20,00 %</td>
      </tr>
      <tr>
       <td>Isidoro Serantes Serantes (NIF ...810L)</td>
       <td>84 títulos</td>
       <td>12.621,84 €</td>
       <td>20,00 %</td>
      </tr>
      <tr>
       <td>Rosa Núñez Núñez</td>
       <td>56 títulos</td>
       <td>8.414,56 €</td>
       <td>13,33 %</td>
      </tr>
      <tr>
       <td>Ana Belén Castro Pérez</td>
       <td>26 títulos</td>
       <td>4.207,28 €</td>
       <td>6,67 %</td>
      </tr>
     </tbody>
    </table>
    <p>3. Modificación integral dos estatutos sociais, que quedan redactados tal e como figura no anexo á acta da asemblea xeral.</p>
    <p>4. Modificar os cargos da Xunta Reitora que, pasa a estar composta por Isidoro Serantes Serantes (NIF ...207K), presidente; Feliciano Barral Martínez, secretario; Avelina Barral Diz, Isidoro Serantes Serantes (NIF ...810L), Rosa Núñez Núñez e Ana Belén Castro Pérez, vogais.</p>
    <p>C) Disolucións:</p>
    <p>a) A sociedade agraria de transformación Campo da Abeleira, SAT nº 1246, na asemblea xeral do 2 de xaneiro de 2017, tomou o seguinte acordo:</p>
    <p>1. Aprobar o acordo de disolución da SAT e nomear a comisión liquidadora composta por Eduardo Iglesias Rodríguez, Mª Carmen Iglesias Bello e Jorge Iglesias Bello.</p>
    <p>D) Cancelacións:</p>
    <p>a) A sociedade agraria de transformación Proida, SAT nº 989 XUGA, mediante escritura pública do 14 de decembro de 2016 acordou:</p>
    <p>1. Aprobar a transformación de Proida, SAT nº 989 XUGA, en Ganadería Proida, S.L., inscrita no rexistro mercantil de Lugo no tomo 495, folio 77, folla LU-18705.</p>
    <p>Santiago de Compostela, 21 de febreiro de 2017</p>
    <footer><p>Belén Mª do Campo Piñeiro<br>Directora xeral de Gandaría, Agricultura e Industrias Agroalimentarias</p></footer>

