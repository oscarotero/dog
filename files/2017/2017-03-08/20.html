---
date: '2017-03-08'
id: G2411-160217-0004
page: 11855
number: 47
agency: Xulgado do Social número 2 de Santiago de Compostela
section: V. Administración de xustiza.
title: EDICTO (282/2014).
range: Edicto
url: >-
  https://www.xunta.gal/dog/Publicados/2017/20170308/AnuncioG2411-160217-0004_gl.html
---
<p>Eu, Marina Pilar García de Evan, letrada da Administración de xustiza do Xulgado do Social número 2 de Santiago de Compostela, fago saber que no procedemento sobre seguridade social 282/2014 deste xulgado do social, seguido por instancia de Javier Bendaña Rodríguez contra Malde Antic, S.L., Oyalia, S.L., Manuel Malde y Cía., S.R.C., Manuel Malde López, C.B., Servizo Público de Emprego Estatal, Óscar César Malde Pardo, Myrian Telleira González sobre seguridade social, se ditou a seguinte resolución:</p>
    <p>Resolvo.</p>
    <p>Que debo desestimar a demanda presentada por instancia de Javier Bendaña Rodríguez, representado e asistido polo letrado Sr. Febrero Bande, contra o Servizo Público de Emprego Estatal (SPEE) asistido e representado pola letrada Sra. García Castro, e contra as entidades Malde Antic, S.L., Oyalia, S.L., Manuel Bande y Cía., S.R.C., Manuel Malde López, C.B., e contra Óscar César Malde Pardo e Myrian Telleira González, en materia de Seguridade Social (prestación de desemprego), absolvendo as demandadas de todas as peticións formuladas na súa contra.</p>
    <p>Notifíquese ás partes a presente resolución.</p>
    <p>Modo de impugnación: advírtese ás partes que contra a presente resolución poderán interpoñer recurso de suplicación ante o Tribunal Superior de Xustiza que deberá ser anunciado por comparecencia, ou mediante escrito presentado na oficina xudicial dentro dos cinco días seguintes á notificación desta sentenza, ou por simple manifestación no momento en que se lle practique a notificación. Advírtase igualmente ao recorrente que non sexa traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros na conta aberta en Banesto a nome desta oficina xudicial co número 1596 clave 65, debendo indicar no campo concepto “recurso” seguido do código “34 Social Suplicación”, acreditando mediante a presentación do xustificante de ingreso no período comprendido ata a formalización do recurso así como; no caso de ter sido condenado en sentenza ao pagamento dalgunha cantidade, deberá consignar na conta de depósitos e consignacións aberta a cantidade obxecto de condena, ou formalizar aval bancario a primeiro requirimento indefinido pola devandita cantidade no que se faga constar a responsabilidade solidaria do avalista, incorporándoos a esta oficina xudicial co anuncio de recurso. En todo caso, o recorrente deberá designar letrado para a tramitación do recurso, ao momento de anuncialo.</p>
    <p>A anterior resolución entregarase á letrada da Administración de Xustiza para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mando e asino.</p>
    <p>E para que sirva de notificación en legal forma a Malde Antic, S.L., Oyalia, S.L., Manuel Malde y Cía., S.R.C., Manuel Malde López, C.B., Óscar César Malde Pardo, Myrian Telleira González, en ignorado paradoiro, expido o presente para a súa inserción no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 15 de febreiro de 2017 </p>
    <footer><p>A letrada da Administración de xustiza</p></footer>

