---
date: '2017-05-03'
id: G0244-270417-0002
page: 21706
number: 84
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 26 de abril de 2017 pola que se modifica a Resolución do 7 de
  marzo de 2017 pola que se establecen as bases reguladoras para a concesión de
  axudas económicas, en réxime de concorrencia non competitiva, dirixidas a
  empresas que realicen publicacións periódicas escritas integramente en galego
  e se procede á súa convocatoria para o ano 2017 (código de procedemento
  PR858A).
range: Resolución
url: >-
  https://www.xunta.gal/dog/Publicados/2017/20170503/AnuncioG0244-270417-0002_gl.html
---
<p>O 20 de marzo de 2017 publicouse no <em>Diario Oficial de Galicia</em> a Resolución do 7 de marzo de 2017 pola que se aproban as bases reguladoras para a concesión de axudas económicas, en réxime de concorrencia non competitiva, dirixidas a empresas que realicen publicacións periódicas escritas integramente en galego e se procede a súa convocatoria para o ano 2017 (código de procedemento PR858A).</p>
    <p>O artigo 9.1 do anexo I destas bases reguladoras establece a documentación complementaria que se presentará coa solicitude, entre a que se encontra a certificación actualizada ao ano da convocatoria da inscrición no Rexistro Mercantil. Esta inscrición é obrigatoria para as persoas xurídicas e potestativa para os empresarios individuais, polo que este certificado se considera como de necesaria presentación unicamente para as persoas obrigadas á inscrición. Cabe, polo tanto, modificar as bases para que só as persoas xurídicas deban presentar o certificado de inscrición no Rexistro Mercantil.</p>
    <p>O artigo 7.2 do anexo I destas bases reguladoras dispón que o prazo de presentación de solicitudes será dun mes contado a partir do día seguinte ao da súa publicación no <em>Diario Oficial de Galicia</em>. O dito prazo vence o 20 de abril de 2017.</p>
    <p>As bases reguladoras establecen por primeira vez para este procedemento a obriga da presentación telemática no caso de persoas xurídicas. Tendo en conta que é necesario un proceso de adaptación ás novas tecnoloxías, faise preciso ampliar o prazo de presentación de solicitudes establecido nas bases.</p>
    <p>En cumprimento do disposto no Decreto 103/1994, do 21 de abril, modificado polo Decreto 237/2008, do 16 de outubro, no que se establecen as axudas dirixidas ás publicacións escritas integramente en galego e en uso das facultades que teño conferidas, </p>
    <p class="dog-titulo">RESOLVO:</p>
    <p>Artigo único</p>
    <p>Modificación da Resolución do 7 de marzo de 2017 pola que se establecen as bases reguladoras para a concesión de axudas económicas, en réxime de concorrencia non competitiva, dirixidas a empresas que realicen publicacións periódicas escritas integramente en galego e se procede á súa convocatoria para o ano 2017 (código de procedemento PR858A).</p>
    <p>A Resolución do 7 de marzo de 2017 queda modificada como segue:</p>
    <p>Un. O artigo 9.1.b) das bases queda redactado como segue:</p>
    <p>«Certificación actualizada ao ano da convocatoria da inscrición no Rexistro Mercantil, só para persoas xurídicas.»</p>
    <p>Dous. O artigo 7.2 da convocatoria queda redactado como segue:</p>
    <p>«O prazo para a presentación das solicitudes rematará o 15 de maio de 2017.»</p>
    <p>Tres. Contra esta resolución poderá interpoñerse con carácter potestativo, recurso de reposición ante o mesmo órgano que ditou a resolución, no prazo dun mes contado a partir do día seguinte ao da súa publicación no <em>Diario Oficial de Galicia</em>.</p>
    <p>Alternativamente, poderá interpoñerse recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses, contados a partir do día seguinte ao da súa publicación no <em>Diario Oficial de Galicia</em>.</p>
    <p>Disposición derradeira única. <em>Entrada en vigor</em></p>
    <p>A presente resolución entrará en vigor a partir do día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 26 de abril de 2017</p>
    <footer><p>Mar Sánchez Sierra<br>Secretaria xeral de Medios</p></footer>

