---
date: '2017-07-12'
id: O3G1-060717-0001
page: 33688
number: 132
agency: Instituto Enerxético de Galicia
section: III. Outras disposicións.
title: >-
  RESOLUCIÓN do 6 de xullo de 2017 pola que se amplía a dotación orzamentaria
  prevista inicialmente na Resolución do 9 de febreiro de 2017 pola que se
  establecen as bases reguladoras e se anuncia a convocatoria de subvencións
  para a creación, a mellora e a ampliación de pequenas infraestruturas para
  proxectos de equipamentos térmicos de biomasa destinadas a particulares,
  cofinanciadas polo Fondo Europeo Agrícola de Desenvolvemento Rural (Feader) no
  marco do Programa de desenvolvemento rural (PDR) de Galicia 2014-2020, e se
  procede á selección das entidades colaboradoras que participarán na xestión
  destas subvencións.
range: Resolución
url: >-
  https://www.xunta.gal/dog/Publicados/2017/20170712/AnuncioO3G1-060717-0001_gl.html
---
<p>1. Mediante a Resolución do 9 de febreiro de 2017 desta dirección referida no encabezamento, publicada no <em>Diario Oficial de Galicia</em> número 43, do 2 de marzo, acordouse a aprobación das bases reguladoras xunto coa convocatoria de subvencións, cuxo procedemento administrativo de concesión tramitarase en réxime de concorrencia competitiva, para a creación, mellora e ampliación de pequenas infraestruturas para proxectos de equipamentos térmicos de biomasa, destinadas a particulares, para o ano 2017.</p>
    <p>Tal e como consta na parte expositiva da citada resolución, o financiamento desta convocatoria faise con cargo aos orzamentos do Instituto Enerxético de Galicia para o ano 2017; a procedencia dos fondos é de diversa natureza: fondos da Comunidade Autónoma, fondos comunitarios derivados do programa operativo Feader Galicia 2014-2020 e fondos dos orzamentos xerais do Estado.</p>
    <p>O artigo 2.1 das bases reguladoras relativo ao financiamento prevé unha dotación inicial de 2.265.000,00 euros con cargo á aplicación orzamentaria 09.A2.733A.780.1 e no parágrafo segundo dese mesmo artigo establécese a posibilidade de incrementar o crédito coa condición dunha maior dispoñibilidade derivada dalgunha das circunstancias previstas no artigo 30.2 do Decreto 11/2009, logo da aprobación da modificación orzamentaria que proceda.</p>
    <p>Na aplicación orzamentaria correspondente existe crédito dispoñible e co fin de atender as solicitudes admitidas para participar nesta convocatoria, cómpre ampliar a dotación orzamentaria consignada inicialmente.</p>
    <p>Polo anteriormente exposto, esta dirección</p>
    <p class="dog-titulo">RESOLVE:</p>
    <p>Primeiro. Ampliar a dotación de fondos inicialmente prevista nesta convocatoria na contía de 608.599,16 euros, polo que o importe total asignado para estas axudas con cargo á aplicación orzamentaria 09.A2.733A.780.1 tras esta ampliación ascende a 2.873.599,16 euros.</p>
    <p>Segundo. O incremento dos fondos distribuirase do seguinte xeito: </p>
    <table>
     <tbody>
      <tr>
       <td rowspan="2">Tipoloxía</td>
       <td colspan="3">Dotación orzamentaria (€)</td>
      </tr>
      <tr>
       <td>Importe inicial</td>
       <td>Modificación</td>
       <td>Importe final</td>
      </tr>
      <tr>
       <td>Grupo A1-A2-B1</td>
       <td>765.000,00</td>
       <td>608.599,16</td>
       <td>1.373.599,16</td>
      </tr>
      <tr>
       <td>Grupo B2-B3</td>
       <td>1.500.000,00</td>
       <td>0,00</td>
       <td>1.500.000,00</td>
      </tr>
      <tr>
       <td>Total</td>
       <td>2.265.000,00</td>
       <td>608.599,16</td>
       <td>2.873.599,16</td>
      </tr>
     </tbody>
    </table>
    <p>Terceiro. A dotación total da convocatoria pasa a ser de 2.873.599,16 euros, de acordo co seguinte cadro de financiamento desagregado por procedencia de fondos:</p>
    <table>
     <tbody>
      <tr>
       <td></td>
       <td>Dotación inicial</td>
       <td>Incremento</td>
       <td>Dotación final</td>
      </tr>
      <tr>
       <td>Feader</td>
       <td>1.125.000,00</td>
       <td>0,00</td>
       <td>1.125.000,00</td>
      </tr>
      <tr>
       <td>Fondos CCAA que cofinancian elixible</td>
       <td>262.500,00</td>
       <td>0,00</td>
       <td>262.500,00</td>
      </tr>
      <tr>
       <td>Fondos Estado que cofinancian</td>
       <td>112.500,00</td>
       <td>0,00</td>
       <td>112.500,00</td>
      </tr>
      <tr>
       <td>Fondos propios da Comunidade Autónoma</td>
       <td>765.000,00</td>
       <td>608.599,16</td>
       <td>1.373.599,16</td>
      </tr>
      <tr>
       <td>Total</td>
       <td>2.265.000,00</td>
       <td>608.599,16</td>
       <td>2.873.599,16</td>
      </tr>
     </tbody>
    </table>
    <p>Cuarto. A presente ampliación, unha vez publicada no <em>Diario Oficial de Galicia</em>, non implicará apertura de prazo para presentar novas solicitudes.</p>
    <p>Quinto. De acordo co disposto no artigo 32.3 da Lei 39/2015, do 1 de outubro, do procedemento administrativo común das administracións públicas, contra o presente acordo non cabe recurso de ningún tipo.</p>
    <p>Santiago de Compostela, 6 de xullo de 2017</p>
    <footer><p>Ángel Bernardo Tahoces<br>Director do Instituto Enerxético de Galicia</p></footer>

