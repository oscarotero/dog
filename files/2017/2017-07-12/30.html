---
date: '2017-07-12'
id: G0424-240517-0015
page: 33725
number: 132
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ACORDO do 22 de maio de 2017, da Xefatura Territorial da Coruña, polo que se
  somete a información pública a solicitude de autorización administrativa
  previa e de construción dunha instalación de distribución eléctrica no
  concello de Ordes (expediente IN407A 2016/3015-1).
range: Acordo
url: >-
  https://www.xunta.gal/dog/Publicados/2017/20170712/AnuncioG0424-240517-0015_gl.html
---
<p>Expediente: IN407A 2016/3015-1.</p>
    <p>Solicitante: Unión Distribuidores Electricidad, S.A.</p>
    <p>Denominación: modificado LMT aérea SC 20 kV punto fronteira Ordes.</p>
    <p>Concello: Ordes.</p>
    <p>Características técnicas:</p>
    <p>Modificación da liña aérea de media tensión 20 kV existente, circuíto simple (SC), cunha lonxitude de 1,360 km sobre apoios de formigón e celosía, substituíndo o condutor existente por condutor recuberto CCX50-AL3 20 kV. Orixe no apoio nº 41 C-2000/4T da liña LMT As Pardiñas-CTC Peñasco e final no apoio da derivada a CT punto de entrega Ordes propiedade de Unión Fenosa Distribución, S.A.</p>
    <p>Lexislación de aplicación:</p>
    <p>Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 1 de decembro).</p>
    <p>Resolución do 19 de febreiro de 2014 pola que se aproba o procedemento de autorización administrativa de construción de acordo co previsto na Lei 24/2013, do 26 de decembro, do sector eléctrico (DOG núm. 54, do 19 de marzo de 2014).</p>
    <p>Todas aquelas persoas ou entidades que se consideren afectadas poderán examinar o expediente e presentar alegacións no Servizo de Enerxía e Minas da Xefatura Territorial da Consellería de Economía, Emprego e Industria, sita na rúa Vicente Ferrer, 2, 2º andar, 15071 A Coruña, no prazo de vinte días a partir do día seguinte ao da última publicación deste acordo.</p>
    <p>A Coruña, 22 de maio de 2017</p>
    <footer><p>Isidoro Martínez Arca<br>Xefe territorial da Coruña</p></footer>

