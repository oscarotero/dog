---
date: '2017-03-16'
id: G0423-100317-0001
page: 12969
number: 53
agency: Consellería de Infraestruturas e Vivenda
section: IV. Oposicións e concursos.
title: >-
  ORDE do 6 de marzo de 2017 pola que se declara deserto un posto de traballo
  vacante nesta consellería convocado para a provisión, polo sistema de libre
  designación, pola Orde do 23 de xullo de 2016 (Diario Oficial de Galicia
  número 147, do 4 de agosto).
range: Orde
url: >-
  https://www.xunta.gal/dog/Publicados/2017/20170316/AnuncioG0423-100317-0001_gl.html
---
<p>Por Orde do 23 de xullo de 2016 (Diario Oficial de Galicia núm. 147, do 4 de agosto), e de conformidade co establecido no artigo 92 da Lei 2/2015, do 29 de abril, de emprego público de Galicia, convocouse para a súa provisión, polo sistema de libre designación, o posto de traballo vacante nesta consellería que se detalla no anexo desta orde.</p>
    <p>De conformidade co establecido no artigo 92 da Lei 2/2015, do 29 de abril, de emprego público de Galicia e demais de xeral e pertinente aplicación e por proposta da Dirección Xeral de Mobilidade, no uso das atribucións conferidas no artigo 17.2.c) da mesma lei, a conselleira de Infraestruturas e Vivenda</p>
    <p>DISPÓN:</p>
    <p>Primeiro. Declarar deserta a convocatoria pública para a provisión, polo sistema de libre designación, do posto de traballo que se detalla no anexo desta orde.</p>
    <p>Segundo. Contra esta orde, que pon fin á vía administrativa, as persoas interesadas poderán interpoñer recurso potestativo de reposición ante a conselleira de Infraestruturas e Vivenda, no prazo dun mes contado desde o día seguinte ao da súa publicación no Diario Oficial de Galicia, de conformidade co establecido na Lei 39/2015, do 1 de outubro, do procedemento administrativo común das administracións públicas, ou poderán impugnala directamente ante o xulgado do contencioso-administrativo competente no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 6 de marzo de 2017</p>
    <footer><p>Ethel Mª Vázquez Mourelle<br>Conselleira de Infraestruturas e Vivenda</p></footer>
    <h2>ANEXO </h2>
    <p>Denominación do posto de traballo: Xefatura do Servizo de Estudos e Apoio Xurídico.</p>
    <p>Código do posto de traballo: IV.C03.00.000.15770.040.</p>
    <p>Centro directivo: Dirección Xeral de Mobilidade.</p>
    <p>Localidade: Santiago de Compostela.</p>
    <p>Corpo/escala: xeral.</p>

