---
date: '2017-05-10'
id: G1440-190417-0001
page: 22960
number: 89
agency: Deputación Provincial de Ourense
section: VI. Anuncios. b) Administración local.
title: >-
  ANUNCIO polo que a Deputación asume a competencia delegada nela polo Concello
  de Melón sobre recadación executiva do imposto de bens inmobles e do imposto
  de vehículos de tracción mecánica.
range: Anuncio
url: >-
  https://www.xunta.gal/dog/Publicados/2017/20170510/AnuncioG1440-190417-0001_gl.html
---
<p>De conformidade co disposto no artigo 7 do Real decreto lexislativo 2/2004 e 106.3ºda Lei 7/1985, e cumprindo o que acordou a Corporación Provincial, na sesión do día 24 de febreiro de 2017, faise público que a Deputación Provincial de Ourense asume a competencia delegada nela polo Concello de Melón (recadación executiva do imposto de bens inmobles e do imposto de vehículos de tracción mecánica) nas condicións xerais establecidas e que se detallan no anuncio publicado por esta Corporación no DOG do día 19.9.1994.</p>
    <p>O contido da delegación abranguerá o exercicio de todas as facultades necesarias para a realización da recadación en vía executiva e de todos os actos administrativos necesarios para a xestión dos ditos procedementos, incluída a emisión da providencia de constrinximento e a resolución dos recursos administrativos contra os actos de recadación executiva.</p>
    <p>Para o exercicio da competencia delegada o Concello debería remitir as oportunas certificacións de descuberto dos tributos a que se refire.</p>
    <p>A taxa que deberá satisfacer o Concello pola prestación do servizo de recadación en período executivo será o 100 % da recarga de constrinximento que debe pagar o debedor tributario, conforme co establecido no artigo 6, alínea b), da ordenanza fiscal reguladora da taxa pola prestación dos servizos de xestión, inspección e recadación da Deputación Provincial de Ourense. A Deputación deducirá da transferencia do importe recadado a cantidade correspondente á taxa liquidada, sen prexuízo da notificación da dita liquidación na forma prevista no artigo 9 da ordenanza fiscal.</p>
    <p>A presente delegación estará vixente ata o 30 de setembro de 2020, prorrogarase tacitamente por períodos de 4 anos se ningunha das partes mostra expresamente a súa vontade en contra, comunicándollo á outra cunha antelación inferior a 6 meses á data sinalada ou á de calquera dos períodos de prórroga.</p>
    <p>A data de inicio de efectos desta delegación e o prazo da súa vixencia axustaranse ás normas que ten establecidas esta Deputación.</p>
    <p>Ourense, 6 de abril de 2017 </p>
    <footer><p>José Manuel Baltar Blanco<br>Presidente da Deputación Provincial de Ourense</p></footer>

