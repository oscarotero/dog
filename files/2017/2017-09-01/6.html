---
date: '2017-09-01'
id: G0422-180817-0001
page: 41370
number: 166
agency: Consellería de Medio Ambiente e Ordenación do Territorio
section: III. Outras disposicións.
title: >-
  ORDE do 11 de xullo de 2017 de aprobación definitiva da modificación puntual
  número 2 do Plan xeral de ordenación municipal de Oleiros, no ámbito do POL
  Coruxo-I, excluíndo as parcelas que remataron o proceso de cesión e
  urbanización.
range: Orde
url: >-
  https://www.xunta.gal/dog/Publicados/2017/20170901/AnuncioG0422-180817-0001_gl.html
---
<p>O Concello de Oleiros remite a modificación puntual referida en solicitude da súa aprobación definitiva, ao abeiro do artigo 60.16 da Lei 2/2016, do solo de Galicia (LSG), e no artigo 144.16 do seu regulamento (RLSG) aprobado polo Decreto 143/2016.</p>
    <p>Logo de analizar a documentación remitida, redactada por Oficina de Planeamento, S.A., en relación coas observacións do informe da SXOTU do 3.6.2016; e vista a proposta literal que nesta mesma data eleva a Dirección Xeral de Ordenación do Territorio e Urbanismo, resulta:</p>
    <p>I. Antecedentes.</p>
    <p>1. O Concello de Oleiros dispón na actualidade dun Plan xeral de ordenación municipal aprobado definitivamente polas ordes da CPTOPT do 11.3.2009 e do 11.12.2014.</p>
    <p>2. A Secretaría Xeral de Ordenación do Territorio e Urbanismo emitiu o 3.6.2016, informe de contestación no trámite de consultas previsto no artigo 60.4 da LSG.</p>
    <p>3. A Secretaría Xeral de Calidade e Avaliación Ambiental formulou o informe ambiental estratéxico sobre a modificación con data do 9.6.2016, no cal se resolve non someter a modificación a avaliación ambiental estratéxica ordinaria. No marco do proceso de consultas previas, constan informes:</p>
    <p>a) Da Dirección Xeral de Pesca, Acuicultura e Innovación Tecnolóxica do 16.3.2016, no cal se indica o non impacto da actuación sobre as súas competencias.</p>
    <p>b) Do Instituto de Estudos do Territorio do 15.3.2016, no cal se indica que a modificación non xerará efectos significativos na paisaxe.</p>
    <p>c) Do Servizo de Montes da Coruña da Consellería do Medio Rural do 4.2.2016, no que non se fan obxeccións.</p>
    <p>4. Consta informe do arquitecto municipal do 19.8.2016, favorable; informe da coordinadora dos servizos urbanísticos do 29.8.2016; e outro da secretaria do concello do 20.9.2016, favorables á aprobación inicial (artigo 60.6 da LSG).</p>
    <p>5. O concello pleno aprobou inicialmente a modificación o 29.9.2016. Foi sometida a información pública polo prazo de dous meses (La Voz de Galicia do 11 de outubro de 2016 e Diario Oficial de Galicia do 19 de outubro), e non foron presentadas alegacións.</p>
    <p>6. No que afecta os informes sectoriais autonómicos (artigo 60.7 da LSG) resulta:</p>
    <p>a) Foron emitidos todos os informes sectoriais autonómicos preceptivos:</p>
    <p>• A Subdirección Xeral de Planificación e Protección Civil o 23.12.2016, no cal se indica que non é necesario someter a modificación a informe da Comisión Galega de Protección Civil.</p>
    <p>• A Axencia Galega de Infraestruturas o 30.1.2017, favorable.</p>
    <p>• O Instituto de Estudos do Territorio o 20.1.2017, sen obxección.</p>
    <p>• A Subdirección Xeral de Xestión do Dominio Público Hidráulico de Augas de Galicia informe do 8.3.2017, favorable condicionado ás prescricións sinaladas.</p>
    <p>• A Dirección Xeral de Patrimonio Cultural o 7.2.2017, favorable condicionado.</p>
    <p>b) Deuse audiencia aos concellos limítrofes da Coruña, Cambre, Culleredo e Sada. Responderon os concellos de Cambre (informe do arquitecto municipal do 15.11.2016, sen obxeccións) e A Coruña (informe do Departamento de Planeamento do 25.11.2016, sen obxeccións).</p>
    <p>7. En materia de informes sectoriais non autonómicos, consta informe favorable da Dirección Xeral de Aviación Civil, con data do 19.10.2016.</p>
    <p>8. Constan informes do arquitecto municipal do 16.2.2017 e do 10.3.2017, sobre o cumprimento das condicións de patrimonio cultural; e informe da coordinadora dos servizos urbanísticos do 10.3.2017, favorable á aprobación provisional.</p>
    <p>9. A modificación foi aprobada provisionalmente polo Concello Pleno do 30.3.2017.</p>
    <p>II. Obxecto e descrición do proxecto.</p>
    <p>1. A modificación puntual afecta o polígono de solo urbano non consolidado Coruxo I, do vixente plan xeral, situado nas proximidades de Santa Cruz, cunha superficie de 10.604 m2, edificabilidade de 0,6 m2/m2 e cunha ordenación detallada que prevé un vial lonxitudinal, sen reservas de solo para dotacións urbanísticas.</p>
    <p>2. No ámbito existen tres parcelas catastrais 3292609NH5939S, 3292628NH5939S e 3292629NH5939S, das cales constan de licenzas de parcelación e edificación dos anos 1998 e 1999, estando na actualidade urbanizada a súa fronte.</p>
    <p>3. A modificación parte da consideración destas tres parcelas como solo urbano consolidado, polo que propón a súa exclusión do polígono, cualificándoas como solo urbano consolidado coa ordenanza 2B de extensión de vivenda unifamiliar, cunha edificabilidade máxima de 0,5 m2/m2. O polígono Coruxo I queda reducido a 7.582 m2, coa mesma ordenanza e edificabilidade que no plan vixente. Así mesmo, proponse unha lixeira alteración do trazado da vía do polígono.</p>
    <p>III. Análise e consideracións.</p>
    <p>1. Réxime legal aplicable á modificación.</p>
    <p>O regulamento da LSG aprobado polo Decreto 143/2016 (RLSG) non é de aplicación á modificación, ao ter sido aprobada inicialmente esta antes da entrada en vigor deste (disposición transitoria primeira do RLSG).</p>
    <p>A competencia para a aprobación definitiva corresponde a esta consellería (artigos 61.2 e 83.5 da LSG).</p>
    <p>O Plan de ordenación do litoral (POL) aprobado polo Decreto 20/2011 non resulta de aplicación por tratarse de solos que adquiren a categoría de solo urbano consolidado en virtude dun expediente de modificación do planeamento xeral vixente (artigo 3.2 da normativa do POL).</p>
    <p>2. Razóns de interese público (artigo 83.1 e concordantes da LSG).</p>
    <p>Os fins expostos na memoria, canto a atribuír aos terreos a categoría que lles corresponde legalmente conforme o seu estado xurídico e físico, poden entenderse compatibles co interese público para os efectos da formulación da modificación do plan xeral (punto III.1 do informe da SXOTU do 3.6.2016).</p>
    <p>En canto ao trazado da vía, ao tratarse dunha alteración de pequena entidade da ordenación do solo urbano, enténdese que a valoración da súa oportunidade e conveniencia, desde o punto de vista urbanístico, corresponde ao Concello de Oleiros (punto III.1 do informe).</p>
    <p>3. Contido da modificación.</p>
    <p>O proxecto de modificación aprobado provisionalmente correspóndese co borrador informado pola Secretaría Xeral de Ordenación do Territorio e Urbanismo o 3.6.2016 sen obxeccións en canto ao contido. Só se introduciron os cambios precisos para as mencións á tramitación posterior, a adaptación formal á LSG e ao contido do informe emitido en materia de patrimonio cultural, sobre a valoración dun hórreo existente no ámbito e a necesidade de someter a informe nesa materia as actuacións de desenvolvemento do polígono.</p>
    <p>A competencia para resolver sobre a aprobación definitiva do planeamento xeral corresponde á CMAOT, de conformidade co disposto nos artigos 89 e 93.4 da LOUG; e no artigo 4 do Decreto 167/2015, do 13 de novembro, polo que se establece a estrutura orgánica da CMAOT, en relación co artigo 3 e as disposicións adicional décima e transitoria segunda do Decreto 177/2016, do 15 de decembro, polo que se fixa a estrutura orgánica da vicepresidencia e das consellerías da Xunta de Galicia.</p>
    <p>IV. Resolución.</p>
    <p>En consecuencia, visto o que antecede, e ao abeiro do artigo 60.16 da Lei 2/2016, do solo de Galicia,</p>
    <h2>RESOLVO:</h2>
    <p>1. Outorgar a aprobación definitiva á modificación puntual nº 2 do Plan xeral de ordenación municipal de Oleiros (A Coruña) no ámbito do POL Coruxo-I.</p>
    <p>2. De conformidade co disposto polos artigos 92 da Lei 9/2002 e 70 da Lei 7/1985, do 2 de abril, reguladora das bases de réxime local, o concello deberá publicar no BOP a normativa e ordenanzas do PXOM aprobado definitivamente.</p>
    <p>3. Notifíquese esta orde ao Concello e publíquese no Diario Oficial de Galicia.</p>
    <p>4. Contra esta orde cabe interpoñer recurso contencioso-administrativo ante a Sala do Tribunal Superior de Xustiza de Galicia, no prazo de dous meses, que se contarán desde o día seguinte ao da súa publicación, segundo dispoñen os artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 11 de xullo de 2017</p>
    <footer><p>Beatriz Mato Otero<br>Conselleira de Medio Ambiente e Ordenación do Territorio</p></footer>

