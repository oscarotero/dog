---
date: '2017-10-06'
id: G0181-280917-0001
page: 47292
number: 191
agency: Axencia Galega de Infraestruturas
section: VI. Anuncios. a) Administración autonómica.
title: >-
  RESOLUCIÓN do 27 de setembro de 2017, do Servizo  Provincial de Pontevedra,
  pola que se sinala a data para o pagamento dos depósitos previos e a
  formalización das actas de ocupación dos bens e dereitos afectados polo
  proxecto de construción de mellora da estrada PO-353, treito Pancenteo-Marzán,
  puntos quilométricos 3+150 ao 5+360, de clave PO/14/076.02, no concello do
  Rosal.
range: Resolución
url: >-
  https://www.xunta.gal/dog/Publicados/2017/20171006/AnuncioG0181-280917-0001_gl.html
---
<p>En cumprimento do disposto no artigo 49 do Regulamento de expropiación forzosa do 26 de abril de 1957, este servizo acordou efectuar o pagamento dos depósitos previos e indemnizacións por rápida ocupación correspondentes ao expediente de expropiación forzosa instruído para o termo municipal do Rosal con motivo das obras do proxecto de construción de mellora da estrada PO-353, treito Pancenteo-Marzán, pp.qq. 3+150 ao 5+360, de clave PO/14/076.02, o cal terá lugar:</p>
    <p>Termo municipal do Rosal.</p>
    <p>Lugar: Casa do Concello do Rosal.</p>
    <p>Data: 19 de outubro de 2017, das 10.00 ás 11.00 horas.</p>
    <p>No suposto de non terse xuntado a documentación acreditativa da titularidade, procederase á consignación do importe na Caixa Xeral de Depósitos da Consellería de Facenda da Xunta de Galicia.</p>
    <p>En cumprimento do artigo 55 do Regulamento de expropiación forzosa, convócase o acto de formalización das actas de ocupación, que terá lugar:</p>
    <p>Termo municipal do Rosal.</p>
    <p>Lugar: Casa do Concello do Rosal.</p>
    <p>Data: 19 de outubro de 2017, das 10.00 ás 13.00 horas, desde o A ata Otero Rodríguez, Generosa.</p>
    <p>Data: 20 de outubro de 2017, das 10.00 ás 13.00 horas, desde Pérez, Dolores ata o Z.</p>
    <p>No mesmo acto ofertaranse aos propietarios as valoracións establecidas pola Administración para cada un dos predios en concepto de mutuo acordo.</p>
    <p>O que se fai público para xeral coñecemento advertindo as persoas interesadas de que na acta figurarán os donos da cousa ou titulares do dereito expropiado e de que non se admite representación senón por medio de poder debidamente autorizado, xa sexa xeral ou particular para este caso, debendo achegar a documentación necesaria para acreditar a sucesión en caso de figurar o terreo a nome de herdeiros; e que deberán identificarse co documento nacional de identidade ou, na súa falta, polo coñecemento directo que testifiquen o alcalde ou o secretario do concello.</p>
    <p>Conforme establece o artigo 44 da Lei 39/2015, do 1 de outubro, do procedemento administrativo común das administracións públicas, a publicación desta resolución no <em>Boletín Oficial del Estado</em> servirá como notificación aos posibles interesados que non puidesen ser identificados, aos titulares de bens e dereitos que sexan descoñecidos, a aqueles cuxo domicilio se ignore, ou ben a quen, intentada a súa notificación, non se lle puidese efectuar.</p>
    <p>Pontevedra, 27 de setembro de 2017</p>
    <footer><p>Fausto Núñez Vilar<br>Xefe do Servizo Provincial de Pontevedra</p></footer>

