---
date: '2017-12-29'
id: G0003-221217-0001
page: 59534
number: 246
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 21 de decembro de 2017, da Dirección Xeral de Recursos Humanos,
  pola que se actualiza a relación de potenciais destinos do concurso de
  traslados aberto e permanente para a provisión de prazas básicas de persoal
  estatutario de xestión e servizos, convocado mediante a Resolución do 29 de
  novembro de 2017.
range: Resolución
url: >-
  https://www.xunta.gal/dog/Publicados/2017/20171229/AnuncioG0003-221217-0001_gl.html
---
<p>Mediante a Resolución da Dirección Xeral de Recursos Humanos do 20 de novembro de 2017 (<em>Diario Oficial de Galicia</em> núm. 227, do 29 de novembro) aprobáronse as bases do procedemento de concurso de traslados aberto e permanente para a provisión de prazas básicas de persoal estatutario do Sistema público de saúde de Galicia.</p>
    <p>Na súa base 3.5.1 disponse que o formulario de participación fará visibles, para a súa selección polo/a concursante, os potenciais destinos, prazas básicas do cadro de persoal das institucións sanitarias, a que poderá optar o/a profesional en función da súa categoría/especialidade de pertenza, con independencia da súa ocupación na data de solicitude por persoal temporal ou fixo. Tales destinos identificaranse por centro, localidade e, se for o caso, quenda de traballo.</p>
    <p>De conformidade coa disposición derradeira da antedita resolución, con data do 30 de novembro de 2017 (<em>Diario Oficial de Galicia</em> núm. 228) convocouse concurso de traslados aberto e permanente para a provisión de prazas básicas de persoal estatutario de xestión e servizos.</p>
    <p>Ao resultar necesario efectuar unha actualización na relación publicada en Fides/expedient-e dos potenciais destinos das categorías de celador/a e persoal de servizos xerais, esta dirección, en virtude das facultades conferidas polo Decreto 43/2013, do 21 de febreiro, polo que se establece a estrutura orgánica do Servizo Galego de Saúde (DOG núm. 47, do 7 de marzo) e o artigo 4 da Orde do 5 de xullo de 2012 sobre delegación de competencias en órganos centrais e periféricos do Servizo Galego de Saúde (DOG núm. 139, do 20 de xullo), </p>
    <h2>RESOLVE:</h2>
    <p>Primeiro. Actualizar a relación publicada en Fides/expedient-e dos potenciais destinos aos cales poden optar os/as profesionais das categorías de celador/a e persoal de servizos xerais, coa inclusión, desde a data de publicación da presente resolución no <em>Diario Oficial de Galicia</em>, dos destinos que se indican no anexo.</p>
    <p>Segundo. Os/as aspirantes das categorías de celador/a e persoal de servizos xerais que formalizasen e presentasen por rexistro electrónico o seu formulario de participación no concurso de traslados e desexen efectuar unha modificación deste para incorporaren algún dos destinos relacionados no anexo, deberán efectuar esta modificación a través de Fides/expedient-e. Para iso, o/a profesional deberá acceder ao seu formulario de inscrición, xa formalizado, efectuar sobre este os cambios na selección de prazas que considere oportunos e presentar o formulario de participación coas modificacións efectuadas, por rexistro electrónico, nos termos que se indican na Resolución do 20 de novembro de 2017 (<em>Diario Oficial de Galicia</em> núm. 227, do 29 de novembro).</p>
    <p>Aqueles/as profesionais destas categorías que, tendo presentado a súa solicitude de participación no concurso, non desexen efectuar ningunha modificación no/s destino/s seleccionado/s, non terán que realizar ningunha actuación.</p>
    <p>Terceiro. Con carácter excepcional, para as categorías de celador/a e persoal de servizos xerais, e exclusivamente para o primeiro ciclo de adxudicación, admitiranse as solicitudes de participación e petición de destinos que consten rexistradas en Fides/expedient-e e formalmente presentadas ata o 31 de xaneiro de 2018.</p>
    <p>Santiago de Compostela, 21 de decembro de 2017</p>
    <footer><p>Margarita Prado Vaamonde<br> Directora xeral de Recursos Humanos</p></footer>
    <h2>ANEXO</h2>
    <h2>Prazas ofertadas</h2>
    <h2>Celador/a</h2>
    <table>
     <thead>
      <tr>
       <td>Código</td>
       <td>Centro directivo</td>
       <td>Centro/s</td>
       <td>Concello/s</td>
       <td>Área sanitaria</td>
       <td>Quenda</td>
      </tr>
     </thead>
     <tbody>
      <tr>
       <td>6300044</td>
       <td>EOXI da Coruña</td>
       <td>Arteixo PAC</td>
       <td>Arteixo</td>
       <td>Coruña, A</td>
       <td>PAC</td>
      </tr>
      <tr>
       <td>41000044</td>
       <td>EOXI da Coruña</td>
       <td>Oleiros PAC</td>
       <td>Oleiros</td>
       <td>Coruña, A</td>
       <td>PAC</td>
      </tr>
      <tr>
       <td>62700044</td>
       <td>EOXI da Coruña</td>
       <td>Vimianzo PAC</td>
       <td>Vimianzo</td>
       <td>Coruña, A</td>
       <td>PAC</td>
      </tr>
      <tr>
       <td>35900044</td>
       <td>EOXI de Ferrol</td>
       <td>Narón PAC</td>
       <td>Narón</td>
       <td>Ferrol</td>
       <td>PAC</td>
      </tr>
      <tr>
       <td>11800044</td>
       <td>EOXI de Pontevedra e O Salnés</td>
       <td>Bueu PAC</td>
       <td>Bueu</td>
       <td>Pontevedra</td>
       <td>PAC</td>
      </tr>
      <tr>
       <td>47700044</td>
       <td>EOXI de Pontevedra e O Salnés</td>
       <td>Pontevedra-Poio PAC</td>
       <td>Pontevedra</td>
       <td>Pontevedra</td>
       <td>PAC</td>
      </tr>
      <tr>
       <td>55000044</td>
       <td>EOXI de Pontevedra e O Salnés</td>
       <td>Sanxenxo PAC</td>
       <td>Sanxenxo</td>
       <td>Pontevedra</td>
       <td>PAC</td>
      </tr>
      <tr>
       <td>1300044</td>
       <td>EOXI de Santiago de Compostela</td>
       <td>A Estrada PAC</td>
       <td>Estrada, A</td>
       <td>Santiago de C.</td>
       <td>PAC</td>
      </tr>
      <tr>
       <td>10300044</td>
       <td>EOXI de Santiago de Compostela</td>
       <td>Bertamiráns PAC</td>
       <td>Ames</td>
       <td>Santiago de C.</td>
       <td>PAC</td>
      </tr>
      <tr>
       <td>26800044</td>
       <td>EOXI de Santiago de Compostela</td>
       <td>Lalín PAC</td>
       <td>Lalín</td>
       <td>Santiago de C.</td>
       <td>PAC</td>
      </tr>
      <tr>
       <td>35300044</td>
       <td>EOXI de Santiago de Compostela</td>
       <td>Muros PAC</td>
       <td>Muros</td>
       <td>Santiago de C.</td>
       <td>PAC</td>
      </tr>
      <tr>
       <td>36900044</td>
       <td>EOXI de Santiago de Compostela</td>
       <td>Negreira PAC</td>
       <td>Negreira</td>
       <td>Santiago de C.</td>
       <td>PAC</td>
      </tr>
      <tr>
       <td>44400044</td>
       <td>EOXI de Santiago de Compostela</td>
       <td>Padrón PAC</td>
       <td>Padrón</td>
       <td>Santiago de C.</td>
       <td>PAC</td>
      </tr>
      <tr>
       <td>49700044</td>
       <td>EOXI de Santiago de Compostela</td>
       <td>Rianxo PAC</td>
       <td>Rianxo</td>
       <td>Santiago de C.</td>
       <td>PAC</td>
      </tr>
      <tr>
       <td>54700044</td>
       <td>EOXI de Santiago de Compostela</td>
       <td>Santiago de Compostela PAC</td>
       <td>Santiago de Compostela</td>
       <td>Santiago de C.</td>
       <td>PAC</td>
      </tr>
      <tr>
       <td>46500044</td>
       <td>EOXI de Vigo</td>
       <td>Ponteareas PAC</td>
       <td>Ponteareas</td>
       <td>Vigo</td>
       <td>PAC</td>
      </tr>
     </tbody>
    </table>
    <h2>Persoal de servizos xerais</h2>
    <table>
     <tbody>
      <tr>
       <td>Código</td>
       <td>Centro directivo</td>
       <td>Centro/s</td>
       <td>Concello/s</td>
       <td>Área sanitaria</td>
       <td>Quenda</td>
      </tr>
      <tr>
       <td>87800161</td>
       <td>EOXI da Coruña</td>
       <td>O Portádego</td>
       <td>Culleredo</td>
       <td>Coruña, A</td>
       <td>Mañá</td>
      </tr>
     </tbody>
    </table>

