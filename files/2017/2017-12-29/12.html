---
date: '2017-12-29'
id: G0425-221217-0002
page: 59371
number: 246
agency: Consellería de Política Social
section: III. Outras disposicións.
title: >-
  ORDE do 22 de decembro de 2017 pola que se modifica a Orde do 21 de xullo de
  2017 pola que se establecen as bases reguladoras para a concesión de
  subvencións aos concellos galegos, destinadas á mellora da accesibilidade nos
  edificios e espazos de uso público, cofinanciadas polo programa operativo do
  Fondo Europeo de Desenvolvemento Rexional Galicia 2014-2020, e se procede á
  súa convocatoria para os anos 2017 e 2018.
range: Orde
url: >-
  https://www.xunta.gal/dog/Publicados/2017/20171229/AnuncioG0425-221217-0002_gl.html
---
<p>Con data do 9 de agosto de 2017 publicase no Diario Oficial de Galicia a Orde do 21 de xullo de 2017 pola que se establecen as bases reguladoras para a concesión de subvencións aos concellos galegos, destinadas á mellora da accesibilidade nos edificios e espazos de uso público, cofinanciadas polo programa operativo do Fondo Europeo de Desenvolvemento Rexional Galicia 2014-2020, e se procede á súa convocatoria para os anos 2017 e 2018. </p>
    <p>No artigo 6.1.b) da dita Orde do 21 de xullo de 2017 está disposto, como obriga para os solicitantes, que deben prever o inicio e o remate da execución material da actuación no prazo que determinen, incluído dentro do correspondente intervalo alternativo.</p>
    <p>Respecto do que abrangue desde o 1 de decembro de 2017 e ata o 31 de outubro de 2018, gastos con imputación á anualidade 2018, reflíctese a limitación de que a execución material se inicie, en todo caso, antes do 31 de decembro de 2017.</p>
    <p>Tendo en conta a data actual, considérase conveniente reaxustar o prazo de execución material das actuacións subvencionadas por parte dos concellos beneficiarios das axudas.</p>
    <p>Por iso, e facendo uso das facultades que teño atribuídas pola Lei 1/1983, do 22 de febreiro, de normas reguladoras da Xunta e da súa Presidencia, </p>
    <h2> RESOLVO:</h2>
    <p>Artigo único. Modificación da Orde do 21 de xullo de 2017 pola que se establecen as bases reguladoras para a concesión de subvencións aos concellos galegos, destinadas á mellora da accesibilidade nos edificios e espazos de uso público, cofinanciadas polo programa operativo do Fondo Europeo de Desenvolvemento Rexional Galicia 2014-2020, e se procede á súa convocatoria para os anos 2017 e 2018</p>
    <p>A alínea b) 2º do punto 1 do artigo 6 da Orde do 21 de xullo de 2017 pola que se establecen as bases reguladoras para a concesión de subvencións aos concellos galegos, destinadas á mellora da accesibilidade nos edificios e espazos de uso público, cofinanciadas polo programa operativo do Fondo Europeo de Desenvolvemento Rexional Galicia 2014-2020, e se procede á súa convocatoria para os anos 2017 e 2018, queda redactada como segue:</p>
    <p>«2º. Desde o 1 de decembro de 2017 e ata o 31 de outubro de 2018: o gasto imputarase á anualidade 2018».</p>
    <p>Disposición adicional</p>
    <p>1. Esta modificación non afecta o prazo establecido para a presentación de solicitudes.</p>
    <p>2. Todas as referencias contidas na orde modificada e na documentación dos solicitantes relativas ao prazo concreto de execución se entenderán realizadas ao sinalado no artigo anterior.</p>
    <p>Disposición derradeira única. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 22 de decembro de 2017</p>
    <footer><p>José Manuel Rey Varela<br>Conselleiro de Política Social</p></footer>

