---
date: '2017-12-29'
id: G0244-281217-0002
page: 59152
number: 246
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 28 de decembro de 2017 pola que se modifica a Resolución do 1 de
  decembro de 2017, da Dirección Xeral de Administración Local, pola que se
  efectúa a convocatoria para o acceso ás bolsas para a provisión temporal,
  mediante interinidade, de postos de traballo reservados a funcionarios da
  Administración local con habilitación de carácter nacional das entidades
  locais galegas.
range: Resolución
url: >-
  https://www.xunta.gal/dog/Publicados/2017/20171229/AnuncioG0244-281217-0002_gl.html
---
<p>Mediante Orde do 30 de novembro de 2017 (DOG núm. 229, do 1 de decembro) estableceuse o procedemento para a selección e nomeamento de persoal interino para o desempeño de postos reservados a persoal funcionario da Administración local con habilitación de carácter nacional.</p>
    <p>Esta orde, no seu artigo 3.1.c), dispón respecto da titulación requirida para a inclusión nas bolsas que os solicitantes terán que «estar en posesión ou estar en condicións de obter a titulación académica exixida para o acceso á correspondente subescala de acordo co previsto no artigo 22 do Real decreto 1174/1987, do 18 de setembro, polo que se regula o réxime xurídico dos funcionarios da Administración local con habilitación de carácter nacional».</p>
    <p>Mediante Resolución do 1 de decembro de 2017 (DOG núm. 237, do 15 de decembro) esta Dirección Xeral de Administración Local procedeu a efectuar a convocatoria para o acceso ás bolsas para a provisión temporal, mediante interinidade, de postos de traballo reservados a funcionarios da Administración local con habilitación de carácter nacional das entidades locais galegas. </p>
    <p>Esta resolución, no seu artigo 2.2.b), recolle as titulacións requiridas para a incorporación ás bolsas de interinos da subescala de intervención-tesouraría, de conformidade co artigo22 do Real decreto 114/1987, do 18 de setembro, e establece concretamente «licenciado en Dereito, licenciado en Administración e Dirección de Empresas, licenciado en Economía, licenciado en Ciencias Actuariais e Financeiras ou o título de grao correspondente».</p>
    <p>Estimado o recurso de reposición interposto contra a dita Resolución do 1 de decembro no sentido de que se inclúan as titulacións de licenciado en Ciencias Políticas e da Administración e licenciado en Socioloxía para o acceso ás bolsas de interinos correspondentes á subescala de intervención-tesouraría, </p>
    <p class="dog-titulo">RESOLVO:</p>
    <p>Primeiro. Modificar a letra b) do punto 2 do artigo 2 da Resolución do 1 de decembro de 2017 (DOG núm. 237, do 15 de decembro) da Dirección Xeral de Administración Local, pola que se efectúa a convocatoria para o acceso ás bolsas para a provisión temporal, mediante interinidade, de postos de traballo reservados a funcionarios da Administración local con habilitación de carácter nacional das entidades locais galegas, que queda redactado da seguinte forma:</p>
    <p>b) Para a subescala de intervención-tesouraría:</p>
    <p>Licenciado en Dereito, licenciado en Ciencias Políticas e Administración, licenciado en Socioloxía, licenciado en Administración e Dirección de Empresas, licenciado en Economía, licenciado en Ciencias Actuariais e Financeiras ou o título de grao correspondente.</p>
    <p>Segundo. Ampliar o prazo de presentación de solicitudes para o acceso á subescala de intervención-tesouraría un mes contado desde o día seguinte ao da publicación no Diario Oficial de Galicia da presente resolución para aqueles solicitantes que acrediten a titulación de licenciado en Ciencias Políticas e Administración ou licenciado en Socioloxía.</p>
    <p>Santiago de Compostela, 28 de decembro de 2017</p>
    <footer><p>Marta Fernández-Tapias Núñez<br>Directora xeral de Administración Local</p></footer>

