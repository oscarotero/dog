---
date: '2017-09-28'
id: G0164-200917-0003
page: 44197
number: 185
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 15 de setembro de 2017 pola que se autoriza o centro privado
  Montecastelo, de Vigo, para impartir ensinanzas de formación profesional na
  modalidade semipresencial e/ou a distancia.
range: Orde
url: >-
  https://www.xunta.gal/dog/Publicados/2017/20170928/AnuncioG0164-200917-0003_gl.html
---
<p>O representante da titularidade do centro privado (CPR) Plurilingüe Montecastelo, de Vigo, solicita autorización para impartir o ciclo formativo de grao superior (CS) Desenvolvemento de aplicacións multiplataforma e o CS Desenvolvemento de aplicacións web, na modalidade semipresencial e/ou a distancia.</p>
    <p>A Orde do 5 de novembro de 2010, publicada no <em>Diario Oficial de Galicia</em> do 11 de novembro, establece, con carácter experimental, a ordenación da formación profesional inicial polo réxime para persoas adultas nas modalidades a distancia e semipresencial.</p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. <em>Autorización de ensinanzas</em></p>
    <p>1. Autorizar o ciclo formativo de grao superior (CS) Desenvolvemento de aplicacións multiplataforma e o CS Desenvolvemento de aplicacións web, na modalidade semipresencial e/ou a distancia, no centro docente privado cuxos datos se detallan a seguir:</p>
    <p>Denominación xenérica: centro privado.</p>
    <p>Denominación específica: Montescastelo.</p>
    <p>Código: 36011191.</p>
    <p>Enderezo: rúa Doctor Paz Pardo, 84.</p>
    <p>Localidade: Vigo.</p>
    <p>Concello: Vigo.</p>
    <p>Código postal: 36214.</p>
    <p>Provincia: Pontevedra.</p>
    <p>Titular: Fomento de Centros de Enseñanza, S.A. </p>
    <p>Composición resultante:</p>
    <p>Educación infantil: 3 unidades.</p>
    <p>Educación primaria: 6 unidades. </p>
    <p>Educación secundaria obrigatoria: 4 unidades.</p>
    <p>Bacharelato: 4 unidades das modalidades de Ciencias, e de Humanidades e Ciencias Sociais.</p>
    <p>Formación profesional:</p>
    <p>a) Ciclos formativos de grao medio (CM), modalidade presencial:</p>
    <p>• 1 CM Sistemas microinformáticos e redes (2 unidades, 30 alumnos/as cada unha).</p>
    <p>• 1 CM Instalacións eléctricas e automáticas (2 unidades, 30 alumnos/as cada unha). </p>
    <p>b) Ciclos formativos de grao superior (CS), modalidade presencial:</p>
    <p>• 1 CS Automatización e robótica industrial (2 unidades, 30 alumnos/as cada unha).</p>
    <p>• 1 CS Desenvolvemento de aplicacións multiplataforma (2 unidades, 30 alumnos/as cada unha).</p>
    <p>• 1 CS Desenvolvemento de aplicacións web (2 unidades, 30 alumnos/as cada unha).</p>
    <p>c) Ciclos formativos na modalidade semipresencial e/ou a distancia:</p>
    <p>• 1 CS Desenvolvemento de aplicacións multiplataforma.</p>
    <p>• 1 CS Desenvolvemento de aplicacións web.</p>
    <p>Artigo 2. <em>Ordenación académica</em></p>
    <p>1. Ás ensinanzas autorizadas no artigo 1.1 desta orde aplicaráselle, en canto sexa axeitado á súa natureza, o previsto na Orde do 5 de novembro de 2010, pola que se establece, con carácter experimental, a ordenación da formación profesional inicial polo réxime para as persoas adultas nas modalidades a distancia e semipresencial. </p>
    <p>2. O desenvolvemento dos módulos profesionais organizarase sobre a base da titoría individual e colectiva, que serán atendidas directamente polo profesorado de cada módulo. A titoría individual realizarase preferentemente de xeito telemático; a colectiva terá carácter presencial coa intervención directa do profesorado, nas instalacións do centro docente.</p>
    <p>A asistencia ás titorías presenciais nas instalacións do centro educativo, terá carácter voluntario para o alumnado.</p>
    <p>3. Ao longo do período lectivo correspondente, o profesorado de cada módulo profesional realizará un seguimento do desenvolvemento do proceso de ensino e aprendizaxe, utilizando para iso os instrumentos e os procedementos de recollida de información previamente establecidos na programación dos módulos, que deberán ser coñecidos polo alumnado.</p>
    <p> A avaliación da aprendizaxe do alumnado será continua a través das actividades que se programen e harmonizarase con probas presenciais teórico-prácticas para cada avaliación parcial, de carácter obrigatorio para o alumnado, e axustadas aos resultados de aprendizaxe e aos criterios de avaliación dos currículos dos módulos profesionais. Ao finalizar o desenvolvemento de cada módulo, realizarase unha proba presencial final de carácter global. Esta proba terá que realizala o alumnado que non superase o módulo mediante as probas presenciais parciais que se realicen ao longo do curso. </p>
    <p>4. O profesorado que imparta nas modalidades de distancia e semipresencial disporá das competencias necesarias para o manexo da plataforma de formación a distancia e para realizar o seguimento do proceso de ensino-aprendizaxe do alumnado. </p>
    <p>Artigo 3. <em>Inicio da actividade</em></p>
    <p>Para a posta en funcionamento das ensinanzas que se autorizan, a Xefatura Territorial da Consellería de Cultura, Educación e Ordenación Universitaria de Pontevedra, logo do informe do Servizo Territorial de Inspección Educativa, aprobará expresamente a relación do profesorado que impartirá docencia nos devanditos ciclos, así como o equipamento.</p>
    <p>Artigo 4. <em>Inscrición no rexistro de centros</em></p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 5. <em>Modificación da autorización</em></p>
    <p>O centro queda obrigado ao cumprimento da normativa vixente e a solicitar a oportuna revisión cando deban modificarse calquera dos datos que sinala a presente orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 15 de setembro de 2017</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

