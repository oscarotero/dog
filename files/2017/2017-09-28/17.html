---
date: '2017-09-28'
id: G2348-080917-0002
page: 44217
number: 185
agency: Xulgado do Social número 5 da Coruña
section: V. Administración de xustiza.
title: EDICTO (259/2017).
range: Edicto
url: >-
  https://www.xunta.gal/dog/Publicados/2017/20170928/AnuncioG2348-080917-0002_gl.html
---
<p>Despedimento/cesamentos en xeral 259/2017 </p>
    <p>Procedemento de orixe: /</p>
    <p>Sobre despedimento </p>
    <p>Demandante: Gonzalo Ares Vázquez</p>
    <p>Avogada: Ana Vanesa Botana Castro</p>
    <p>Demandados: Fogasa, Grupo Castro Soluciones Integrales, S.L. </p>
    <p>Avogado: letrado de Fogasa </p>
    <p>Eu, María Jesús Hernando Arenas, letrada da Administración de xustiza do Xulgado do Social número 5 da Coruña, fago saber que no procedemento despedimento/cesamentos en xeral 259/2017 deste xulgado do social, seguido por instancia de Gonzalo Ares Vázquez contra Grupo Castro Soluciones Integrales, S.L., Fogasa sobre despedimento, se ditou sentenza, cuxa decisión di: </p>
    <p> Que debo estimar e estimo a demanda que en materia de despedimento foi interposta por Gonzalo Ares Vázquez, contra a entidade Grupo Castro Soluciones Integrales, S.L. e, en consecuencia, debo declarar e declaro improcedente o despedimento de que Gonzalo Ares Vázquez foi obxecto o 31 de xaneiro de 2017, condenando a que a entidade Grupo Castro Soluciones Integrales, S.L., no prazo de cinco días desde a data de notificación da sentenza, opte entre a readmisión inmediata da demandante, nas mesmas condicións que rexían con anterioridade con aboamento dos salarios de tramitación desde a data do despedimento ata a notificación desta resolución, que ascenden a 45,36 € diarios ou ben ao aboamento dunha indemnización por despedimento a razón de 998 €. O aboamento da indemnización determinará a extinción do contrato de traballo, que se entenderá producida na data do cesamento efectivo no traballo.</p>
    <p>No suposto de que o empresario non opte pola readmisión ou pola indemnización, enténdese que procede a primeira.</p>
    <p>Que debo estimar e estimo a demanda que en materia de cantidade foi interposta por Gonzalo Ares Vázquez, contra a entidade Grupo Castro Soluciones Integrales, S.L. e, en consecuencia, debo condenar e condeno a Grupo Castro Soluciones Integrales, S.L., a que lle aboe á demandante a cantidade de 109,99 € brutos, pola compensación económica polas vacacións non desfrutadas no ano 2017, incrementadas no xuro do 10 % por mora e aplicable aos conceptos salariais.</p>
    <p>Coa intervención procesual do Fondo de Garantía Salarial.</p>
    <p>Notifíqueselles a presente resolución ás partes e fágaselles saber o seu dereito a interpoñer contra ela recurso de suplicación perante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito petante este xulgado no prazo de cinco días a partir da súa notificación.</p>
    <p>Para que sirva de notificación en legal forma a Grupo Castro Soluciones Integrales, S.L., en ignorado paradoiro, expido este edicto para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 8 de setembro de 2017</p>
    <footer><p>A letrada da Administración de xustiza</p></footer>

