---
date: '2017-09-28'
id: G0422-210917-0005
page: 44185
number: 185
agency: Consellería de Medio Ambiente e Ordenación do Territorio
section: III. Outras disposicións.
title: >-
  ORDE do 26 de xuño de 2017 de aprobación definitiva da modificación puntual
  número 2 do Plan xeral de ordenación municipal do Concello da Capela.
range: Orde
url: >-
  https://www.xunta.gal/dog/Publicados/2017/20170928/AnuncioG0422-210917-0005_gl.html
---
<p>O Concello da Capela remite a modificación puntual referida, en solicitude da súa aprobación definitiva por esta consellería conforme o disposto no artigo 60.16 da Lei 2/2016, do 10 de febreiro, do solo de Galicia (LSG).</p>
    <p>Logo de analizar a documentación achegada, en relación co informe da Secretaría Xeral de Ordenación do Territorio e Urbanismo do 19.10.2015; e vista a proposta literal que nesta mesma data eleva a Dirección Xeral de Ordenación do Territorio e Urbanismo, resulta:</p>
    <p>I. Antecedentes.</p>
    <p>1. O Concello da Capela conta cun Plan xeral de ordenación municipal (PXOM) aprobado definitivamente con data do 18.5.2006.</p>
    <p>2. A Secretaría Xeral de Calidade e Avaliación Ambiental decidiu o 12.9.2014 non someter a proposta de modificación ao procedemento de avaliación ambiental estratéxica. No período de información pública e consultas do documento de inicio o órgano ambiental recibiu informes de:</p>
    <p>a) Augas de Galicia do 11.9.2014.</p>
    <p>b) Instituto de Estudos do Territorio do 11.9.2014, no que se considera que de producirse efectos significativos sobre a paisaxe, serán de carácter positivo.</p>
    <p>3. Constan informes municipais: técnicos, do arquitecto, do 28.4.2015, previo á aprobación inicial, e do 21.3.2016, previo á aprobación provisional; e xurídicos, do secretario-interventor, do 13.4.2015 e 12.1.2016, previos á aprobación inicial, e do 17.3.2017 favorable respecto da aprobación provisional.</p>
    <p>4. A Secretaría Xeral de Ordenación do Territorio e Urbanismo emitiu informe previo á aprobación inicial (artigo 85.1 da LOUG) o 19.10.2015, con observacións.</p>
    <p>5. O Concello Pleno aprobou inicialmente a modificación o 22.1.2016. Foi sometida a información pública polo prazo de dous meses (Diario de Ferrol, El Ideal Gallego e DOG do 28.1.2016) e dada audiencia aos concellos lindeiros de Cabanas, Neda, Monfero, As Pontes, San Sadurniño e Fene. Presentáronse nove alegacións.</p>
    <p>6. Foron emitidos os seguintes informes sectoriais:</p>
    <p>a) Deputación provincial do 5.6.2015 e do 6.5.2016, favorables.</p>
    <p>b) Axencia Galega de Infraestruturas, desfavorables do 24.8.2015 e do 4.5.2016; e favorable do 6.2.2017.</p>
    <p>c) Consellaría de Facenda do 25.2.2016.</p>
    <p>d) Ministerio de Industria, Enerxía e Turismo, en materia de Telecomunicacións, do 12.4.2016, desfavorable; e do 22.2.2017, favorable.</p>
    <p>e) Instituto de Estudos do Territorio do 13.4.2016.</p>
    <p>f) Servizo de Montes (Consellería do Medio Rural) do 22.2.2016.</p>
    <p>g) Consellería de Economía, Emprego e Industria, en materia de enerxía, do 10.5.2016; e, en materia de minas, do 15.4.2016.</p>
    <p>h) Dirección Xeral de Patrimonio Cultural do 19.10.2016, favorable condicionado.</p>
    <p>7. Foron solicitados, e non recibidos en prazo, informes de Augas de Galicia e da Dirección Xeral de Conservación da Natureza, segundo certificación do secretario municipal do 2.5.2016.</p>
    <p>8. A modificación foi aprobada provisionalmente polo Concello Pleno do 30.3.2017.</p>
    <p>II. Obxecto e descrición do proxecto.</p>
    <p>A modificación formulada polo Concello da Capela ten por obxecto:</p>
    <p>a) Delimitación de 5 núcleos rurais (tres como núcleo rural tradicional e dous como núcleo rural común) actualmente en solo rústico de protección agropecuaria.</p>
    <p>b) Reclasificación dun solo urbanizable non delimitado, a solo de núcleo rural común.</p>
    <p>c) Reclasificación dun solo urbanizable non delimitado, a solo urbanizable delimitado (disposición transitoria sétima da LSG) e solo rústico de protección de infraestruturas.</p>
    <p>d) Reclasificación íntegra de tres sectores e parcial de dous sectores de solo urbanizable delimitado, a solo urbano consolidado.</p>
    <p>e) Modificacións de aliñacións no núcleo urbano das Neves, seguindo as liñas definidas polas fachadas existentes, nunha parte consolidada pola edificación do tramo urbano da estrada autonómica AC-564.</p>
    <p>f) Modificación do ámbito da zona verde de sistema xeral Merendeiro dos Picos, para situalo na súa localización real.</p>
    <p>g) Previsión dun novo sistema xeral de espazos libres e zonas verdes, denominado SX-05 «Parcela de Eventos» de 17.460 m2 en solo rústico de protección agropecuaria.</p>
    <p>h) Previsión dun equipamento deportivo privado de 16.452 m2, destinado a circuíto de motocross, en solo rústico de protección forestal.</p>
    <p>i) Redebuxado dos planos de ordenación a escala 1:5.000 da totalidade do concello, nos que se indican os novos elementos incorporados ao Catálogo na modificación puntual nº 1 do PXOM, aprobada definitivamente o 28.4.2014, así como a integración no PXOM das determinacións do Proxecto Sectorial do Parque Eólico de Forgoselo (aprobado definitivamente polo Consello da Xunta o 20.1.2000), e clasificacións de solo rústico de protección de infraestruturas (minicentral hidráulica de Formariz e Estación de tratamento de auga potable).</p>
    <p>A memoria do proxecto de modificación considera que se produciría unha redución de 106 vivendas na capacidade residencial do PXOM.</p>
    <p>III. Análise e consideracións.</p>
    <p>1. A modificación puntual foi aprobada inicialmente antes da entrada en vigor da LSG, e opta pola adaptación íntegra a esta lei (disposición transitoria segunda LSG).</p>
    <p>2. No proxecto aprobado provisionalmente corríxense todas as deficiencias indicadas no informe previo á aprobación inicial que emitiu a SXOTU.</p>
    <p>3. Porén, neste proxecto aprobado provisionalmente, inclúese tras a aprobación inicial a previsión dunha dotación local privada en solo rústico, o que excede as determinacións que pode conter un PXOM nesa clase de solo (artigo 57 da LSG).</p>
    <p>4. Os planos de ordenación do termo municipal redebuxados a escala 1/5000 só teñen valor normativo nos ámbitos a que se refire a modificación puntual, mantendo os planos de ordenación orixinais do PXOM o seu valor normativo no resto do concello.</p>
    <p>A competencia para resolver sobre a aprobación definitiva do planeamento xeral corresponde á CMAOT, de conformidade co disposto nos artigos 89 e 93.4 da LOUG; e no artigo 10.1.b) do Decreto 167/2015, do 13 de novembro, polo que se establece a estrutura orgánica da CMAOT, en relación co artigo 3.4 e as disposicións adicional décima e transitoria segunda do Decreto 177/2016, do 15 de decembro, polo que se fixa a estrutura orgánica da vicepresidencia e das consellerías da Xunta de Galicia.</p>
    <p>IV. Resolución.</p>
    <p>En consecuencia, visto o que antecede e conforme o disposto no artigo 60.16 da Lei 2/2016, do 10 de febreiro, do solo de Galicia, </p>
    <h2>RESOLVO:</h2>
    <p>1. Outorgar a aprobación definitiva á modificación puntual nº 2 do PXOM do Concello da Capela, condicionada á supresión da previsión dun equipamento deportivo privado de 16.452 m2, destinado a circuíto de motocross, que se manterá como solo rústico de protección forestal.</p>
    <p>2. De conformidade co disposto polos artigos 92 da Lei 9/2002 e 70 da Lei 7/1985, do 2 de abril, reguladora das bases de réxime local, o concello deberá publicar no BOP a normativa e ordenanzas do PXOM aprobado definitivamente.</p>
    <p>3. Notifíquese esta orde ao concello; e publíquese no Diario Oficial de Galicia.</p>
    <p>4. Contra esta orde cabe interpoñer recurso contencioso-administrativo ante a Sala do Tribunal Superior de Xustiza de Galicia, no prazo de dous meses, que se contará desde o día seguinte ao da súa publicación, segundo dispoñen os artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 26 de xuño de 2017</p>
    <footer><p>Beatriz Mato Otero<br>Conselleira de Medio Ambiente e Ordenación do Territorio</p></footer>

