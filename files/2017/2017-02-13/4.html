---
date: '2017-02-13'
id: CA01-080217-0001
page: 6768
number: 30
agency: Consellería de Facenda
section: III. Outras disposicións.
title: >-
  RESOLUCIÓN do 7 de febreiro de 2017, da Dirección Xeral da Función Pública,
  pola que se modifica a Resolución do 24 de febreiro de 2016 pola que se ditan
  instrucións sobre o réxime de vacacións, permisos e licenzas.
range: Resolución
url: >-
  https://www.xunta.gal/dog/Publicados/2017/20170213/AnuncioCA01-080217-0001_gl.html
---
<p>En cumprimento da Sentenza 00701/2016, do Tribunal Superior de Xustiza de Galicia, sobre a cuestión de ilegalidade 297/2016 formulada polo Xulgado do Contencioso-Administrativo número 3 da Coruña, modifícase o punto 5 da sexta instrución da Resolución do 24 de febreiro de 2016, da Dirección Xeral da Función Pública (DOG núm. 44, do 4 de marzo), que queda redactado como segue:</p>
    <p>«5. Para o cómputo dos prazos na mesma ou distinta localidade, tomarase como referencia o termo municipal da residencia habitual da persoa funcionaria ou laboral. </p>
    <p>No caso de intervención cirúrxica sen hospitalización que requira repouso domiciliario, será a localidade en que se realice o repouso domiciliario a que debe tomarse como referencia con respecto ao termo municipal da residencia da persoa funcionaria.</p>
    <p>No caso de hospitalización, entenderase que esta se produce cando comporte a estancia hospitalaria que inclúe unha noite e unha comida principal no centro hospitalario».</p>
    <p>Por outra banda, modifícase o punto 2 da vixésimo primeira instrución na liña oito, onde di: «ata catro horas ou a metade da duración da xornada de traballo diaria», debe dicir: «polo menos catro horas da xornada de traballo diaria».</p>
    <p>Entrada en vigor</p>
    <p>Esta resolución entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, 7 de febreiro de 2017</p>
    <footer><p>José María Barreiro Díaz<br>Director xeral da Función Pública</p></footer>

