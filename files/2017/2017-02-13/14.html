---
date: '2017-02-13'
id: G2348-240117-0001
page: 6787
number: 30
agency: Xulgado do Social número 5 da Coruña
section: V. Administración de xustiza.
title: EDICTO (PO 39/2016).
range: Edicto
url: >-
  https://www.xunta.gal/dog/Publicados/2017/20170213/AnuncioG2348-240117-0001_gl.html
---
<p>Eu, María Jesús Hernando Arenas, letrada da Administración de xustiza do Xulgado do Social número 5 da Coruña, fago saber que no procedemento ordinario 39/2016 deste xulgado do social, seguido por instancia de María Dolores Veira Cedeira contra Bella Signora 1969, S.L. e o Fondo de Garantía Salarial, sobre ordinario, ditouse a seguinte resolución:</p>
    <p>Que debo estimar e estimo a demanda que en materia de cantidade foi interposta por María Dolores Veira Cedeira contra a entidade Bella Signora 1969, S.L. e, en consecuencia, debo condenar e condeno a entidade Bella Signora 1969, S.L. a que aboe ao demandante a cantidade de 4.139,33 euros brutos por salarios devindicados entre xullo e outubro de 2015 ambos os inclusive, diferenzas de convenio e compensación económica polas vacacións non gozadas en 2015, incrementadas no xuro do 10 % por demora e aplicable aos conceptos salariais, coa intervención procesual do Fondo de Garantía Salarial. Notifíquese a presente resolución ás partes facéndoos saber o seu dereito a interpoñer contra esta recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este Xulgado no prazo de cinco días a partir da súa notificación. Así por esta a miña sentenza, pronúncioo, mándoo e asinoo. Asinado. A maxistrada xuíza do Xulgado do Social número 5, Pilar Carreira Vidal.</p>
    <p>E para que sirva de notificación en legal forma a Bella Signora 1969, S.L., en ignorado paradoiro, expido o presente para a súa inserción no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan auto ou sentenza, ou cando se trate de emprazamento.</p>
    <p>A Coruña, 24 de xaneiro de 2017</p>
    <footer><p>A letrada da Administración de xustiza</p></footer>

