---
date: '2017-02-13'
id: G0427-060217-0006
page: 6771
number: 30
agency: Consellería do Mar
section: III. Outras disposicións.
title: >-
  RESOLUCIÓN do 3 de febreiro de 2017, da Secretaría Xeral Técnica da
  Consellería do Mar, pola que se dá publicidade aos convenios de colaboración
  subscritos no terceiro cuadrimestre do ano 2016.
range: Resolución
url: >-
  https://www.xunta.gal/dog/Publicados/2017/20170213/AnuncioG0427-060217-0006_gl.html
---
<p>O artigo 15 da Lei 1/2016, do 18 de xaneiro, de transparencia e bo goberno (DOG núm. 30, do 15 de febreiro), impón a cada consellería da Xunta de Galicia a obriga de publicar no Diario Oficial de Galicia unha relación dos convenios de colaboración subscritos no cuadrimestre anterior. </p>
    <p>En consecuencia, e para dar cumprimento a esa obriga, </p>
    <h2>DISPOÑO:</h2>
    <p>Artigo único</p>
    <p>Dar publicidade á relación dos convenios subscritos pola Consellería do Mar nos meses de setembro, outubro, novembro e decembro do ano 2016, que se incorpora como anexo a esta resolución.</p>
    <p>Santiago de Compostela, 3 de febreiro de 2017</p>
    <footer><p>María Isabel Concheiro Rodríguez-Segade<br>Secretaria xeral técnica da Consellería do Mar</p></footer>
    <h2>ANEXO <br>Convenios de colaboración subscritos pola Consellería do Mar nos meses de setembro, outubro, <br>novembro e decembro do ano 2016</h2>
    <table>
     <thead>
      <tr>
       <td>Descrición</td>
       <td>Importe</td>
       <td>Data</td>
      </tr>
     </thead>
     <tbody>
      <tr>
       <td>Acordo de colaboración entre a Consellería do Mar e a Consellería de Cultura, Educación e Ordenación Universitaria para a innovación no ámbito da formación en hostalaría.</td>
       <td>Sen custo económico</td>
       <td>15.9.2016</td>
      </tr>
      <tr>
       <td>Addenda ao Acordo de colaboración do 12 de maio de 2015, entre a Consellería do Mar e a Consellería de Economía, Emprego e Industria, para a acreditación da formación impartida pola primeira dirixida á cualificación profesional do colectivo de redeiras.</td>
       <td>Sen custo económico</td>
       <td>21.9.2016</td>
      </tr>
      <tr>
       <td>Acordo de colaboración entre a Consellería do Mar da Xunta de Galicia e a Axencia para a Modernización Tecnolóxica de Galicia (Amtega) para o financiamento de sistemas de información vinculados á xestión pesqueira para a promoción, mellora da comercialización e da rastrexabilidade dos produtos pesqueiros.</td>
       <td>583.600,00 €</td>
       <td>23.9.2016</td>
      </tr>
      <tr>
       <td>Convenio de colaboración entre a Consellería do Mar da Xunta de Galicia e a asociación candidata a grupo de acción local do sector pesqueiro «Grupo de acción local do sector pesqueiro Golfo Ártabro Sur» para a elaboración dunha estratexia de desenvolvemento local participativo no período de programación do Fondo Europeo Marítimo e de Pesca (FEMP) 2014-2020.</td>
       <td>22.000,00 €</td>
       <td>28.10.2016</td>
      </tr>
      <tr>
       <td>Addenda ao convenio de colaboración entre a Xunta de Galicia, a través da Consellería do Mar (antes Consellería do Medio Rural e do Mar), e o Consello Superior de Investigacións Científicas, a través do Instituto de Investigacións Mariñas, para a realización da acción de investigación Epidemioloxía da enfermidade causada por Marteillia cochillia nas poboacións do berberecho Cerastoderma edule de Galicia.</td>
       <td>Sen custo económico</td>
       <td>14.12.2016</td>
      </tr>
     </tbody>
    </table>

