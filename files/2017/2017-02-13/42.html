---
date: '2017-02-13'
id: G0476-170117-0003
page: 6878
number: 30
agency: Consello da Avogacía Galega
section: VI. Anuncios. c) Outros anuncios.
title: >-
  ACORDO do 12 de decembro de 2016 polo que se crean ficheiros de datos de
  carácter persoal.
range: Acordo
url: >-
  https://www.xunta.gal/dog/Publicados/2017/20170213/AnuncioG0476-170117-0003_gl.html
---
<p>O artigo 20 da Lei orgánica 15/1999, do 13 de decembro, de protección de datos de carácter persoal, establece que a creación, modificación ou supresión dos ficheiros das administracións públicas só poderá facerse por medio de disposición xeral publicada no <em>Boletín Oficial del Estado</em> ou diario oficial correspondente.</p>
    <p>A entrada en vigor do regulamento de desenvolvemento da Lei orgánica 15/1999, do 13 de decembro, de protección de datos de carácter persoal, aprobado mediante Real decreto 1720/2007, do 21 de decembro, introduciu, a través dos artigos 53 e 54, algunhas novidades en canto á forma e ao contido da disposición e destacou a necesidade de especificar o sistema de tratamento do ficheiro, que pode ser automatizado, non automatizado ou parcialmente automatizado.</p>
    <p>No exercicio das competencias deste consello e co fin de cumprir o establecido no artigo 20 da mencionada lei, así como no artigo 52 do regulamento do seu desenvolvemento, acórdase:</p>
    <p>Primeiro. Os ficheiros do Consello da Avogacía Galega serán os contidos nos anexos deste acordo.</p>
    <p>Segundo. Créanse os ficheiros incluídos no anexo deste acordo, en cumprimento do artigo 20 da Lei orgánica 15/1999 e do artigo 54.1 do regulamento de desenvolvemento.</p>
    <p>Terceiro. Os ficheiros que se recollen no anexo deste acordo rexeranse polas disposicións xerais e instrucións que se detallen para cada un deles e estarán sometidos, en todo caso, ás normas legais e regulamentarias de superior rango que lles sexan de aplicación.</p>
    <p>Cuarto. En cumprimento do artigo 55 do regulamento de desenvolvemento da Lei 15/1999, os ficheiros serán notificados para a súa inscrición no Rexistro Xeral de Protección de Datos no prazo de trinta días desde a publicación deste acordo no <em>Diario Oficial de Galicia</em>.</p>
    <p>Quinto. O presente acordo entrará en vigor o día seguinte ao da súa publicación no <em>Diario Oficial de Galicia</em>.</p>
    <p>A Coruña, 12 de decembro de 2016</p>
    <footer><p>Evaristo Nogueira Pol<br>Presidente do Consello da Avogacía Galega</p></footer>
    <h2>ANEXO</h2>
    <h2>Ficheiros de nova creación</h2>
    <p>Ficheiro: Expedientes</p>
    <p>a) Identificación do ficheiro, indicando a súa denominación así como a descrición da súa finalidade e os usos previstos.</p>
    <p>a.1) Identificación do ficheiro: Expedientes.</p>
    <p>a.2) Finalidade e usos previstos: control, tramitación e resolución de expedientes contra actos, resolucións e acordos dos colexios de avogados de Galicia suxeitos ao dereito administrativo.</p>
    <p>b) Orixe dos datos.</p>
    <p>b.1) Colectivo: cidadáns que se relacionan co Consello da Avogacía Galega, letrados, persoal dos colexios de avogados e do Consello da Avogacía Galega.</p>
    <p>b.2) Procedencia: declaración en soporte papel, magnético ou telemático do propio interesado ou do seu representante legal, de fontes de acceso público, do censo de letrados ou de traballadores.</p>
    <p>Procedemento de recollida: mediante escritos presentados polos propios interesados ou polos seus representantes legais, consulta do censo de letrados do Colexio de Avogados.</p>
    <p>c) Estrutura básica do ficheiro e sistema de tratamento utilizado na súa organización.</p>
    <p>c.1) Estrutura:</p>
    <p>Datos identificativos: NIF/DNI, nome e apelidos, enderezo, teléfono, sinatura, número de colexiado, enderezo de correo electrónico.</p>
    <p>Datos relativos á comisión de infraccións: infraccións administrativas.</p>
    <p>Outras categorías de carácter persoal:</p>
    <p>Datos académicos e profesionais (formación, titulacións, experiencia profesional, pertenza a colexios ou asociacións profesionais).</p>
    <p>Datos de transaccións (bens e servizos subministrados polo afectado, Bens e servizos recibidos polo afectado).</p>
    <p>c.2) Sistema de tratamento: ficheiro parcialmente automatizado.</p>
    <p>d) Comunicacións dos datos previstas:</p>
    <p>Colexios profesionais.</p>
    <p>Órganos xudiciais.</p>
    <p>Consello Xeral da Avogacía Española.</p>
    <p>Xunta de Galicia.</p>
    <p>e) Transferencias internacionais previstas a terceiros países: non se realizan ou non están previstos tratamentos de datos fóra do territorio do Espazo Económico Europeo.</p>
    <p>f) Órgano responsable do ficheiro: Consello da Avogacía Galega.</p>
    <p>g) Servicios ou unidades ante os cales se poden exercer os dereitos de acceso, rectificación, cancelación e oposición:</p>
    <p>Consello da Avogacía Galega:</p>
    <p>R/ Federico Tapia nº 11-1º</p>
    <p>15005 A Coruña</p>
    <p>consello@avogacia.gal</p>
    <p>h) Nivel de medidas de seguridade: nivel alto.</p>
    <p>Ficheiro: Formación</p>
    <p>a) Identificación do ficheiro, indicando a súa denominación, así como a descrición da súa finalidade e usos previstos.</p>
    <p>a.1) Identificación do ficheiro: Formación.</p>
    <p>a.2) Finalidade e usos previstos: xestión da plataforma formativa do Consello da Avogacía Galega, contacto con formadores e docentes, xestión de congresos, xornadas e cursos de formación, xestión de publicacións do Consello da Avogacía Galega en colaboración con editoriais xurídicas, colexios de avogados e outros profesionais e institucións.</p>
    <p>b) Orixe dos datos:</p>
    <p>b.1) Colectivo: avogados colexiados exercentes e non exercentes dos colexios de avogados de España, alumnos das escolas de práctica xurídica e colaboradores (docentes, etc.).</p>
    <p>b.2) Procedencia:</p>
    <p>Datos remitidos polos colexios de avogados e facilitados polos interesados.</p>
    <p>Procedemento de recollida: formularios tipo, censo de letrados.</p>
    <p>c) Estrutura básica do ficheiro e sistema de tratamento utilizado na súa organización.</p>
    <p>c.1) Estrutura:</p>
    <p>Datos identificativos: NIF/DNI, nome e apelidos, enderezo, teléfono, correo electrónico.</p>
    <p>Outras categorías de carácter persoal: datos de circunstancias sociais (colexiación). Datos académicos e profesionais.</p>
    <p>Datos de información comercial. Datos de transaccións comerciais.</p>
    <p>c.2) Sistema de tratamento: ficheiro parcialmente automatizado.</p>
    <p>d) Comunicacións dos datos previstos:</p>
    <p>Xunta de Galicia, colexios de avogados, administracións públicas e educativas. Publicación de titulacións en sede electrónica mediante código de verificación</p>
    <p>e) Transferencias internacionais previstas a terceiros países: non se realizan ou non están previstos tratamentos de datos fóra do territorio do Espazo Económico Europeo.</p>
    <p>f) Órganos responsables do ficheiro Consello da Avogacía Galega.</p>
    <p>g) Servizos ou unidades ante os cales poden exercerse os dereitos de acceso, rectificación, cancelación e oposición:</p>
    <p>Consello da Avogacía Galega</p>
    <p>R/ Federico Tapia nº 11-1º</p>
    <p>15005 A Coruña</p>
    <p>consello@avogacia.gal</p>
    <p>h) Nivel de medidas de seguridade: nivel básico.</p>

