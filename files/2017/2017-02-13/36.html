---
date: '2017-02-13'
id: G0427-240117-0003
page: 6862
number: 30
agency: Consellería do Mar
section: VI. Anuncios. a) Administración autonómica.
title: >-
  ORDE do 20 de xaneiro de 2017 pola que se autoriza a transmisión inter vivos
  da concesión administrativa e da batea Rodrigil VI.
range: Orde
url: >-
  https://www.xunta.gal/dog/Publicados/2017/20170213/AnuncioG0427-240117-0003_gl.html
---
<p>Visto o expediente instruído para os efectos de transmisión da batea <em>Rodrigil VI</em> e da concesión administrativa que a ampara, resultan:</p>
    <p>a) Antecedentes.</p>
    <p>Primeiro. Mediante escrito do 29 de setembro de 2016, María Lilia Rodríguez Malvido (76811887Y) solicitou autorización para a transmisión da concesión da batea <em>Rodrigil VI</em>.</p>
    <p>Segundo. Os informes do Servizo de Protección dos Recursos sobre as características da batea e do Servizo Técnico Xurídico sobre a tramitación do expediente son favorables.</p>
    <p>b) Consideracións legais e técnicas.</p>
    <p>Primeiro. Este órgano é competente para resolver o expediente de conformidade coa Lei 11/2008, do 3 de decembro, de pesca de Galicia, modificada pola Lei 6/2009, do 11 de decembro; coa Resolución do 12 de abril de 2012, de delegación de sinatura en materia de acuicultura nos titulares das xefaturas de coordinación da Área do Mar da Consellería do Medio Rural e do Mar, e coa disposición adicional novena do Decreto 177/2016, do 15 de decembro, polo que se fixa a estrutura orgánica da Vicepresidencia e das consellerías da Xunta de Galicia, que dispón que as delegacións de competencias outorgadas polos distintos órganos superiores e de dirección afectados por este decreto continuarán vixentes ata que sexan expresamente revogadas ou novamente outorgadas. Así mesmo, o Decreto 168/2015, do 13 de novembro, polo que se aproba a estrutura orgánica da Consellería do Mar, dispón a creación das xefaturas territoriais. </p>
    <p>Segundo. Na tramitación do expediente seguíronse os trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
    <p>Vistas as disposicións citadas, a proposta de resolución elaborada polo Servizo de Recursos Mariños, o artigo 88 da Lei 39/2015, do 1 de outubro, do procedemento administrativo común das administracións públicas (BOE nº 236, do 2 de outubro), e demais normas de xeral e pertinente aplicación, esta consellería </p>
    <p class="dog-titulo">RESOLVE:</p>
    <p>Autorizar a transmisión <em>inter vivos</em>, a favor de José Luis Rodríguez Malvido (76811902K) e Margarita Cruz Cordeiro (52494939S), da concesión administrativa e da batea que se indica a seguir:</p>
    <p>Identificación:</p>
    <p>Tipo: batea.</p>
    <p>Nome: <em>Rodrigil VI</em>.</p>
    <p>Localización: </p>
    <p>Cuadrícula nº: 16. </p>
    <p>Polígono: C.</p>
    <p>Distrito: Cangas (Pontevedra).</p>
    <p>Especies autorizadas:</p>
    <p>Mexillón (<em>Mytilus galloprovincialis</em>).</p>
    <p>Título habilitante: concesión.</p>
    <p>Orde de outorgamento: 27.6.1959 (BOE nº 159).</p>
    <p>Remate da vixencia: 15.12.2019.</p>
    <p>Antiga titular: María Lilia Rodríguez Malvido (76811887Y).</p>
    <p>Novos titulares: José Luis Rodríguez Malvido (76811902K) e Margarita Cruz Cordeiro (52494939S).</p>
    <p>Baixo as seguintes condicións:</p>
    <p>Primeira. Os actuais titulares deberán presentar no prazo máximo dun mes, contado desde o día seguinte ao da publicación da presente resolución no <em>Diario Oficial de Galicia</em>, orixinal ou fotocopia cotexada da seguinte documentación:</p>
    <p>a) Documento notarial da transmisión ou doazón.</p>
    <p>b) Solicitude ou carta de pagamento do imposto de transmisións patrimoniais ou documento de sucesións.</p>
    <p>Segunda. Transcorrido o prazo indicado na condición primeira sen ter achegado a documentación requirida, a autorización quedará sen efecto, logo de comunicación por parte da Consellería.</p>
    <p>Terceira. Os novos titulares da concesión quedan subrogados nos dereitos e nas obrigas do anterior, desde o momento de formalización da compravenda en escritura pública.</p>
    <p>Contra esta resolución, que esgota a vía administrativa, poderase interpor recurso potestativo de reposición no prazo dun mes ante a conselleira do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e no artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Vigo, 20 de xaneiro de 2017</p>
    <footer><p>A conselleira do Mar<br>P.D. (Resolución do 12.4.2012)<br>Sonia Lorenzo Santos<br>Xefa territorial de Vigo</p></footer>

