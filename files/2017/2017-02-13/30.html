---
date: '2017-02-13'
id: G0424-110117-0007
page: 6850
number: 30
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 28 de decembro de 2016, da Xefatura Territorial de Pontevedra,
  pola que se somete a información pública a petición de autorización
  administrativa e de declaración de utilidade pública, en concreto, dunha
  instalación eléctrica nos concellos de Salvaterra de Miño e Ponteareas
  (expediente IN407A 2016/616-4).
range: Resolución
url: >-
  https://www.xunta.gal/dog/Publicados/2017/20170213/AnuncioG0424-110117-0007_gl.html
---
<p>Para os efectos previstos na Lei 24/2013, do 26 de decembro, do sector eléctrico, e no título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa e de declaración de utilidade pública, en concreto, e a urxente ocupación que leva implícita, da instalación eléctrica que se describe:</p>
    <p>Solicitante: Eléctrica de Cantoña, S.L.</p>
    <p>Domicilio social: rúa José Fernández López, 2, 1º A, 36400 O Porriño.</p>
    <p>Denominación: LMTA e CT Ponte Alta.</p>
    <p>Situación: Salvaterra de Miño e Ponteareas.</p>
    <p>Descricións técnicas: LMT aérea a 20 kV, con condutor LA-56, de 1.100 metros de lonxitude, con orixe no apoio nº 3 da LMT O Covaíño, no Covaíño, Lira, Salvaterra de Miño e final no centro de transformación proxectado. Centro de transformación sobre apoio metálico, de 100 kVA, con RT 20 kV/400-230 V, situado en Ponte Alta, Arcos, Ponteareas.</p>
    <p>A relación concreta e individualizada dos bens ou dereitos que se van expropiar figura no anexo.</p>
    <p>Todas aquelas persoas ou entidades que se consideren afectadas poderán presentar as súas alegacións por duplicado nesta xefatura territorial; avenida Fernández Ladreda, 43, 36003 Pontevedra, no prazo de trinta días a partir da última publicación ou notificación individual.</p>
    <p>Durante o dito período calquera persoa poderá achegar, por escrito, os datos oportunos para rectificar posibles erros na relación de persoas, bens e dereitos afectados, así como formular as posibles alegacións por razón do disposto no artigo 145 do Real decreto 1955/2000 anteriormente citado.</p>
    <p>Así mesmo, e no mencionado prazo, poderase examinar nesta xefatura territorial o proxecto da instalación.</p>
    <p>Pontevedra, 28 de decembro de 2016</p>
    <footer><p>Ignacio Rial Santomé<br>Xefe territorial de Pontevedra</p></footer>
    <h2>ANEXO<br>Relación de bens e dereitos afectados</h2>
    <p>Predio 15. Municipio: Salvaterra de Miño; lugar: O Coto; polígono: 50; parcela 98; referencia catastral: 36050A050000980000PF; titular: descoñecido; afección: 1,69 m2 para o apoio nº 7.</p>
    <p>Predio 19. Municipio: Ponteareas; lugar: Sisto; polígono: 62; parcela 842; referencia catastral: 36042A062008420000DL; titular: Manuel Álvarez Osorno; afección: 1,69 m2 para o apoio nº 9 e 135,22 m2 de voo correspondentes a 23,25 metros de liña aérea.</p>
    <p>Predio 21. Municipio: Ponteareas; lugar: A Dicoita; polígono: 76; parcela 376; referencia catastral: 36042A076003760001FX; titular: Adolfo Pérez Martínez; afección: 279,89 m2 de voo correspondentes a 65,08 metros de liña aérea.</p>

