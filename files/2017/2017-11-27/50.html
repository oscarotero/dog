---
date: '2017-11-27'
id: G1097-241117-1
page: 54267
number: 225
agency: Axencia Galega das Industrias Culturais
section: VI. Anuncios. a) Administración autonómica.
title: >-
  ANUNCIO do 20 de novembro de 2017 polo que se procede a dar publicidade da
  convocatoria e das bases reguladoras do proceso de selección para a
  contratación, pola modalidade de relación laboral especial de artistas en
  espectáculos públicos, conforme o disposto no Real decreto 1435/1985, do 1 de
  agosto, de sete (7) prazas de actrices e actores, coa categoría de principais,
  para a produción do Centro Dramático Galego no ano 2018 dunha versión libre de
  Divinas Palabras de Ramón María del Valle-Inclán.
range: Anuncio
url: >-
  https://www.xunta.gal/dog/Publicados/2017/20171127/AnuncioG1097-241117-1_gl.html
---
<p>Co obxecto de levar a cabo a produción teatral prevista para o primeiro semestre do ano 2018 e en consecuencia proceder á selección dos actores e actrices que formarán parte do elenco, para a súa contratación mediante relación laboral de carácter especial, o Consello Reitor desta entidade aprobou as bases que rexerán este proceso selectivo. </p>
    <p>Conforme o disposto na base oitava, para garantir a publicidade deste procedemento,</p>
    <p>RESOLVO:</p>
    <p>Anunciar a convocatoria para a selección de sete (7) prazas de actrices e actores, coa categoría de principais, para a produción do Centro Dramático Galego no ano 2018 dunha versión libre da obra Divinas Palabras de Ramón María del Valle-Inclán. </p>
    <p>As bases que rexen este proceso, así como o resto da documentación relativa a esta convocatoria, poden consultarse na páxina web http://www.agadic.gal/, nas dependencias da Agadic e no taboleiro de anuncios do organismo.</p>
    <p>A presentación de solicitudes e a documentación anexa deberá realizarse preferiblemente por vía electrónica a través do formulario normalizado dispoñible na páxina web da Agadic no enderezo de correo electrónico audicions.cdg@xunta.gal. Para a presentación poderá empregarse calquera dos mecanismos de identificación e sinatura admitidos pola sede electrónica da Xunta de Galicia, incluído o sistema de usuario e Chave365 (https://sede.xunta.es/chave365).</p>
    <p>Opcionalmente, poderanse presentar en soporte papel en calquera dos lugares e rexistros establecidos no artigo 16.4 da Lei 39/2015, do 1 de outubro, do procedemento administrativo común, utilizando el formulario normalizado dispoñible na sede electrónica da Xunta de Galicia.</p>
    <p>O prazo de presentación será de dez (10) días hábiles contados a partir do día seguinte ao da publicación deste anuncio.</p>
    <p>Os sucesivos anuncios relacionados con esta convocatoria faranse conforme o disposto nas bases que se anuncian.</p>
    <p>Contra esta convocatoria, que non pon fin á vía administrativa, poderase interpoñer recurso de reposición ante a Presidencia da Agadic no prazo dun mes contado desde o día seguinte ao da súa publicación.</p>
    <p>Os actos que deriven desta convocatoria poderán ser impugnados nos casos e forma establecidos pola Lei 39/2015, do 1 de outubro, do procedemento administrativo común.</p>
    <p>Santiago de Compostela, 20 de novembro de 2017</p>
    <footer><p>Román Rodríguez González<br>Presidente do Consello Reitor da Axencia Galega das Industrias Culturais</p></footer>

