---
date: '2017-11-27'
id: C3Q2-201117-0010
page: 54191
number: 225
agency: Instituto Galego da Vivenda e Solo
section: III. Outras disposicións.
title: >-
  RESOLUCIÓN do 16 de novembro de 2017 pola que se dispón a publicación da
  encomenda de xestión á sociedade Xestión do Solo de Galicia-Xestur, S.A. para
  a realización dos traballos de difusión das áreas de rehabilitación integral
  (ARI) e de información e apoio técnico na tramitación dos programas
  xestionados polo Instituto Galego da Vivenda e Solo, no ámbito das ARI dos
  Camiños de Santiago.
range: Resolución
url: >-
  https://www.xunta.gal/dog/Publicados/2017/20171127/AnuncioC3Q2-201117-0010_gl.html
---
<p>O Instituto Galego da Vivenda e Solo (IGVS) encomendoulle, o 15 de novembro de 2017, á sociedade Xestión do Solo de Galicia-Xestur, S.A. a realización dos traballos de difusión das áreas de rehabilitación integral (ARI) e de información e apoio técnico na tramitación dos programas de axudas xestionados polo IGVS no ámbito das ARI dos Camiños de Santiago, de acordo co disposto nos artigos 7, 8 e 13 da Lei 14/2013, do 26 de decembro, de racionalización do sector público autonómico.</p>
    <p>A encomenda terá a natureza de encomenda de xestión intersubxectiva, en canto que a entidade sociedade Xestión do Solo de Galicia-Xestur, S.A. ten a consideración de medio propio e instrumental e de servizo técnico da Administración xeral da Comunidade Autónoma de Galicia, nos termos establecidos no artigo 9.2 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>Esta encomenda terá como prazo de duración ata o 31 de decembro de 2018 e poderase proceder á súa prórroga antes da súa finalización, por un período dun ano, en canto que o proxecto de real decreto, no cal se regula o vindeiro Plan estatal 2018-2021, prevé na súa disposición adicional terceira unha ampliación do prazo para a execución das actuacións do programa de rexeneración e renovación urbanas, no cal se inclúe as ARI dos Camiños de Santiago, ata o 31 de decembro de 2019. Así mesmo, cando por razóns de oportunidade debidamente acreditadas no expediente así o aconsellen, poderase proceder á finalización anticipada da encomenda.</p>
    <p>Para xeral coñecemento, e en cumprimento do disposto no número 3 do artigo 9 da Lei 16/2010, do 17 de decembro, disponse a súa publicación.</p>
    <p>Santiago de Compostela, 16 de novembro de 2017</p>
    <footer><p>Heriberto García Porto<br>Director xeral do Instituto Galego da Vivenda e Solo</p></footer>

