---
date: '2017-05-30'
id: CA01-230517-0003
page: 26055
number: 101
agency: Consellería de Facenda
section: IV. Oposicións e concursos.
title: >-
  RESOLUCIÓN do 24 de maio de 2017, da Dirección Xeral da Función Pública, pola
  que se fan públicas as listas definitivas, reguladas no Decreto 37/2006, do 2
  de marzo, modificado polo Decreto 124/2016, do 19 de setembro, para a
  contratación temporal de persoal laboral da Xunta de Galicia de determinados
  grupos e categorías.
range: Resolución
url: >-
  https://www.xunta.gal/dog/Publicados/2017/20170530/AnuncioCA01-230517-0003_gl.html
---
<p>Por Resolución do 26 de outubro de 2016 da Dirección Xeral da Función Pública, DOG nº 207, do 31 de outubro, e de conformidade co disposto no artigo 6 do Decreto 37/2006, acordouse a apertura de determinadas listas para a incorporación de novas solicitudes para a contratación temporal de persoal laboral da Xunta de Galicia correspondente ao grupo III, categoría 014 (xefe/a de cociña), e o grupo V, categoría 001 (camareiro/a-limpador/a, axudante cociña, pasador/a de ferro-lavandeiro/a, costureiro/a, cortador/a, pasador/a de ferro, lavandeiro/a).</p>
    <p>Unha vez rematado o prazo de presentación de reclamacións estas foron examinadas e resoltas na sesión da Comisión Permanente, constituída ao abeiro do artigo 4 do Decreto 37/2006, que tivo lugar o día 23 de maio de 2017, acordándose elevar ao órgano convocante as listaxes definitivas de persoas admitidas e excluídas para a súa publicación no Diario Oficial de Galicia.</p>
    <p>De conformidade co establecido no artigo 11 do Decreto 37/2006, relativo á publicidade das listas, esta dirección xeral,</p>
    <h2>RESOLVE:</h2>
    <p>Primeiro. Facer públicas as listas definitivas para o desempeño transitorio de postos reservados a persoal laboral dos grupos e categorías que se relacionan no anexo I.</p>
    <p>Segundo. As listas poderán consultarse no portal web corporativo da Xunta de Galicia, funcionpublica.xunta.gal, seguindo a ruta &lt;Listas de contratación&gt; - &lt;Consulta das listas: estado, orde e citacións pendentes&gt; - &lt;Consulta de estado, orde de chamamento e novas&gt; e, tras indicar o NIF ou seleccionar unha determinada lista, &lt;Consulta das listas de novas inclusións e actualización de méritos&gt;.</p>
    <p>Nas devanditas listas figura a seguinte información:</p>
    <p>▪ Solicitantes admitidos/as na lista con indicación da puntuación definitivas resultante da aplicación do baremo establecido no artigo 9 do Decreto 37/2006.</p>
    <p>▪ Solicitantes excluídos/as con expresión da causa de exclusión.</p>
    <p>Terceiro. As listas entrarán en vigor a partir do día seguinte ao da publicación desta resolución no Diario Oficial de Galicia.</p>
    <p>Cuarto. As persoas solicitantes excluídas disporán do prazo dun mes, contado a partir do día seguinte ao da publicación desta resolución no Diario Oficial de Galicia, para solicitar a devolución das taxas por dereitos de inscrición, debendo consignar o nome e apelidos, NIF, número da conta bancaria (vinte díxitos) e localidade desta, achegando así mesmo, copia cotexada do modelo de autoliquidación da taxa.</p>
    <p>Quinto. Contra esta resolución e de conformidade co disposto nos artigos 112 e seguintes da Lei 39/2015, do 1 de outubro, do procedemento administrativo común das administracións públicas, as persoas interesadas poderán interpoñer recurso de alzada ante o conselleiro de Facenda, no prazo dun mes contado a partir do día seguinte ao da súa publicación no Diario Oficial de Galicia.</p>
    <p>Santiago de Compostela, 24 de maio de 2017</p>
    <footer><p>José María Barreiro Díaz<br>Director xeral da Función Pública</p></footer>

