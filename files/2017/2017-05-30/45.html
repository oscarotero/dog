---
date: '2017-05-30'
id: G1096-160517-0001
page: 26138
number: 101
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 24 de abril de 2017 pola que se notifica a imposición dunha multa
  coercitiva devolta polo servizo de Correos por resultar o seu destinatario
  ausente na repartición (expediente 107B 2008/47-0).
range: Cédula
url: >-
  https://www.xunta.gal/dog/Publicados/2017/20170530/AnuncioG1096-160517-0001_gl.html
---
<p>O director da Axencia de Protección da Legalidade Urbanística ditou, o 25 de xaneiro de 2017, unha resolución pola que se lle impón unha sexta multa coercitiva (IU2/15/2014-F1) derivada do expediente de reposición da legalidade urbanística número 107B 2008/47-0 a José Carlos Piñón Pereira como consecuencia de incumprir o ordenado na Resolución do 28 de outubro de 2009 que ordenaba a demolición das obras de alteración da rasante natural do terreo, construción dunha vivenda unifamiliar de planta baixa e baixo cuberta de 155 m2 e soleira de formigón de 40,25 m2, promovidas polo interesado, na parcela con referencia catastral 54035A058003010000HX, no Camiño da Granxa, s/n, parroquia de Parada, no termo municipal de Nigrán, provincia de Pontevedra.</p>
    <p>Ao non poderse realizar a notificación persoal daquela resolución, mediante esta cédula, e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselle ao interesado a devandita resolución por medio dun anuncio publicado no <em>Boletín Oficial do Estado</em>.</p>
    <p>En cumprimento do artigo 46 da Lei 39/2015, do 1 de outubro, do procedemento administrativo común das administracións públicas, o interesado poderá comparecer, no prazo de dez (10) dias hábiles contados desde o seguinte ao da publicación deste anuncio no <em>Boletín Oficial del Estado</em>, nas dependencias da Axencia de Protección da Legalidade Urbanistica sitas no Edificio Witland, 1º andar, Salgueiriños, en Santiago de Compostela das 9.00 ás 14.00 horas, de luns a venres, para o coñecemento íntegro da dita resolución e constancia del tal coñecemento. Transcorrido o devandito prazo sen efectuarse a comparecencia, a notificación entenderase producida desde o día seguinte ao da publicación deste anuncio no <em>Boletín Oficial del Estado</em>.</p>
    <p>Contra esta resolución, que pon fin á via administrativa, o interesado poderá interpoñer recurso de reposición no prazo dun mes, contado a partir do día seguinte a aquel en que producise a notificación, perante o director da Axencia de Protección da Legalidade Urbanística, significándolle que o recurso unicamente será admisible por motivos de infracción do ordenamento inherentes á imposición desta multa coercitiva, sendo motivo de inadmisión a reiteración das mesmas razóns que se esgrimiron ou puideron esgrimirse fronte á resolución da que este acordo é un mero acto de execución.</p>
    <p>Caso non exerza o seu dereito a presentar recurso potestativo de reposición, pode interpoñer directamente recurso contencioso-administrativo, no prazo de dous meses, perante o xulgado do contencioso administrativo en cuxa circunscrición se sitúe o inmoble afectado, conforme o disposto no artigo 14.1 regra terceira da Lei 29/1998, reguladora da xurisdición contencioso-administrativa.</p>
    <p>Para que conste e lle sirva de notificación ao citado interesado en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, expido e asino esta cédula.</p>
    <p>Santiago de Compostela, 24 de abril de 2017</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

