---
date: '2017-05-30'
id: G2158-080517-0001
page: 26073
number: 101
agency: Xulgado de Primeira Instancia número 6 de Ourense
section: V. Administración de xustiza.
title: EDICTO (361/2015).
range: Edicto
url: >-
  https://www.xunta.gal/dog/Publicados/2017/20170530/AnuncioG2158-080517-0001_gl.html
---
<p>Paula Andrea Arango Campuzano, letrada da Administración de xustiza do Xulgado de Primeira Instancia número 6 de Ourense, fai saber que no presente procedemento de garda, custodia e alimentos seguido por instancia de Carolin Liriano Silverio fronte a Darío Fermín Acosta, se ditou sentenza, cuxo teor literal extractado é o seguinte:</p>
    <p>Sentenza garda, custodia e alimentos.</p>
    <p>Sentenza nº 77/2017.</p>
    <p>Maxistrada xuíza Laura Guede Gallego.</p>
    <p>Ourense, 31 de xaneiro de 2017.</p>
    <p>Vistos os presentes autos nº 361/2015, sobre petición de alimentos, garda e custodia promovidos pola procuradora Sra. López Calvete, en nome e representación de Carolin Liriano Silverio, dirixida pola letrada Sra. Rivo, fronte a José Darío Fermín Acosta, que foi declarado en rebeldía, con intervención do Ministerio Fiscal.</p>
    <p>Resolución </p>
    <p>Acordo a adopción das seguintes medidas reguladoras da garda e custodia do menor L.D.F.L., así como a súa pensión de alimentos: </p>
    <p>1. Atribúeselle a garda e custodia dos menores á nai Carolin.</p>
    <p>2. Atribúeselle o exercicio exclusivo da patria potestade á nai Carolin.</p>
    <p>3. Suspéndese o réxime de visitas.</p>
    <p>4. En concepto de alimentos a favor do fillo común establécese a obriga do pai de aboar, dentro dos cinco primeiros días hábiles de cada mes e na conta que designe a demandante, a suma de 150 euros, que serán anualmente actualizados en función das variacións que experimente o IPC ou índice que o substitúa en data 1 de xaneiro. Así mesmo, establécese a obriga de aboar o 50 % dos gastos de material escolar que se xeran anualmente no mes de setembro e o 50 % dos gastos extraordinarios, diferenciando entre os necesarios (aqueles sanitarios e farmacéuticos non cubertos pola Seguridade Social) e os non necesarios. Cumprirá o consentimento previo para estes últimos e non para os primeiros. Entenderase prestada a conformidade se, requirido un proxenitor polo outro de forma que faga fe, é dicir, que conste sen lugar a dúbidas a recepción do requirimento, se deixa transcorrer o prazo de dez días hábiles sen facer ningunha manifestación. No requirimento que se realice, o proxenitor que pretenda facer o gasto deberá detallar o gasto concreto que precise o fillo e xuntar orzamento en que figure o nome do profesional que o expida.</p>
    <p>Non se impoñen as custas do presente procedemento a ningunha das partes.</p>
    <p>Notifíquese esta resolución ás partes e ao Ministerio Fiscal. Esta sentenza non é firme. Conforme o disposto no artigo 208.4 da LAC, indícase que contra a presente resolución cabe interpor, no prazo de 20 días desde a notificación, recurso de apelación (artigo 457 e ss. LAC) ante este tribunal.</p>
    <p>Lévese o orixinal ao libro de sentenzas e déixese testemuño suficiente en autos.</p>
    <p>Así o acorda, manda e asina S.S.ª. Dou fe.</p>
    <p>A maxistrada xuíza.</p>
    <p>E ao estar o dito demandado, Darío Fermín Acosta, en rebeldía procesual e en paradoiro descoñecido, expídese este edicto co fin de que lle sirva de notificación en forma.</p>
    <p>Ourense, 15 de febreiro de 2017</p>
    <footer><p>A letrada da Administración de xustiza</p></footer>

