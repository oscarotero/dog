---
date: '2017-08-14'
id: G0424-010817-0006
page: 39210
number: 154
agency: 'Consellería de Economía, Emprego e Industria'
section: III. Outras disposicións.
title: >-
  EXTRACTO da Orde do 26 de xullo de 2017 pola que se modifica a Orde do 4 de
  agosto de 2016 pola que se establecen as bases reguladoras das axudas
  destinadas a persoas traballadoras afectadas por procedementos de regulación
  de emprego de suspensión de contratos de traballo por causa de forza maior, no
  ámbito da Comunidade Autónoma de Galicia, e se procede á súa convocatoria para
  o ano 2017.
range: Orde
url: >-
  https://www.xunta.gal/dog/Publicados/2017/20170814/AnuncioG0424-010817-0006_gl.html
---
<p>BDNS (Identif.): 358926.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo pode consultarse na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Obxecto</p>
    <p>Publicar a convocatoria para o exercicio de 2017, das axudas da Orde do 4 de agosto de 2016 (DOG nº 157, do 22 de agosto). (TR820D).</p>
    <p>Segundo. Normativa reguladora</p>
    <p>Esta convocatoria rexerase polas bases reguladoras establecidas no capítulo II da Orde do 4 de agosto de 2016 (DOG nº 157, do 22 de agosto) e a presente Orde do 26 de xullo de 2017 pola que se modifica a Orde do 4 de agosto de 2016 pola que se establecen as bases reguladoras das axudas destinadas a persoas traballadoras afectadas por procedementos de regulación de emprego de suspensión de contratos de traballo por causa de forza maior, no ámbito da Comunidade Autónoma de Galicia, e se procede á súa convocatoria para o ano 2017.</p>
    <p>Terceiro. Período subvencionable</p>
    <p>Esta convocatoria afecta as persoas traballadoras que teñan ou tivesen o seu contrato suspendido, en polo menos unha xornada laboral completa, entre o 1 de novembro de 2016 e o 31 de outubro de 2017 (ambos inclusive), por un expediente de regulación de emprego en que a autoridade laboral competente constate a causa de forza maior.</p>
    <p>Cuarto. Prazo de presentación de solicitudes</p>
    <p>O prazo para a presentación de solicitudes será a partir do día seguinte á publicación desta orde no Diario Oficial de Galicia ata o 31 de outubro de 2017.</p>
    <p>Santiago de Compostela, 26 de xullo de 2017</p>
    <footer><p>Francisco Conde López<br>Conselleiro de Economía, Emprego e Industria</p></footer>

