---
date: '2017-06-29'
id: G2018-200617-0001
page: 31844
number: 123
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 16 de xuño de 2017 pola que se aproba e se fai pública a listaxe
  provisional de persoas admitidas e excluídas do proceso selectivo para acceso
  á escala auxiliar de arquivos, bibliotecas e museos desta universidade,
  subgrupo C1, pola quenda de acceso libre.
range: Resolución
url: >-
  https://www.xunta.gal/dog/Publicados/2017/20170629/AnuncioG2018-200617-0001_gl.html
---
<p>Por resolución do 7 de abril de 2017 (DOG do 24 de abril e BOE do 12 de maio), convocáronse probas selectivas para cubrir seis prazas na escala auxiliar de arquivos, bibliotecas e museos da USC, subgrupo C1, pola quenda de acceso libre. Finalizado o prazo de presentación de solicitudes,</p>
    <p>RESOLVO:</p>
    <p>Primeiro. Declarar aprobada e facer pública a listaxe provisional de persoas admitidas e excluídas pola quenda de acceso libre ás citadas probas.</p>
    <p>Segundo. Indicar que a listaxe provisional de persoas aspirantes admitidas e excluídas está exposta nos taboleiros de anuncios da Reitoría, da Casa da Balconada, do edificio de Servizos Administrativos e Biblioteca Intercentros e na web:</p>
    <p>http://www.usc.es/gl/servizos/plan_pas/convocatorias.html.</p>
    <p>Terceiro. As persoas aspirantes excluídas ou que non figuren na relación de admitidas dispoñen dun prazo de dez (10) días hábiles, contados a partir do seguinte ao da publicación desta resolución no <em>Diario Oficial de Galicia</em>, para poderen emendar os defectos que motivasen a exclusión ou a omisión.</p>
    <p>Cuarto. As persoas aspirantes que, dentro do prazo sinalado, non emenden a exclusión nin aleguen a omisión, xustificando o dereito a seren incluídas na relación de persoas admitidas, serán definitivamente excluídas da realización das probas.</p>
    <p>Santiago de Compostela, 16 de xuño de 2017</p>
    <footer><p>Juan M. Viaño Rey<br>Reitor da Universidade de Santiago de Compostela</p></footer>

