---
date: '2017-06-29'
id: G0482-210617-0001
page: 31835
number: 123
agency: Instituto Galego do Consumo e da Competencia
section: III. Outras disposicións.
title: >-
  RESOLUCIÓN do 16 de xuño de 2017 pola que se acepta a renuncia da persoa
  adxudicataria e se concede unha bolsa de formación na Escola Galega do
  Consumo, convocada por Resolución do 30 de decembro de 2016.
range: Resolución
url: >-
  https://www.xunta.gal/dog/Publicados/2017/20170629/AnuncioG0482-210617-0001_gl.html
---
<p>Mediante Resolución do 30 de decembro de 2016 (DOG núm. 38, do 23 de febreiro de 2017), establecéronse as bases reguladoras para a concesión dunha bolsa de formación na Escola Galega do Consumo, dependente do Instituto Galego do Consumo e da Competencia, e procedeuse á súa convocatoria para o ano 2017.</p>
    <p>Unha vez concluído o prazo de presentación de instancias e avaliadas as solicitudes presentadas de acordo cos criterios fixados no artigo 12 das bases reguladoras, a comisión de valoración elevou a persoa proposta para a concesión da bolsa e a lista de reserva para o caso de non aceptación ou renuncia da bolsa concedida.</p>
    <p>O 9 de xuño de 2017 a directora do Instituto Galego do Consumo e da Competencia ditou unha resolución pola que se concedía a bolsa de formación na Escola Galega do Consumo a Andrea García Soage e se establecía a lista de persoas suplentes, por orde de prelación, para cubrir as vacantes que se poidan producir por non aceptación ou renuncia da bolsa concedida:</p>
    <table>
     <tbody>
      <tr>
       <td>Orde</td>
       <td>Nº de expte.</td>
       <td>Solicitante</td>
      </tr>
      <tr>
       <td>1</td>
       <td>IN117A/17/046</td>
       <td>Guitián Astray, Anxela</td>
      </tr>
      <tr>
       <td>2</td>
       <td>IN117A/17/008</td>
       <td>Lorenzo Blanco, Beatriz</td>
      </tr>
      <tr>
       <td>3</td>
       <td>IN117A/17/028</td>
       <td>Hermida González, Lucía</td>
      </tr>
      <tr>
       <td>4</td>
       <td>IN117A/17/022</td>
       <td>López Gómez, Nahyr</td>
      </tr>
      <tr>
       <td>5</td>
       <td>IN117A/17/036</td>
       <td>Varela Pérez, Irene</td>
      </tr>
      <tr>
       <td>6</td>
       <td>IN117A/17/032</td>
       <td>Hermelo Jalda, Laura</td>
      </tr>
      <tr>
       <td>7</td>
       <td>IN117A/17/015</td>
       <td>Lampón Lampón, Ramona</td>
      </tr>
      <tr>
       <td>8</td>
       <td>IN117A/17/017</td>
       <td>Fernández Fernández, Yolanda</td>
      </tr>
      <tr>
       <td>9</td>
       <td>IN117A/17/002</td>
       <td>Córdido Méndez, Pamela</td>
      </tr>
     </tbody>
    </table>
    <p>O día 15 de xuño de 2017 Andrea García Soage, na súa condición de adxudicataria da bolsa de formación na Escola Galega do Consumo, manifestou a súa renuncia á bolsa, polo que se propón a súa adxudicación á candidata que figura en primeiro lugar na lista de persoas suplentes, Anxela Guitián Astray.</p>
    <p>En virtude do anterior, e de conformidade co establecido no artigo 16.3 das bases reguladoras,</p>
    <h2>RESOLVO:</h2>
    <p>Primeiro. Aceptar a renuncia á bolsa de formación na Escola Galega do Consumo presentada por Andrea García Soage.</p>
    <p>Segundo. Concederlle a bolsa de formación na Escola Galega do Consumo a Anxela Guitián Astray.</p>
    <p>A bolsa estará dotada con 900 euros brutos por mes.</p>
    <p>Terceiro. Dispoñer gastos mediante a expedición dos correspondentes documentos contables con cargo ás partidas orzamentarias 09.80.613A.480.0, «formación en materia de educación para o consumo responsable», e 09.80.613A.484.0, «cotas Seguridade Social bolseiros» dos orzamentos xerais da comunidade autónoma para o ano 2017, e que se destinarán ao pagamento da persoa bolseira e das custas da Seguridade Social.</p>
    <p>A contía da bolsa calcúlase desde a data de incorporación da persoa beneficiaria ata o 31 de decembro de 2017.</p>
    <p>Cuarto. A persoa beneficiaria deberá comunicar a súa aceptación ou renuncia no prazo máximo de cinco días hábiles contados desde o seguinte ao da notificación desta resolución.</p>
    <p>Logo de transcorrer o dito prazo, se a persoa beneficiaria non se declarase en ningún sentido, entenderase que acepta a bolsa.</p>
    <p>Así mesmo, no caso de que a persoa beneficiaria non acepte a bolsa ou non poida incorporarse por calquera outro motivo, poderá ser substituída polas persoas que figuran na lista de reserva en función da súa puntuación.</p>
    <p>Quinto. A persoa beneficiaria da bolsa terá as obrigas establecidas no artigo 20 das bases reguladoras, «Obrigas da persoa beneficiaria».</p>
    <p>Contra esta resolución, que pon fin á vía administrativa, cabe interpoñer recurso potestativo de reposición ante o órgano que a ditou, no prazo dun mes contado desde o día seguinte ao da súa publicación no Diario Oficial de Galicia, ou ben directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses que se contarán desde a mesma data. En todo caso, non se poderá interpoñer recurso contencioso-administrativo ata que sexa resolto expresamente ou se produza a desestimación presunta do recurso de reposición.</p>
    <p>Notifíquese esta resolución ás persoas interesadas.</p>
    <p>Santiago de Compostela, 16 de xuño de 2017</p>
    <footer><p>Sol Mª Vázquez Abeal<br>Directora do Instituto Galego do Consumo e da Competencia</p></footer>

