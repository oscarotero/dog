---
date: '2017-09-19'
id: G2252-290617-0001
page: 42764
number: 178
agency: Xulgado de Primeira Instancia e Instrución número 2 de Mondoñedo
section: V. Administración de xustiza.
title: EDICTO (ETX 30/2017) derivado do ordinario (140/2015).
range: Edicto
url: >-
  https://www.xunta.gal/dog/Publicados/2017/20170919/AnuncioG2252-290617-0001_gl.html
---
<p>Eu, Raimundo Díaz Valcarce, letrado da Administración de xustiza do Xulgado de Primeira Instancia e Instrución número 2 de Mondoñedo, fago saber que en virtude do acordado nos autos de referencia, e de conformidade co disposto nos artigos 156.4 e 164 da LAC, por medio deste edicto notifícase o auto do 27.6.2017 a Carmen Reimonde Celeiro, María Josefa Reimonde Celeiro, Marcela Reimonde Celeiro e herdeiros de Jaime Reimonde Sánchez (Mónica Reimonde García e Juan Carlos Reimonde García), todos eles en ignorado paradoiro, mediante a inserción a seguir dos antecedentes de feito, da parte dispositiva e do seu modo de impugnación:</p>
    <p>Auto 78/2017.</p>
    <p>Xuíza/maxistrada xuíza: Ana María Bande Ramudo.</p>
    <p>Mondoñedo, 27 de xuño de 2017.</p>
    <p>Antecedentes de feito.</p>
    <p>Primeiro. Con data do 21.4.2017 ditouse auto en que se despachaba execución, con base na sentenza do 28.11.2016, ditada no procedemento ordinario 140/2015, do cal que dimana a presente execución, por instancia de María Luz Trevín Reimonde, María Amparo Trevín Reimonde, Azucena Trevín Reimonde, Ángeles Trinidad Trevín Reimonde, Mercedes Trevín Reimonde e María Soledad Trevín Reimonde, fronte a Carmen Reimonde Celeiro, María Josefa Reimonde Celeiro, Marcela Reimonde Celeiro e herdeiros de Jaime Reimonde Sánchez (Mónica Reimonde García e Juan Carlos Reimonde García). Nese auto acordouse a designación dun perito enxeñeiro técnico agrícola, en concreto o perito Marcos Antonio Pereira González, para efectuar a valoración dos predios obxecto de autos e para o establecemento dos lotes para se poder levar a efecto a división da cousa común.</p>
    <p>Segundo. Con data do 8.6.2017, o perito presentou na secretaría deste xulgado o informe que lle fora encomendado e ratificouse nel na mesma data.</p>
    <p>Terceiro. Por dilixencia de ordenación do 8.6.2017 deuse traslado ás partes do informe presentado, por termo de cinco días. A parte executante manifestou a súa conformidade co contido do informe presentado e solicitou que se efectuasen as adxudicacións contidas nel. A parte executada, á cal se lle deu traslado por medio de edictos, por estar en ignorado paradoiro, non efectuou ningunha alegación dentro do prazo establecido para o efecto.</p>
    <p>«Parte dispositiva.</p>
    <p>Acordo.</p>
    <p>1. Aprobar a valoración do custo da obriga de facer a que se refiren estas actuacións, presentada polo perito taxador, que ascende á cantidade de 18.665,18 euros (da cal a cantidade de 5.326,64 euros corresponde ao predio 3-112, 2.580,20 euros ao predio 1-159, 2.774,64 euros ao predio 1-141, 7.087,30 euros ao predio 2-94 e 896,40 euros ao predio 2-90).</p>
    <p>2. Aprobar a división da cousa común na forma establecida polo perito Marcos Antonio Pereira González no seu informe do 24.5.2017, presentado neste xulgado o 8.6.2017.</p>
    <p>Modo de impugnación: recurso de apelación, que se interporá ante o tribunal que ditase a resolución que se impugne, dentro do prazo de vinte días contados desde o día seguinte ao da notificación daquela.</p>
    <p>Este recurso carecerá de efectos suspensivos, sen que en ningún caso proceda actuar en sentido contrario ao resolto (artigo 456.2 da LAC).</p>
    <p>Conforme a disposición adicional décimo quinta da LOPX, para a admisión do recurso deberase acreditar ter constituído, na conta de depósitos e consignacións deste órgano, un depósito de 50 euros, salvo que o recorrente sexa beneficiario de xustiza gratuíta, o Ministerio Fiscal, o Estado, Comunidade Autónoma, entidade local ou organismo autónomo dependente.</p>
    <p>O depósito deberá constituílo ingresando a citada cantidade no Banco Santander, S.A., na conta deste expediente 2305, e incluír, no campo “concepto” a indicación “Recurso” seguida do código “02 Civil-Apelación”. Se o ingreso se fai mediante transferencia bancaria deberá incluír, tras a conta referida, separados por un espazo a indicación “recurso” seguida do código “02 Civil-Apelación”.</p>
    <p>No caso de que deba realizar outros pagamentos na mesma conta, deberá verificar un ingreso por cada concepto, mesmo se obedecen a outros recursos da mesma ou distinta clase e, neste caso, indicar, no campo observacións, a data da resolución impugnada co formato DD/MM/AAAA.</p>
    <p>Así o acorda e asina SSª. Dou fe.</p>
    <table>
     <tbody>
      <tr>
       <td>A maxistrada</td>
       <td>O letrado da Administración de xustiza»</td>
      </tr>
     </tbody>
    </table>
    <p>Mondoñedo, 27 de xuño de 2017</p>
    <footer><p>O letrado da Administración de xustiza</p></footer>

