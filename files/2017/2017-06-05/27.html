---
date: '2017-06-05'
id: G0422-190517-0004
page: 27145
number: 105
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  ANUNCIO do 19 de abril de 2017, da Dirección Xeral de Calidade Ambiental e
  Cambio Climático, polo que se notifica a Resolución do 25 de xaneiro de 2017
  pola que se suspenden as autorizacións de xestor de valorización e de
  almacenamento de residuos perigosos e non perigosos a Acteco Productos y
  Servicios, S.L.
range: Anuncio
url: >-
  https://www.xunta.gal/dog/Publicados/2017/20170605/AnuncioG0422-190517-0004_gl.html
---
<p>De conformidade co disposto nos artigos 44 e 46 da Lei 39/2015, do 1 de outubro, do procedemento administrativo común das administracións públicas, logo de intentada sen éxito a notificación persoal a través do servizo de Correos, notifícase a Acteco Productos y Servicios, S.L., con número de rexistro da autorización ambiental integrada 2015-IPPC-I-10_288, a Resolución do 25 de xaneiro de 2017 pola que se lle suspenden as autorizacións de xestor de valorización e de almacenamento de residuos perigosos e non perigosos.</p>
    <p>A eficacia do acto queda supeditada á súa publicación no taboleiro de edictos único do <em>Boletín Oficial del Estado</em> (TEU do BOE), polo que o prazo para presentar o recurso se computará desde esa publicación.</p>
    <p>Os interesados poderán comparecer nas dependencias da Dirección Xeral de Calidade Ambiental e Cambio Climático sitas en Santiago de Compostela (San Lázaro, s/n, 2º andar) das 9.00 ás 14.00 horas, de luns a venres, para ter coñecemento íntegro da dita resolución ou consultala na seguinte ligazón:</p>
    <p>http://www.cmati.xunta.es/busca-de-expedientes-da-autorizacion-ambiental-integrada</p>
    <p>Contra a resolución, que non pon fin á vía administrativa, poderase interpoñer recurso de alzada, ante a conselleira de Medio Ambiente e Ordenación do Territorio, no prazo dun mes, contado a partir do día seguinte ao da publicación deste anuncio no BOE, de conformidade co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas. </p>
    <p>Santiago de Compostela, 19 de abril de 2017</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>

