---
date: '2017-07-05'
id: U500-270617-0001
page: 32652
number: 127
agency: Universidade de Vigo
section: IV. Oposicións e concursos.
title: >-
  RESOLUCIÓN do 26 de xuño de 2017 pola que se convoca a provisión, polo sistema
  de libre designación, de nove postos do cadro de persoal funcionario de
  administración e servizos desta universidade.
range: Resolución
url: >-
  https://www.xunta.gal/dog/Publicados/2017/20170705/AnuncioU500-270617-0001_gl.html
---
<p>Estando vacantes os postos da relación de postos de traballo de persoal funcionario de administración e servizos indicados máis abaixo, que deben ser provistos mediante libre designación, e</p>
    <p>Consonte co disposto na Lei 2/2015, do 29 de abril, do emprego público de Galicia, e co Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna.</p>
    <p> En uso das atribucións conferidas pola Lei orgánica 6/2001, do 21 de decembro, de universidades, e polos estatutos da Universidade de Vigo, esta reitoría</p>
    <p class="dog-titulo">RESOLVE:</p>
    <p>Primeiro. Convocar a provisión polo sistema de libre designación dos seguintes postos de traballo:</p>
    <table>
     <tbody>
      <tr>
       <td>Posto de traballo</td>
       <td>Grupo</td>
       <td>C.D.</td>
       <td>Dot.</td>
       <td>Localidade</td>
       <td>Quenda</td>
      </tr>
      <tr>
       <td>Secretaría do equipo de goberno</td>
       <td>C1/C2</td>
       <td>20</td>
       <td>4</td>
       <td>Vigo</td>
       <td>M</td>
      </tr>
      <tr>
       <td>Secretaría do presidente do Consello Social</td>
       <td>C1/C2</td>
       <td>20</td>
       <td>1</td>
       <td>Vigo</td>
       <td>M</td>
      </tr>
      <tr>
       <td>Secretaría da Xerencia</td>
       <td>C1/C2</td>
       <td>20</td>
       <td>3</td>
       <td>Vigo</td>
       <td>M</td>
      </tr>
      <tr>
       <td>Secretaría da Vicerreitoría</td>
       <td>C1/C2</td>
       <td>20</td>
       <td>1</td>
       <td>Pontevedra</td>
       <td>M</td>
      </tr>
     </tbody>
    </table>
    <p>C.D.: nivel de complemento de destino.</p>
    <p>Dot.: dotación.</p>
    <p>M.: mañá.</p>
    <p>Segundo. Poderá optar á súa provisión o persoal funcionario de carreira de administración destinado na Universidade de Vigo, calquera que sexa a súa situación administrativa, agás o suspenso en firme e sempre que na data de remate do prazo de presentación de solicitudes pertenza a algún corpo ou escala integrado nos subgrupos de clasificación indicados.</p>
    <p>Os postos de traballo poderán ser declarados desertos, aínda que os candidatos reúnan os requisitos exixidos.</p>
    <p>Terceiro. As persoas interesadas deben presentar a súa solicitude axustada ao modelo que figura como anexo, dirixíndoa ao reitor da Universidade de Vigo dentro do prazo de quince días hábiles, contados a partir do seguinte ao da publicación desta resolución no <em>Diario Oficial de Galicia</em>. As solicitudes de participación poderán presentarse nos rexistros xeral ou auxiliares desta universidade, así como segundo o previsto no artigo 16 da Lei 39/2015, do 1 de outubro, do procedemento administrativo común e das administracións públicas. </p>
    <p>Cuarto. A solicitude deberá ir acompañada dun <em>curriculum vitae</em> comprensivo dos datos persoais, anos de servizo, postos desempeñados na Administración, títulos académicos, estudos e cursos realizados, idiomas e calquera outro mérito que se considere oportuno achegar. Os méritos alegados deberán acreditarse documentalmente.</p>
    <p>Quinto. O prazo para tomar posesión do destino definitivo obtido nesta convocatoria será de tres días hábiles, se non implica cambio de residencia ou de sete días hábiles se o comporta.</p>
    <p>O prazo de toma de posesión comezará a contarse a partir do día seguinte ao de cesamento, que se fixará na resolución que poña fin a este proceso selectivo.</p>
    <p>Sexto. Todos os restantes actos que integren este procedemento publicaranse, cando corresponda, no taboleiro de anuncios do Rexistro Xeral da Universidade de Vigo e no seguinte enderezo electrónico: http://persoal.uvigo.es/persoal_gl/PAS/internas/.</p>
    <p>Contra esta resolución, que esgota a vía administrativa, poderase interpoñer un recurso ante a xurisdición contencioso-administrativa, no prazo de dous meses contados desde o día seguinte ao da súa publicación no <em>Diario Oficial de Galicia</em>, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>As persoas interesadas poderán optar por interpoñer contra esta resolución un recurso de reposición, no prazo dun mes contado dende o día seguinte ao da súa publicación, ante o mesmo órgano que a ditou. Neste caso non se poderá interpoñer recurso contencioso-administrativo ata que sexa resolto expresamente ou se produza a desestimación presunta do recurso de reposición interposto, segundo o previsto no artigo 123.2 da Lei 39/2015, do 1 de outubro, do procedemento administrativo común das administracións públicas. </p>
    <p>Vigo, 26 de xuño de 2017</p>
    <footer><p>Salustiano Mato de la Iglesia<br>Reitor da Universidade de Vigo</p></footer>
    <h2>ANEXO<br>Solicitude de participación</h2>
    <table>
     <tbody>
      <tr>
       <td>Nome e apelidos</td>
      </tr>
      <tr>
       <td>DNI</td>
      </tr>
      <tr>
       <td>Corpo/escala</td>
      </tr>
      <tr>
       <td>Subgrupo de pertenza</td>
      </tr>
      <tr>
       <td>Grao persoal consolidado</td>
      </tr>
      <tr>
       <td>Centro/unidade</td>
      </tr>
      <tr>
       <td>Localidade</td>
      </tr>
      <tr>
       <td>Teléfono e correo electrónico</td>
      </tr>
      <tr>
       <td>Posto solicitado</td>
      </tr>
     </tbody>
    </table>
    <p>A persoa abaixo asinante solicita ser admitida á convocatoria a que se refire esta instancia e DECLARA que son certos os datos consignados nela, e que reúne as condicións requiridas especificamente por esta convocatoria, comprometéndose a probar documentalmente todos os datos que figuran nesta solicitude. </p>
    <p> .................................., …… de ......................... de 2017</p>
    <p> (sinatura)</p>
    <p class="basic-paragraph">SR. REITOR DA UNIVERSIDADE DE VIGO</p>

