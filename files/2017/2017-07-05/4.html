---
date: '2017-07-05'
id: O92-270617-0002
page: 32641
number: 127
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 26 de xuño de 2017 pola que se procede á publicación dos
  requirimentos de emenda das axudas para a contratación de xestores de
  internacionalización, cofinanciadas polo Fondo Social Europeo no marco do
  programa operativo FSE Galicia 2014-2020.
range: Resolución
url: >-
  https://www.xunta.gal/dog/Publicados/2017/20170705/AnuncioO92-270617-0002_gl.html
---
<p>Mediante Resolución do 2 de marzo de 2017 (DOG núm. 48, do 9 de marzo) publicáronse as bases reguladoras das axudas para a contratación de xestores de internacionalización, cofinanciadas polo Fondo Social Europeo no marco do programa operativo FSE Galicia 2014-2020, e procedeuse á súa convocatoria en réxime de concorrencia competitiva para o ano 2017.</p>
    <p>O órgano instrutor do procedemento administrativo previsto no artigo 10 das ditas bases reguladoras está a analizar as solicitudes presentadas polos solicitantes que se acolleron á presente convocatoria de axudas.</p>
    <p>O artigo 8.6 das bases reguladoras da axuda establece que o solicitante deberá achegar xunto co formulario de solicitude o informe de vida laboral da empresa emitido con data igual ou posterior á da publicación destas bases no DOG e por un período mínimo dun ano.</p>
    <p>Na análise da documentación achegada coa solicitude de axuda advertiuse que nalgúns expedientes consta o informe de vida laboral, pero o dito informe non fai referencia a un período mínimo dun ano e non se reclamou a emenda desta incidencia no requirimento publicado o 2 de xuño de 2017 no Diario Oficial de Galicia. Os expedientes que se atopan neste caso son 9 e a súa relación faise constar no anexo.</p>
    <p>O artigo 10.2 das bases reguladoras dispón que, de conformidade co establecido no artigo 45 da Lei 39/2015, do 1 de outubro, do procedemento administrativo común das administracións públicas, este requirimento de emenda realizarase preferentemente mediante publicación no Diario Oficial de Galicia e producirá os mesmos efectos que a notificación individualizada. A dita publicación tamén se realizará na páxina web do Igape no enderezo www.tramita.igape.es.</p>
    <p>En virtude do anterior,</p>
    <h2>RESOLVO:</h2>
    <p>Primeiro. Dar publicidade á relación de solicitantes de axuda xa revisadas que deben ser obxecto de emenda segundo se recolle no anexo a esta resolución. Os solicitantes de axuda citados no anexo deben presentar informe de vida laboral da empresa emitido con data igual ou posterior ao 9 de marzo de 2017, no cal conste información referida como mínimo a un ano e ese período dun ano debe incluír a data do 9 de marzo de 2017. No caso de que non sexa posible a información dun ano porque a vida da empresa sexa inferior, deberá presentar un escrito comunicando a dita circunstancia e achegar a vida laboral desde o inicio da vida laboral da empresa.</p>
    <p>Segundo. Establécese un prazo de dez días hábiles para achegar a documentación sinalada, contados desde o seguinte ao da publicación da presente resolución no DOG.</p>
    <p>Terceiro. De acordo co establecido no artigo 8.4 das bases reguladoras a documentación deberase presentar obrigatoriamente por vía electrónica.</p>
    <p>Cuarto. De acordo co disposto no artigo 10.2 das bases reguladoras, no suposto de que non se atenda o requirimento no prazo indicado, ou se a emenda resulta incompleta ou defectuosa, terase por desistido na súa petición o solicitante e arquivarase o expediente, tras a correspondente resolución, que será ditada nos termos previstos no artigo 21 da devandita Lei 39/2015.</p>
    <p>Santiago de Compostela, 26 de xuño de 2017</p>
    <footer><p>Juan Manuel Cividanes Roger<br>Director xeral do Instituto Galego de Promoción Económica</p></footer>
    <h2>ANEXO</h2>
    <p class="basic-paragraph">Solicitudes de axuda suxeitas a emenda de documentación</p>
    <table>
     <tbody>
      <tr>
       <td>Núm. expediente</td>
       <td>Titular do expediente</td>
       <td>NIF</td>
      </tr>
      <tr>
       <td>IG166.2017.1.5</td>
       <td>Vilarvin, S.L.</td>
       <td>B36287126</td>
      </tr>
      <tr>
       <td>IG166.2017.1.13</td>
       <td>Galichip, S.L.</td>
       <td>B27307800</td>
      </tr>
      <tr>
       <td>IG166.2017.1.20</td>
       <td>Comenza, S.L.</td>
       <td>B83900670</td>
      </tr>
      <tr>
       <td>IG166.2017.1.21</td>
       <td>Tir Anymar, S.L.</td>
       <td>B70481486</td>
      </tr>
      <tr>
       <td>IG166.2017.1.22</td>
       <td>Seijas y Otero, S.L.</td>
       <td>B36341899</td>
      </tr>
      <tr>
       <td>IG166.2017.1.25</td>
       <td>Soc.Cooperativa Vitivinícola Arousana, S.C.G.</td>
       <td>F36477354</td>
      </tr>
      <tr>
       <td>IG166.2017.1.27</td>
       <td>Sanloz Invest &amp; Gold, S.L.</td>
       <td>B27408020</td>
      </tr>
      <tr>
       <td>IG166.2017.1.28</td>
       <td>Imagames Gamification Services, S.L.</td>
       <td>B70448618</td>
      </tr>
      <tr>
       <td>IG166.2017.1.33</td>
       <td>Pasteurizados Cíes, S.L.U.</td>
       <td>B36302958</td>
      </tr>
     </tbody>
    </table>

