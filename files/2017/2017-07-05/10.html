---
date: '2017-07-05'
id: G2177-150617-0001
page: 32655
number: 127
agency: Xulgado de Primeira Instancia número 6 de Santiago de Compostela
section: V. Administración de xustiza.
title: EDICTO (16/2017).
range: Edicto
url: >-
  https://www.xunta.gal/dog/Publicados/2017/20170705/AnuncioG2177-150617-0001_gl.html
---
<p>Familia, garda, custodia, alimentos de fillo menor non matrimonial non consensuado 16/2017</p>
    <p>Sobre divorcio contencioso</p>
    <p>Demandante: María Camila Gómez Torres</p>
    <p>Procuradora: Beatriz Cerviño Gómez</p>
    <p>Avogada: María Montserrat Rey Rey</p>
    <p>Demandado: Osmar Acuña Cáceres</p>
    <p>No procedemento de referencia ditouse a resolución do teor literal seguinte:</p>
    <p>«Decido que, estimando na súa integridade a demanda de xuízo verbal presentada por María Camila Gómez Torres, representada pola procuradora Sra. Cerviño Gómez e asistida da letrada Sra. Rey Rodríguez, con intervención da representante do Ministerio Fiscal ao concorrer filla menor de idade Lucía Acuña Gómez, fronte a Osmar Acuña Cáceres, maior de idade, sinalado en autos e declarado en rebeldía procesual, procede acceder á adopción das seguintes medidas definitivas:</p>
    <p>Titularidade patria potestade:</p>
    <p>Titularidade compartida entre ambos os proxenitores, correspondéndolle á nai o exercicio exclusivo desta, en particular en cuestións médicas, sanitarias, educativas, de expedición e renovación de DNI e pasaporte, fixación ou cambio de domicilio e empadroamento, realización de saídas ao estranxeiro, campamentos, excursións e demais cuestións análogas.</p>
    <p>Garda e custodia:</p>
    <p>Procede atribuíla á demandante</p>
    <p>Réxime de estadías e comunicación:</p>
    <p>Non procede o establecemento dun réxime de visitas para o proxenitor, debido a que este se desentendeu por completo da menor e non mantén contacto con esta desde hai máis de 6 anos, e a que se encontra en paradoiro descoñecido.</p>
    <p>Sen prexuízo de ulterior modificación de medidas definitivas en que acredite o actual demandado unha variación substancial relevante en beneficio da menor.</p>
    <p>Pensión de alimentos:</p>
    <p>Pensión de alimentos a favor da menor, procede establecer a cantidade mensual de cen euros (100 euros) en concepto de pensión alimenticia.</p>
    <p>A devandita cantidade deberán ser ingresada nos cinco primeiros días de cada mes, na entidade e na conta bancaria que designe a nai, e actualizaranse anualmente, a teor das variacións porcentuais experimentadas polo IPC anual elaborado polo INE ou índice que o substitúa, sen necesidade de requirimento nin notificación ningunha ao pagador da pensión.</p>
    <p>Gastos extraordinarios:</p>
    <p>Os gastos extraordinarios dos fillos que sexan necesarios serán sufragados, logo de xustificación do proxenitor que fai o pagamento por ambos os dous proxenitores por partes iguais, e en caso de desavinza decidirá a autoridade xudicial.</p>
    <p>Non procede efectuar especial pronunciamento sobre as custas do presente proceso.</p>
    <p>Esta resolución non é firme e fronte a ela cabe interpoñer recurso de apelación nos prazos e termos previstos na vixente Lei de axuizamento civil para a súa resolución pola Audiencia Provincial de Coruña (artigos 458 ss. e 776 Lei de axuizamento civil) logo de consignación do depósito de 50 euros previsto na disposición adicional décimo quinta da LOPX.</p>
    <p>Así por esta miña sentenza, pronúncioo, mándoo e asínoo, Roberto Soto Sola, maxistrado xuíz titular do Xulgado de Primeira Instancia número 6 desta localidade e o seu partido xudicial.</p>
    <p>Publicación: lida e publicada a anterior resolución en audiencia pública polo xuíz que a ditou, no día da data, dou fe».</p>
    <p>E como consecuencia do ignorado paradoiro do demandado, expídese a presente para que sirva de cédula de notificación.</p>
    <p>Santiago de Compostela, 15 de xuño de 2017</p>
    <footer><p>A letrada da Administración de xustiza</p></footer>

