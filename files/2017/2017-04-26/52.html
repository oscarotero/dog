---
date: '2017-04-26'
id: C141-170417-0002
page: 19507
number: 80
agency: Portos de Galicia
section: VI. Anuncios. a) Administración autonómica.
title: >-
  CÉDULA do 12 de abril de 2017 pola que se notifica orde de retirada dun
  soporte aparafusado ao perfil metálico do pantalán de pesca do porto de
  Beluso.
range: Cédula
url: >-
  https://www.xunta.gal/dog/Publicados/2017/20170426/AnuncioC141-170417-0002_gl.html
---
<p>De conformidade co disposto nos artigos 44 e 46 da Lei 39/2015, do procedemento administrativo común das administracións públicas, se notifica a Rocío Marcial Oliveira, mediante a publicación no Boletín Oficial del Estado, orde de retirada dun soporte aparafusado no perfil metálico do pantalán de pesca do porto de Beluso, por non ser posible a notificación a través do servizo de Correos no último domicilio coñecido.</p>
    <p>Segundo acta realizada polo celador garda peiraos responsable do porto, no pantalán de pesca de Beluso, na praza onde se atopa amarrada a embarcación Yoli, con matrícula 3ª-VI-5-101-25, se instalou sen autorización un soporte aparafusado ao perfil metálico do pantalán co fin de enrolar unha mangueira de goma, motivo polo que a Zona Sur intentou notificar ata en dúas ocasións ordes de retirada.</p>
    <p>A presente orde emítea esta dirección con base nas competencias previstas no artigo 9.3 da Lei 5/1994, de creación de Portos de Galicia, e de acordo co artigo 7 do Regulamento de servizo e policía portuarios en vigor aprobado pola Orde ministerial do 12 de xuño de 1976, por constituír o denunciado un uso non autorizado de obras portuarias.</p>
    <p>O soporte deberá ser retirado nun prazo máximo de dez (10) días contados desde a publicación da presente orde no Boletín Oficial del Estado; este anuncio publicarase tamén no Diario Oficial de Galicia, ben que a eficacia do acto notificado quedará supeditada á súa publicación no Boletín Oficial del Estado.</p>
    <p>No caso de incumprimento, Portos de Galicia procederá a retirar o soporte de maneira subsidiaria. </p>
    <p>A presente orde, que ten eficacia executiva, non esgota a vía administrativa, e é susceptible de recurso de alzada, que deberá ser interposto ante a Presidencia de Portos de Galicia no prazo dun mes contado desde o día seguinte ao da publicación.</p>
    <p>Santiago de Compostela, 12 de abril de 2017</p>
    <footer><p>José Ignacio Villar García<br>Director de Portos de Galicia</p></footer>

