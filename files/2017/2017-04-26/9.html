---
date: '2017-04-26'
id: O3C2-180417-0001
page: 19359
number: 80
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 18 de abril de 2017 pola que se convoca un curso básico de
  auxiliares de policía local.
range: Resolución
url: >-
  https://www.xunta.gal/dog/Publicados/2017/20170426/AnuncioO3C2-180417-0001_gl.html
---
<p>Dentro das actividades programadas para o ano 2017 no plan de formación aprobado polo seu Consello Reitor de data 15 de febreiro de 2017, e conforme ás funcións atribuídas pola Lei 1/2007, do 15 de xaneiro, da Academia Galega de Seguridade Pública, anúnciase a convocatoria dun curso básico de auxiliares de policía local, conforme ás seguintes bases:</p>
    <p>1. Datos da actividade.</p>
    <p>Denominación: básico de auxiliares de policía local.</p>
    <p>Tipo: curso.</p>
    <p>Horas lectivas: 35.</p>
    <p>Modalidade: presencial.</p>
    <p>Obxectivos:</p>
    <p>Dotar aos auxiliares de policía local dunha formación teórico-práctica que os capacite para o posterior desempeño da súa función como auxiliares temporais dos corpos de policía local.</p>
    <p>Contido:</p>
    <p>– Intervención policial.</p>
    <p>– Tráfico e seguridade viaria.</p>
    <p>– Policía administrativa.</p>
    <p>– Primeiros auxilios.</p>
    <p>– Aplicacións policiais básicas do Dereito penal e procesual-penal.</p>
    <p>– Relacións co cidadán.</p>
    <p>2. Desenvolvemento da convocatoria.</p>
    <p>Destinatarios/as:</p>
    <p>Persoal seleccionado e proposto polos concellos, que puidera prestar servizo como auxiliar de policía local de forma temporal, de acordo co previsto nos artigos 47 a 48 do Decreto 243/2008, do 16 de outubro, polo que se desenvolve a Lei 4/2007, do 20 de abril, de coordinación de policías locais. Para estes efectos, como se recolle no artigo 48.2 do citado decreto, non terán a obrigación de facer o curso, as persoas que o superaran nos últimos 4 anos, é dicir, a partir do ano 2013.</p>
    <p>Prazas ofertadas:</p>
    <p>Sen límite.</p>
    <p>3. Solicitudes de participación.</p>
    <p>Prazo de inscrición e presentación:</p>
    <p>O prazo para a inscrición e presentación de solicitudes de participación comenzará ao día seguinte da publicación desta resolución no DOG e terminará o día 22 de maio de 2017.</p>
    <p>Os concellos que se atopen nesta situación deberán remitir un escrito asinado polo/la alcalde/esa á Academia Galega de Seguridade Pública (avda. da Cultura, s/n, 36680 A Estrada, (fax 886 20 61 22), no que figure a lista de persoas seleccionadas segundo o artigo 47 do Decreto 243/2008, para efectuar a correspondente reserva de praza para a realización do devandito curso.</p>
    <p>Listaxe de solicitudes seleccionadas:</p>
    <p>O día 24 de maio de 2017 a Academia Galega de Seguridade publicará no sitio web http://agasp.xunta.es, as solicitudes de participación recibidas que cumprisen os requisitos anteriores.</p>
    <p>4. Desenvolvemento da actividade.</p>
    <p>Presentación: as persoas admitidas a este curso deberán presentarse ás 9.45 horas do día 29 de maio de 2017.</p>
    <p>Lugar: Academia Galega de Seguridade Pública.</p>
    <p>Horario lectivo: do 29 de maio ao 1 de xuño, de 10.00 a 14.00 e de 15.30 a 19.00 horas, e o 2 de xuño, de 9.00 a 14.00 horas.</p>
    <p>Datas: do 29 de maio ao 2 de xuño de 2017.</p>
    <p>Certificado de superación do curso:</p>
    <p>Ao remate da actividade entregaráselle un certificado de asistencia a aquelas persoas que acrediten a súa participación continuada nesta, e superen as probas que se determinen de ser o caso.</p>
    <p>5. Modificacións e incidencias.</p>
    <p>A Academia Galega de Seguridade Pública poderá modificar o desenvolvemento normal da actividade para adaptala ás necesidades da Administración e ás continxencias que poidan xurdir.</p>
    <p>A Estrada, 18 de abril de 2017</p>
    <footer><p>Luís Menor Pérez<br>Director xeral da Academia Galega de Seguridade Pública</p></footer>

