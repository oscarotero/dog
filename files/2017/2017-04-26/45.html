---
date: '2017-04-26'
id: G0181-110417-0004
page: 19489
number: 80
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 4 de abril de 2017 polo que se somete ao trámite de información
  pública o proxecto de construción do itinerario peonil e ciclista na AC-174,
  treito Montrove-As Pedreiras (punto quilométrico 2+440-3+600), e na AC-190,
  treito O Carballo-As Pedreiras (punto quilométrico 0+200-0+620), de clave
  AC/16/092.06, así como a relación individual de bens, dereitos e propietarios
  afectados polo proxecto referenciado.
range: Anuncio
url: >-
  https://www.xunta.gal/dog/Publicados/2017/20170426/AnuncioG0181-110417-0004_gl.html
---
<p>Antecedentes:</p>
    <p>A Lei 8/2013 de estradas de Galicia, determina no seu artigo 6.2 que os espazos destinados a sendas para peóns ou para a circulación de ciclistas, teñan a consideración de elementos funcionais da estrada. Tendo en conta este precepto, a Xunta de Galicia elaborou a «Estratexia en materia de mobilidade alternativa de Galicia». Os obxectivos da dita estratexia son o desenvolvemento duns sistemas de transporte alternativos que reduzan ao mínimo as repercusións sobre o medio ambiente, e os seus impactos sociais e económicos.</p>
    <p>Os beneficios esperados co fomento desta mobilidade alternativa son, entre outros, o emprego de modos de transporte non motorizados, a mellora da mobilidade, da calidade do aire, da saúde, da igualdade e benestar, da economía, do patrimonio e do urbanismo.</p>
    <p>Con data do 7 de marzo de 2016 a Axencia Galega de Infraestruturas aprobou, con base na «Estratexia en materia de mobilidade alternativa de Galicia», o documento de «Fomento da mobilidade sostible: sendas peonís e/ou ciclistas na comarca da Coruña», onde unha das sendas propostas é un itinerario peonil e ciclista na AC-174, que agora estase a desenvolver mediante o proxecto construtivo: «Itinerario peonil e ciclista na AC-174, treito: Montrove-As Pedreiras (p.q. 2+440-3+600), e na AC-190, treito: O Carballo-As Pedreiras (p.q. 0+200-0+620)», de clave: AC/16/092.06.</p>
    <p>Doutra banda, por resolución da Axencia Galega de Infraestruturas do 3 de abril de 2017 aprobouse provisionalmente o proxecto de construción: «Itinerario peonil e ciclista na AC-174, treito: Montrove-As Pedreiras (p.q. 2+440-3+600), e na AC-190, treito: O Carballo-As Pedreiras (p.q. 0+200-0+620)», de clave: AC/16/092.06.</p>
    <p>Este proxecto ten por obxecto a creación dunha senda peonil en dous treitos no concello de Oleiros:</p>
    <p>– AC-174: treito Montrove-As Pedreiras p.q. 2+440 a p.q. 3+600.</p>
    <p>O itinerario estará conformado, en xeral, por unha senda de 2 metros de anchura e unha lonxitude total de aproximadamente 1.160 m, separada da estrada mediante un separador verde de 50 cm de ancho mínimo e un bordo de formigón. Esta senda executarase en formigón coloreado, pola marxe esquerda da estrada AC-174.</p>
    <p>– AC-190: treito O Carballo-As Pedreiras p.q. 0+200 a p.q. 0+620.</p>
    <p>Ao igual que no caso anterior, o itinerario estará conformado, en xeral, por unha senda de 2 metros de anchura e unha lonxitude aproximada de 1.580 m; separada da estrada mediante un separador verde de 50 cm de ancho mínimo e un bordo de formigón. Neste caso, ao executarse a senda nunha zona na que se atravesa solo rústico de protección forestal (marxe dereita da estrada AC-190), a senda constituirase en solo estabilizado.</p>
    <p>Considerando todo o exposto e o establecido na normativa vixente,</p>
    <h2>RESOLVO:</h2>
    <p>Primeiro. De acordo co establecido no artigo 21.1 da Lei 8/2013, do 28 de xuño, de estradas de Galicia, o proxecto de construción sométese ao trámite de información pública, durante un período de trinta días hábiles, contados a partir do seguinte ao da publicación deste anuncio no <em>Diario Oficial de Galicia</em>, para que as persoas que o consideren oportuno poidan formular por escrito, ante a Axencia Galega de Infraestruturas, as observacións que crean convenientes relativas á concepción global do trazado deseñado.</p>
    <p>Segundo. Que simultaneamente ao trámite sinalado no parágrafo anterior, e para os efectos previstos no artigo 56.1 do Regulamento de expropiación forzosa, se someta a información pública a relación individual de bens, dereitos e propietarios afectados pola realización da obra correspondente, para que os afectados presenten cantas alegacións ou rectificacións consideren convenientes en canto aos bens e dereitos descritos na relación anexa.</p>
    <p>Terceiro. A exposición ao público, para os efectos da presente resolución, realízase na Axencia Galega de Infraestruturas (San Caetano, s/n, 15781 Santiago de Compostela), no Servizo de Infraestruturas da Coruña (r/ Vicente Ferrer, 2, 15008 A Coruña) e na Casa do Concello de Oleiros (praza de Galicia, núm. 1, Oleiros, A Coruña). Así mesmo, na páxina web da Consellería de Infraestruturas e Vivenda:</p>
    <p>(http://civ.xunta.gal/seccion-organizacion/c/CIV_Axencia_Galega_de_Infraestruturas), atópase a disposición dos interesados o documento completo do proxecto de construción.</p>
    <p>Santiago de Compostela, 4 de abril de 2017</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>
    <h2>ANEXO<br>Relación de bens, dereitos e propietarios afectados</h2>
    <h2>Proxecto de construción: itinerario peonil e ciclista na AC-174 treito: Montrove-As Pedreiras (p.q. 2+440-3+600), e<br>na AC-190 treito: O Carballo-As Pedreiras (p.q. 0+200-0+620). Clave: AC/16/092.06</h2>
    <p>Concello de Oleiros na AC-174.</p>
    <table>
     <tbody>
      <tr>
       <td rowspan="2">Nº orde</td>
       <td rowspan="2">Ref. catastral</td>
       <td rowspan="2">Polígono masa</td>
       <td rowspan="2">Parcela</td>
       <td rowspan="2">Titular</td>
       <td rowspan="2">Sup. catas. (m2)</td>
       <td colspan="3">Superficie afectada (m2)</td>
       <td colspan="3">Tipo de terreo</td>
       <td>Elemen. valorables</td>
      </tr>
      <tr>
       <td>Ocup. def.</td>
       <td>Ocup. temp.</td>
       <td>Total</td>
       <td>Segundo planeam.</td>
       <td>Segundo catastro</td>
       <td>Segundo Lei do solo</td>
       <td>Tipo</td>
      </tr>
      <tr>
       <td>1</td>
       <td>15059A01600400</td>
       <td>16</td>
       <td>400</td>
       <td>Costoya Barreiro, Lino</td>
       <td>9.256</td>
       <td>46</td>
       <td>203</td>
       <td>248</td>
       <td>Espazo reservado para viario</td>
       <td>Rústico</td>
       <td>Urbanizado</td>
       <td>Muro de peche, porta de acceso, acometidas de gas e electricidade e arbustos</td>
      </tr>
      <tr>
       <td>6</td>
       <td>15059A01600513</td>
       <td>16</td>
       <td>513</td>
       <td>En investig. art.&amp;nbsp;47 de Lei 33/2003</td>
       <td>3.055</td>
       <td>46</td>
       <td>38</td>
       <td>84</td>
       <td>Urbanizable</td>
       <td>Rústico</td>
       <td>Rural</td>
       <td></td>
      </tr>
     </tbody>
    </table>

