---
date: '2017-11-20'
id: G0181-091117-0001
page: 53318
number: 220
agency: Axencia Galega de Infraestruturas
section: VI. Anuncios. a) Administración autonómica.
title: >-
  RESOLUCIÓN do 3 de novembro de 2017, do Servizo Provincial de Ourense, pola
  que se sinala a data para a formalización das actas de ocupación dos bens e
  dereitos afectados polas obras da vía de conexión da A-52 co polígono
  industrial de San Cibrao das Viñas, treito A-52-N-525, de clave
  OU/08/053.01.1, nos concellos de San Cibrao das Viñas e Taboadela.
range: Resolución
url: >-
  https://www.xunta.gal/dog/Publicados/2017/20171120/AnuncioG0181-091117-0001_gl.html
---
<p>En cumprimento do disposto no artigo 49 do Regulamento de expropiación forzosa do 26 de abril de 1957, este servizo acordou efectuar o pagamento dos depósitos previos e indemnizacións correspondentes ao expediente de expropiación forzosa instruído para o proxecto de trazado e o estudo de impacto ambiental da actuación da vía de conexión da A-52 co polígono industrial de San Cibrao das Viñas, treito A-52-N-525, de clave OU/08/053.01.1, nos concellos de San Cibrao das Viñas e Taboadela, que se efectuará proximamente mediante transferencia bancaria.</p>
    <p>No caso de non ter presentado o certificado da titularidade da conta bancaria (IBAN) e a copia do DNI, consignarase o importe na Caixa Xeral de Depósitos, conforme o disposto no artigo 51 do Regulamento de expropiación forzosa do 26 de abril de 1957. </p>
    <p>En cumprimento do disposto nos artigos 52 e 55 do Regulamento de expropiación forzosa do 26 de abril de 1957, convócase o acto de formalización das actas de ocupación, que terá lugar:</p>
    <p>Termo municipal de Taboadela.</p>
    <p>Lugar: Casa do Concello de Taboadela.</p>
    <p>Data: 27 de novembro de 2017, das 10.00 ás 12.00 horas.</p>
    <p>Termo municipal de San Cibrao das Viñas.</p>
    <p>Lugar: local social de San Cibrao das Viñas.</p>
    <p>Data: 28 de novembro de 2017, das 10.00 ás 13.00 horas, desde o A ata Fernández Prieto, Antonio.</p>
    <p>Data: 29 de novembro de 2017, das 10.00 ás 13.00 horas, desde Fernández Santas, Elisa ata Marcos González, Mª Victoria.</p>
    <p>Data: 30 de novembro de 2017, das 10.00 ás 13.00 horas, desde Martínez Pérez, Pura ata o Z.</p>
    <p>Ao dito acto poderán acudir os donos da cousa ou titulares do dereito expropiado; non se admitirá representación senón por medio de poder debidamente autorizado, xa sexa xeral ou particular para este caso. Deberase achegar a documentación necesaria para acreditar a titularidade do predio ou dereito e tamén a sucesión en caso de figurar o terreo a nome de herdeiros e deberán identificarse co documento nacional de identidade ou, na súa falta, polo coñecemento directo que testifiquen o alcalde ou secretario do concello.</p>
    <p>No mesmo acto ofertaránselles ás persoas interesadas as valoracións establecidas pola Administración para cada unha dos predios en concepto de mutuo acordo. </p>
    <p>Conforme establece o artigo 44 da Lei 39/2015, do 1 de outubro, do procedemento administrativo común das administracións públicas, a publicación desta resolución no Boletín Oficial del Estado servirá como notificación aos posibles interesados que non puidesen ser identificados, aos titulares de bens e dereitos que sexan descoñecidos, a aqueles dos cales se ignore o seu domicilio, ou ben a aqueles, que, intentada a súa notificación, non se puidese practicar.</p>
    <p>Ourense, 3 de novembro de 2017</p>
    <footer><p>Marcos Buide Pollán<br>Xefe do Servizo Provincial de Ourense</p></footer>

