---
date: '2017-07-10'
id: G0244-050717-0002
page: 33372
number: 130
agency: >-
  Vicepresidencia e Consellería de Presidencia, Administracións Públicas e
  Xustiza
section: VI. Anuncios. a) Administración autonómica.
title: >-
  ANUNCIO do 3 de xullo de 2017 polo que se dá publicidade á resolución da
  Secretaría Xeral para o Deporte do 30 de xuño de 2017 relativa ao procedemento
  de revogación de recoñecemento da Federación Galega de Fútbol Sala como
  federación deportiva galega e de cancelación da inscrición da Federación
  Galega de Fútbol Sala no Rexistro de Entidades Deportivas.
range: Anuncio
url: >-
  https://www.xunta.gal/dog/Publicados/2017/20170710/AnuncioG0244-050717-0002_gl.html
---
<p>Para xeral coñecemento, e logo da súa notificación á Federación Galega de Fútbol e á Federación Galega de Fútbol Sala, faise público que por resolución da Secretaría Xeral para o Deporte do 30 de xuño de 2017, logo do procedemento tramitado para tal efecto, acordouse a revogación do recoñecemento da Federación Galega de Fútbol Sala como federación deportiva galega e a cancelación da inscrición da Federación Galega de Fútbol Sala no Rexistro de Entidades Deportivas, resolvendo literalmente que:</p>
    <p>«Primeiro. Revogar o recoñecemento da Federación Galega de Fútbol Sala como federación deportiva galega.</p>
    <p>Segundo. Cancelar a inscrición da Federación Galega de Fútbol Sala no Rexistro de Entidades Deportivas de Galicia.</p>
    <p>Terceiro. As licenzas de xogadores, adestradores e árbitros expedidas pola Federación de Fútbol Sala manterán a súa validez e antigüidade ata a expedición de novas licenzas pola Federación Galega de Fútbol.</p>
    <p>Cuarto. Os órganos de goberno da Federación Galega de Fútbol asumirán, de conformidade cos seus estatutos, as funcións que corresponden para a práctica da especialidade deportiva de fútbol sala, nomeadamente a planificación, organización e programación desta especialidade, así como a aprobación do calendario de competicións do fútbol sala que será de obrigado cumprimento para clubs, xogadores, adestradores e árbitros.</p>
    <p>Quinto. Os clubs asociados á Federación Galega de Fútbol Sala pasarán a integrase na Federación Galega de Fútbol a partir da publicación da resolución, cos mesmos dereitos e deberes que tiñan recoñecidos.</p>
    <p>Os clubs asociados á Federación Galega de Fútbol Sala que non pretendan integrase na Federación Galega de Fútbol deberán notificar a ésta última a súa vontade no prazo de quince días contados a partir da publicación da resolución. En caso de non notificación, integraranse de oficio.</p>
    <p>Sexto. Na distribución de membros da Asemblea Xeral da Federación Galega de Fútbol adecuarase estes membros ao número proporcional de licenzas».</p>
    <p>O texto integro da citada resolución poderase consultar na seguinte URL:</p>
    <p>http://deporte.xunta.gal/adjuntos/cTexto/46_2_resolucion30xuao2017revogacionfgfs_0.pdf.</p>
    <p>Ou ben nas dependencias da citada secretaría xeral sitas en Rúa de Madrid, 2-4, 2º, As Fontiñas, Santiago de Compostela.</p>
    <p>Santiago de Compostela, 3 de xullo de 2017</p>
    <footer><p>Marta Míguez Telle<br>Secretaria xeral para o Deporte</p></footer>

