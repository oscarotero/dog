---
date: '2017-07-10'
id: G0424-200617-0006
page: 33389
number: 130
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 19 de xuño de 2017, da Xefatura Territorial de Lugo, pola que se
  somete a información pública a petición de autorización administrativa previa
  e de construción dunha instalación eléctrica no concello de Lugo (expediente
  IN407A 2017/43-2, 8515 AT).
range: Resolución
url: >-
  https://www.xunta.gal/dog/Publicados/2017/20170710/AnuncioG0424-200617-0006_gl.html
---
<p>Para os efectos previstos na Lei 24/2013, do 26 de decembro (BOE núm. 310), do sector eléctrico, e no título VII do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa previa e de construción da instalación eléctrica que se describe: </p>
    <p>Solicitante: Begasa.</p>
    <p>Domicilio social: Ramón Mª Aller Ulloa, 9, 27003 Lugo.</p>
    <p>Denominación: reforma do CTC 5139 Ceao 1.</p>
    <p>Situación: concello de Lugo.</p>
    <p>Características técnicas:</p>
    <p>1. Centro de transformación de potencia máxima admisible de 630 kVA, potencia instalada 400 kVA e relación de transformación 20.000/400-230 V, en edificio non prefabricado, con autoválvulas e seccionadores na parte superior da fachada lateral dereita e esquerda, para a conversión das liñas Ceao 1 e Ceao 2 en condutor aéreo a condutor illado, celas modulares SFS (Ormazábal), máquina 400 kVA 24/20 kV e cadro de baixa tensión máis ampliación.</p>
    <p>2. O CT conectarase á rede de AT da compañía distribuidora mediante cable soterrado de tipo de illamento seco kV, 12/20 kV (para redes ata 24 kV de tensión máis elevada) e 26/45 kV (para redes ata 36 kV).</p>
    <p>3. A obra civil comprende os traballos de desmonte da porta, construción dun depósito de recollida de aceite, reixa cortalume, anteparo, saneamento, pintado, canalización para instalación de liñas, celas e cadros de baixa tensión, construción de porta de dobre folla con reixa de ventilación, colocación de proteccións de entrada e saída de LMT e saídas de circuíto de baixa tensión e malla electrosoldada equipotencial.</p>
    <p>4. A obra eléctrica comprende: desmonte de seccionadores, anteparo e mandos de panca; retiro de máquina de 400 kVA, celas modulares e cadro de baixa tensión máis ampliación para volver instalar, LMT en condutor cable seco RHZ 1 1×240 mm2 Al; ponte 12/20 kV 150 mm2 CT, ponte BT CT (3F + 2N), circuítos de terras interior, de iluminación e protección e iluminación de emerxencia e termómetro.</p>
    <p>Todas aquelas persoas ou entidades que se consideren afectadas poderán examinar o proxecto e presentar as súas alegacións, nesta xefatura territorial, sita na rolda da Muralla, nº 70, baixo 2, Lugo, no prazo de vinte días a partir do seguinte ao da última publicación desta resolución.</p>
    <p>Lugo, 19 de xuño de 2017</p>
    <footer><p>Pilar Fernández López<br>Xefa territorial de Lugo</p></footer>

