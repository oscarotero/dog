---
date: '2017-12-13'
id: G0422-011217-0002
page: 56262
number: 235
agency: Consellería de Medio Ambiente e Ordenación do Territorio
section: III. Outras disposicións.
title: >-
  RESOLUCIÓN do 27 de novembro de 2017 pola que se dá publicidade a unha
  encomenda de xestión ao medio propio Tecnologías y Servicios Agrarios, que se
  executará durante os exercicios 2017, 2018, 2019 e 2020.
range: Resolución
url: >-
  https://www.xunta.gal/dog/Publicados/2017/20171213/AnuncioG0422-011217-0002_gl.html
---
<p>Resolución do 7 de agosto de 2017, da Consellería de Medio Ambiente e Ordenación do Territorio, pola que se lle encarga ao medio propio Tecnologías y Servicios Agrarios o servizo técnico cualificado para o apoio na elaboración da Estratexia galega das especies de flora e fauna ameazadas, na realización de informes sobre a flora e fauna de Galicia e na elaboración e revisión dos plans de conservación e recuperación das especies de fauna e flora ameazadas en Galicia, cofinanciada nun 75 % polo Fondo Europeo de Desenvolvemento Rural (Feader) do Programa de desenvolvemento rural 2014-2020 (PDR).</p>
    <p>– Actividade: traballos de apoio na elaboración da Estratexia galega de especies de flora e fauna ameazadas, na realización de informes sobre a flora e fauna de Galicia e na elaboración e revisión dos plans de conservación e recuperación das especies de fauna e flora ameazadas en Galicia.</p>
    <p>– Natureza e alcance da xestión encomendada: esta encomenda ten natureza interxubxectiva ao ter Tecnologías y Servicios Agrarios a consideración de medio instrumental da Administración, segundo o disposto na disposición adicional vixésimo quinta do Real decreto lexislativo 3/2011, do 14 de novembro, polo que se aproba o texto refundido da Lei de contratos do sector público.</p>
    <p>– Prazo de vixencia: o prazo de execución dos traballos encomendados comenzou o 1 de outubro de 2017 e rematará o 31 de outubro de 2020.</p>
    <p>– Financiamento: tramítase con cargo aos orzamentos da Comunidade Autónoma de Galicia para os anos 2017, 2018, 2019 e 2020, aplicación orzamentaria 07.03.541B.640.1, e é cofinanciada polo Fondo Europeo Agrícola de Desenvolvemento Rural (Feader) nun 75 % no marco do Programa de desenvolvemento rural (PDR) para Galicia 2014-2020 (PDR), segundo os criterios de selección de operacións, na prioridade 4, dentro da medida 7, Servizos básicos e renovación de poboacións nas zonas rurais, submedida 07.60, Estudos/investimentos vinculados ao mantemento, recuperación e rehabilitación do patrimonio cultural e natural das poboacións, das paisaxes rurais e das zonas con alto valor natural, incluídos os seus aspectos socioeconómicos, así como as iniciativas de sensibilización ecolóxica.</p>
    <p>Santiago de Compostela, 27 de novembro de 2017</p>
    <footer><p>Beatriz Mato Otero<br>Conselleira de Medio Ambiente e Ordenación do Territorio</p></footer>

