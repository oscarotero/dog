---
date: '2017-12-13'
id: G0424-291117-0007
page: 56330
number: 235
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ANUNCIO do 29 de novembro de 2017, da Xefatura Territorial de Pontevedra, pola
  que se dispón a notificación da resolución e do requirimento do pagamento de
  multa en período voluntario do expediente sancionador IN635C 2017/91-4.
range: Anuncio
url: >-
  https://www.xunta.gal/dog/Publicados/2017/20171213/AnuncioG0424-291117-0007_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícase ao interesado que se relaciona no anexo a resolución e o requirimento do pagamento de multa en período voluntario do expediente sancionador por infracción en materia de industria, despois de ser intentada sen éxito a notificación persoal a través do servizo de Correos. Así mesmo, a eficacia desta notificación queda supeditada á súa publicación no taboleiro de edictos único (TEU) do <em>Boletín Oficial del Estado</em> (BOE).</p>
    <p>A persoa interesada poderá comparecer nas oficinas da sede da Xefatura Territorial da Consellería de Economía, Emprego e Industria, sitas na avda. Fernández Ladreda, 43, 5º andar, 36003 Pontevedra, das 9.00 ás 14.00 horas, de luns a venres, para o coñecemento íntegro da resolución e a súa constancia xunto coa carta de pagamento.</p>
    <p>Contra a resolución do expediente de referencia, o interesado ou o seu representante dispoñen dun prazo dun mes para interpoñer recurso potestativo de reposición perante o conselleiro de Economía, Emprego e Industria, ou ben directamente recurso contencioso-administrativo ante os xulgados do contencioso-administrativo competentes, contando desde o día seguinte á publicación desta resolución no BOE.</p>
    <p>Comunicáselle que, conforme o disposto na disposición adicional décimo primeira da Lei 7/2005, do 29 de decembro, de orzamentos xerais da Comunidade Autónoma de Galicia para o ano 2006, o prazo de ingreso en período voluntario será o establecido no artigo 62.2 da Lei 58/2003, do 17 de decembro, xeral tributaria.</p>
    <p>O pagamento en período voluntario deberá facerse nos seguintes prazos:</p>
    <p>a) Se a notificación da liquidación se realiza entre os días 1 e 15 de cada mes, desde a data de recepción da notificación ata o día 20 do mes posterior ou, se este non for hábil, ata o inmediato hábil seguinte.</p>
    <p>b) Se a notificación da liquidación se realiza entre os días 16 e último de cada mes, desde a data de recepción da notificación ata o día cinco do segundo mes posterior ou, se este non for hábil, ata o inmediato hábil seguinte.</p>
    <p>As débedas non satisfeitas nas períodos citados nas alíneas anteriores exixiranse en vía de constrinximento.</p>
    <p>Pontevedra, 29 de novembro de 2017</p>
    <footer><p>Ignacio Rial Santomé<br>Xefe territorial de Pontevedra</p></footer>
    <h2>ANEXO</h2>
    <p>Expediente de reclamación: IN635C 2017/91-4.</p>
    <p>Interesado: Juan Ramón Pifarre Marcos.</p>
    <p>CIF: 43521561H.</p>
    <p>Acto notificado: resolución de expediente sancionador.</p>

