---
date: '2017-12-13'
id: G0177-051217-0001
page: 56356
number: 235
agency: Axencia para a Modernización Tecnolóxica de Galicia
section: VI. Anuncios. a) Administración autonómica.
title: >-
  RESOLUCIÓN do 5 de decembro de 2017 pola que se anuncia a corrección de erros
  no prego de prescricións técnicas publicado mediante a Resolución do 14 de
  novembro de 2017 pola que se anuncia a licitación, documentalmente
  simplificada, polo procedemento aberto, tramitación ordinaria e anticipada de
  gasto, do servizo de soporte da plataforma corporativa de xeración de informes
  da Xunta de Galicia (expediente AMT-2018-0005), e se modifica o prazo de
  presentación de ofertas.
range: Resolución
url: >-
  https://www.xunta.gal/dog/Publicados/2017/20171213/AnuncioG0177-051217-0001_gl.html
---
<p>Advertido un erro no prego de prescricións técnicas para a referida contratación, anunciada mediante a Resolución do 14 de novembro de 2017, publicada no DOG núm. 220, do 20 de novembro, cómpre facer a seguinte corrección:</p>
    <p>– No prego de prescricións técnicas:</p>
    <p>Na páxina 5, no número 4, relativo á descrición do servizo que se prestará, onde di:</p>
    <p>«A empresa adxudicataria ofrecerá o soporte ante incidencias da plataforma Jasper Reports Server corporativa da Xunta de Galicia no contorno de produción da Amtega (sen límite de incidencias) cun mínimo de 4 cores para o dito contorno de produción, debendo prever a posibilidade de despregar a mesma solución en contornos non produtivos ilimitados».</p>
    <p>Debe dicir:</p>
    <p>«A empresa adxudicataria ofrecerá o soporte ante incidencias da plataforma Jasper Reports Server corporativa da Xunta de Galicia no contorno de produción da Amtega (sen límite de incidencias) cun mínimo de 4 cores para o dito contorno de produción, debendo prever a posibilidade de despregar a mesma solución en dous contornos non produtivos (desenvolvemento e preprodución) con cores ilimitados».</p>
    <p>Esta corrección reabre o prazo de presentación de ofertas recollido no punto 9 da dita resolución. O novo prazo de admisión de proposicións rematará o día que resulte de contar quince (15) días naturais a partir deste anuncio de corrección de erros no <em>Diario Oficial de Galicia</em>. Se o día de finalización do prazo é festivo ou inhábil, prorrogarase ata o primeiro día hábil seguinte.</p>
    <p>No caso de que algún licitador xa presentase proposición, poderá solicitar a devolución da súa oferta no prazo de 15 días naturais desde a publicación desta corrección no <em>Diario Oficial de Galicia</em>.</p>
    <p>Santiago de Compostela, 5 de decembro de 2017</p>
    <footer><p>Mar Pereira Álvarez<br>Directora da Axencia para a Modernización Tecnolóxica de Galicia</p></footer>

