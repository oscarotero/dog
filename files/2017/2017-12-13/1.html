---
date: '2017-12-13'
id: CA01-041217-0002
page: 56248
number: 235
agency: Consellería de Facenda
section: III. Outras disposicións.
title: >-
  RESOLUCIÓN do 30 de novembro de 2017 pola que se publica a modificación da
  relación de postos de traballo da Axencia Tributaria de Galicia, en aplicación
  do Acordo do Consello da Xunta de Galicia do 8 de xuño de 2017 polo que se
  aproba a relación de postos de traballo da Axencia Tributaria de Galicia.
range: Resolución
url: >-
  https://www.xunta.gal/dog/Publicados/2017/20171213/AnuncioCA01-041217-0002_gl.html
---
<p>A vixente relación de postos de traballo da Axencia Tributaria de Galicia foi aprobada mediante acordo do Consello da Xunta de Galicia do 8 de xuño de 2017 (DOG núm. 116, do 20 de xuño). Nela figura o posto de nivel 18, código FC.A20.00.002.15770.045, Unidade de Apoio Administrativo, coa observación «Cando sexa vacante, específico xeneralizado correspondente ao nivel do posto».</p>
    <p>A observación sinalada foi engadida con anterioridade, mediante o Acordo do Consello da Xunta de Galicia do 2 de xuño de 2016 polo que se aproba a relación de postos de traballo da Axencia Tributaria de Galicia (DOG núm. 110, do 10 de xuño) (expediente FC-M-08-2015).</p>
    <p>Ao atoparse vacante o dito posto, procede aplicar a previsión aprobada polo Consello da Xunta de Galicia, que comporta a actualización do complemento específico do posto afectado e a supresión da súa observación, nos termos sinalados no anexo desta resolución. </p>
    <p>Así, vista a observación contida no acordo adoptado polo Consello da Xunta de Galicia na súa reunión do 8 de xuño de 2017, relativo á aprobación da relación de postos de traballo da axencia pública autonómica Axencia Tributaria de Galicia, coa finalidade de cumprir o dito acordo, de conformidade coa Orde da Consellería de Facenda do 8 de xullo de 2013 sobre delegación de competencias na Dirección Xeral da Función Pública (DOG núm. 136, do 18 de xullo), dispoño que se publique no <em>Diario Oficial de Galicia</em> como anexo a esta resolución a modificación da relación de postos de traballo da Axencia Tributaria de Galicia, para os efectos da súa entrada en vigor a partir do día seguinte ao da súa publicación.</p>
    <p>Santiago de Compostela, 30 de novembro de 2017</p>
    <footer><p>O conselleiro de Facenda<br>P.D. (Orde do 8.7.2013)<br>José María Barreiro Díaz<br>Director xeral da Función Pública</p></footer>

