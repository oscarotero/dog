---
date: '2017-09-29'
id: CA01-190917-0001
page: 44299
number: 186
agency: Consellería de Facenda
section: III. Outras disposicións.
title: >-
  RESOLUCIÓN do 14 de setembro de 2017 pola que se ordena a publicación do
  Acordo do Consello da Xunta de Galicia do 7 de setembro de 2017 polo que se
  aproba a modificación da relación de postos de traballo da Consellería de
  Cultura, Educación e Ordenación Universitaria.
range: Resolución
url: >-
  https://www.xunta.gal/dog/Publicados/2017/20170929/AnuncioCA01-190917-0001_gl.html
---
<p>A aprobación da modificación da relación de postos de traballo da Consellería de Cultura, Educación e Ordenación Universitaria xustifícase polas razóns indicadas no punto primeiro do acordo.</p>
    <p>En consecuencia, por proposta da Consellería de Cultura, Educación e Ordenación Universitaria, unha vez consultadas as organizacións sindicais presentes na Mesa Xeral de Negociación da Comunidade Autónoma e a Comisión de Persoal, o Consello da Xunta de Galicia, na súa reunión do día 7 de setembro de 2017, adoptou o seguinte acordo:</p>
    <p>Primeiro. Apróbase a modificación da relación de postos de traballo da Consellería de Cultura, Educación e Ordenación Universitaria, nos termos que se sinalan no anexo a este acordo, como consecuencia das súas necesidades funcionais e organizativas actuais, así como para adaptala á Orde da Consellería de Facenda do 10 de maio de 2017, que modifica a Orde do 21 de novembro de 1989 pola que se fixan os criterios xerais para a elaboración das relacións de postos de traballo da Comunidade Autónoma de Galicia, se aproba o modelo e se ditan instrucións para o cubrir.</p>
    <p>Segundo. Clasifícanse de libre designación os postos que a seguir se relacionan en aplicación do criterio de excepcionalidade que á marxe se indica, de conformidade co previsto na Lei 2/2015, do 29 de abril, do emprego público de Galicia, e co disposto na Resolución do 25 de febreiro de 2016, da Dirección Xeral da Función Pública, pola que se ditan instrucións para a tramitación de relacións de postos de traballo e a determinación dos criterios de excepcionalidade e funcións que definen as características que motivan a especial responsabilidade ou cualificación profesional dos postos de traballo de libre designación, de nivel 28 ou inferior, da Administración da Comunidade Autónoma de Galicia:</p>
    <table>
     <thead>
      <tr>
       <td>Código do posto</td>
       <td>Denominación do posto</td>
       <td>Criterio</td>
      </tr>
     </thead>
     <tbody>
      <tr>
       <td>ED.C99.10.000.15001.548</td>
       <td rowspan="4">Xefatura do Servizo de Coordinación da Área de Cultura</td>
       <td rowspan="4">• Especial responsabilidade por garantir o adecuado exercicio de autoridade e/ou inspección administrativa da Xunta de Galicia</td>
      </tr>
      <tr>
       <td>ED.C99.10.000.27001.529</td>
      </tr>
      <tr>
       <td>ED.C99.10.000.32001.525</td>
      </tr>
      <tr>
       <td>ED.C99.10.000.36001.534</td>
      </tr>
      <tr>
       <td>ED.C99.50.101.15001.001</td>
       <td>Director/a biblioteca (Biblioteca da&amp;nbsp;Coruña)</td>
       <td rowspan="6">• Especial responsabilidade por dirixir centros con características singulares</td>
      </tr>
      <tr>
       <td>ED.C99.50.101.15770.001</td>
       <td>Director/a biblioteca (Biblioteca de Santiago de Compostela)</td>
      </tr>
      <tr>
       <td>ED.C99.50.101.27001.001</td>
       <td>Director/a biblioteca (Biblioteca de Lugo)</td>
      </tr>
      <tr>
       <td>ED.C99.50.101.32001.001</td>
       <td>Director/a biblioteca (Biblioteca de Ourense)</td>
      </tr>
      <tr>
       <td>ED.C99.50.101.36001.001</td>
       <td>Director/a biblioteca (Biblioteca de Pontevedra)</td>
      </tr>
      <tr>
       <td>ED.C99.50.101.36560.001</td>
       <td>Director/a biblioteca (Biblioteca de Vigo)</td>
      </tr>
      <tr>
       <td>ED.C99.50.201.15001.001</td>
       <td>Director/a museo (Museo de Belas Artes)</td>
       <td rowspan="6">• Especial responsabilidade por dirixir centros con características singulares</td>
      </tr>
      <tr>
       <td>ED.C99.50.201.15770.001</td>
       <td>Director/a museo (Museo das Peregrinacións)</td>
      </tr>
      <tr>
       <td>ED.C99.50.201.27100.001</td>
       <td>Director/a museo (Museo Castro de Viladonga)</td>
      </tr>
      <tr>
       <td>ED.C99.50.201.32001.001</td>
       <td>Director/a museo (Museo de Ourense)</td>
      </tr>
      <tr>
       <td>ED.C99.50.201.32680.001</td>
       <td>Director/a museo (Museo Etnolóxico de&amp;nbsp;Ribadavia)</td>
      </tr>
      <tr>
       <td>ED.C99.50.101.36040.001</td>
       <td>Director/a museo (Museo Massó)</td>
      </tr>
      <tr>
       <td>ED.C99.50.301.15001.001</td>
       <td>Director/a arquivo (Arquivo do Reino de&amp;nbsp;Galicia)</td>
       <td rowspan="4">• Especial responsabilidade por dirixir centros con características singulares</td>
      </tr>
      <tr>
       <td>ED.C99.50.301.27001.001</td>
       <td>Director/a arquivo (Arquivo de Lugo)</td>
      </tr>
      <tr>
       <td>ED.C99.50.301.32001.001</td>
       <td>Director/a arquivo (Arquivo de Ourense)</td>
      </tr>
      <tr>
       <td>ED.C99.50.301.36001.001</td>
       <td>Director/a arquivo (Arquivo de Pontevedra)</td>
      </tr>
     </tbody>
    </table>
    <p>Terceiro. Ordénase a súa publicación no <em>Diario Oficial de Galicia</em> para os efectos da entrada en vigor a partir do día seguinte ao da súa publicación.</p>
    <p>Visto o acordo adoptado polo Consello da Xunta de Galicia na súa reunión do 7 de setembro de 2017, relativo á aprobación da modificación da relación de postos de traballo da Consellería de Cultura, Educación e Ordenación Universitaria, coa finalidade de cumprir o dito acordo, de conformidade coa Orde da Consellería de Facenda do 8 de xullo de 2013 sobre delegación de competencias na Dirección Xeral da Función Pública (DOG núm. 136, do 18 de xullo), dispoño que se publique no <em>Diario Oficial de Galicia</em> como anexo a esta resolución.</p>
    <p>Santiago de Compostela, 14 de setembro de 2017</p>
    <footer><p>O conselleiro de Facenda<br>P.D. (Orde do 8.7.2013)<br>José María Barreiro Díaz<br>Director xeral da Función Pública</p></footer>

