---
date: '2017-09-29'
id: G0426-190917-0012
page: 44587
number: 186
agency: Consellería do Medio Rural
section: VI. Anuncios. a) Administración autonómica.
title: >-
  EDICTO do 15 de setembro de 2017, do Xurado Provincial de Clasificación de
  Montes Veciñais en Man Común de Pontevedra, polo que se dá publicidade ao
  acordo sobre o deslindamento parcial realizado entre as comunidades de montes
  veciñais en man común de Camposancos e da Guarda, no concello da Guarda, ao
  respecto da estrema común dos seus montes.
range: Edicto
url: >-
  https://www.xunta.gal/dog/Publicados/2017/20170929/AnuncioG0426-190917-0012_gl.html
---
<p>Para os efectos previstos no artigo 54 da Lei 7/2013, do 28 de xuño, de montes de Galicia, dáse publicidade ao acordo adoptado polo Xurado Provincial de Clasificación de Montes Veciñais en Man Común de Pontevedra, en sesión que tivo lugar o día 14 de xullo de 2017, en relación ao deslindamento parcial entre as comunidades de montes veciñais en man común de Camposancos e da Guarda, no concello da Guarda, ao respecto da estrema común dos seus montes.</p>
    <p>Antecedentes de feito:</p>
    <p>Primeiro. A Lei 7/2012, do 28 de xuño, de montes de Galicia (DOG número 140, do 23 de xullo) na súa disposición derradeira segunda modifica o artigo 25 da Lei 13/1989, do 10 de outubro, de montes veciñais en man común, e elimina a obriga da Administración forestal de proceder ao deslindamento e sinalización dos montes veciñais. Por tanto, esta competencia corresponde ás comunidades propietarias consonte os artigos 53 e 54 da Lei de montes de Galicia.</p>
    <p>Segundo. Con data do 14.9.2016, as CMVMC de Camposancos e A Guarda comunican ao Xurado Provincial de Clasificación de Montes Veciñais en Man Común o acordo no linde entre ambas as dúas comunidades. A documentación que consta no expediente consonte ao artigo 53 da Lei 7/2012 é a seguinte: acto de conciliación no Xulgado de Paz da Guarda, certificados de aprobación en asemblea xeral de ambas as dúas comunidades e cartografía dixital.</p>
    <p>Terceiro. Con data do 6.3.2017, o xefe da Sección de Topografía informa, entre outras cuestións, do seguinte «Na nova documentación recibida recórtase o deslindamento facéndoo coincidir cos límites do antigo deslindamento de utilidade pública número 480 denominado Santa Trega. Este antigo deslindamento ten as seguintes cabidas:</p>
    <p>Superficie total: 136,97 ha.</p>
    <p>Superficie dos encravados: 2,88 ha.</p>
    <p>Superficie forestal: 134:09 ha.</p>
    <p>Despois de aplicar o deslindamento parcial presentado sobre o antigo deslindamento de UP, as cabidas deste quedarían así:</p>
    <p>Na CMVMC da Guarda:</p>
    <p>Superficie total: 56,38 ha.</p>
    <p>Superficie dos encravados: 0,46 ha (parte do encravado D).</p>
    <p>Superficie forestal: 55,92 ha.</p>
    <p>Na CMVMC de Camposancos:</p>
    <p>Superficie total: 80,59 ha.</p>
    <p>Superficie dos encravados: 2,42 ha (encravados A, B, C e o resto do encravado D).</p>
    <p>Superficie forestal: 78,17 ha &gt;.</p>
    <p>Con data do 23.5.2017 o Servizo de Montes require as CMVMC de Camposancos e da Guarda para que acheguen un informe de validación gráfica alternativa da Dirección Xeral de Catastro; en xuño de 2017 as comunidades atenden o requirimento efectuado polo Servizo de Montes.</p>
    <p>Cuarto. A liña poligonal que determina o deslindamento de mutuo acordo entre os montes veciñais en man común de Camposancos e A Guarda, divide o monte de utilidade pública número 480 denominado Santa Trega (deslindado e non marcado), y está formada polos seguintes puntos:</p>
    <table>
     <thead>
      <tr>
       <td>Puntos</td>
       <td>Descrición</td>
       <td>UTM ETRS89-H29 Coordenada X</td>
       <td>UTM ETRS89-H29 Coordenada Y</td>
      </tr>
     </thead>
     <tbody>
      <tr>
       <td>1</td>
       <td>Intersección coa parcela catastral 36023A2500671</td>
       <td>511.231,00</td>
       <td>4.638.416,00</td>
      </tr>
      <tr>
       <td>2</td>
       <td>Pico do Facho</td>
       <td>510.696,80</td>
       <td>4.637.633,64</td>
      </tr>
      <tr>
       <td>3</td>
       <td>Encravado C (Piñeiral da Santa)</td>
       <td>510.712,30</td>
       <td>4.637.555,50</td>
      </tr>
      <tr>
       <td>4</td>
       <td>Encravado D (Santuario de Santa Trega)</td>
       <td>510.717,23</td>
       <td>4.637.529,97</td>
      </tr>
      <tr>
       <td>5</td>
       <td>Cruz da Irmandade do Clamor</td>
       <td>510.726,63</td>
       <td>4.637.782,26</td>
      </tr>
      <tr>
       <td>6</td>
       <td>Encravado C (Santuario de Santa Tegra)</td>
       <td>510.706,52</td>
       <td>4.637.436,22</td>
      </tr>
      <tr>
       <td>7</td>
       <td>Cruz do Pico de San Francisco</td>
       <td>510.672,72</td>
       <td>4.637.358,84</td>
      </tr>
      <tr>
       <td>8</td>
       <td>Intersección coa parcela catastral 36023A02400998</td>
       <td>510.271,00</td>
       <td>4.637.199,00</td>
      </tr>
     </tbody>
    </table>
    <p>Consideracións xurídicas:</p>
    <p>Primeira. A Lei 7/2012, do 28 de xuño, de montes de Galicia, regula nos artigos 52 e 54 o procedemento de deslindamento de montes veciñais en man común e establece, entre outras, a obriga de publicar a resolución do Xurado no Diario Oficial de Galicia.</p>
    <p>Segunda. Da documentación fornecida polas comunidades e do informe técnico do Servizo de Montes desta xefatura territorial, conclúese que a avinza entre as CMVMC de Camposancos e a da Guarda é congruente coas respectivas resolucións de clasificación e coas estremas nelas descritas.</p>
    <p>Revisada a liña de deslindamento presentada, a documentación achegada e o informe técnico do Servizo de Montes da Xefatura Territorial da Consellería do Medio Rural de Pontevedra, este xurado, en atención ao disposto nos artigos 53, 54 e na disposición transitoria décimo cuarta da Lei 7/2013, de montes de Galicia, por unanimidade,</p>
    <h2>ACORDA:</h2>
    <p>Primeiro. Aprobar o deslindamento parcial realizado entre as CMVMC de Camposancos e da Guarda, respecto do seu linde común, nos termos indicados no antecedente de feito cuarto e de acordo cos planos topográficos achegados e validados mediante informe técnico do Servizo de Montes.</p>
    <p>Segundo. Notificar este acordo ás comunidades propietarias afectadas e publicalo no Diario Oficial de Galicia para dar cumprimento ao disposto na Lei 7/2012, do 28 de xuño, de montes de Galicia.</p>
    <p>Contra a presente resolución, que pon fin á vía administrativa, poderase interpoñer recurso de reposición con carácter potestativo ante o Xurado Provincial de Clasificación de Montes Veciñais en Man Común de Pontevedra no prazo dun mes, ou ben interpoñer directamente recurso contencioso-administrativo ante o Xulgado do Contencioso-Administrativo de Pontevedra no prazo de dous meses contados desde o día seguinte ao da súa publicación, de acordo co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas e cos artigos 8 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Pontevedra, 15 de setembro de 2017</p>
    <footer><p>Antonio Crespo Iglesias<br>Presidente do Xurado Provincial de Clasificación de Montes<br>Veciñais en Man Común de Pontevedra</p></footer>

