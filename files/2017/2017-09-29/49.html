---
date: '2017-09-29'
id: L431-250917-0001
page: 44653
number: 186
agency: Concello de Monforte de Lemos
section: VI. Anuncios. b) Administración local.
title: >-
  ANUNCIO de ampliación do prazo de exposición pública da aprobación inicial do
  Plan especial de protección do conxunto histórico-artístico de Monforte de
  Lemos.
range: Anuncio
url: >-
  https://www.xunta.gal/dog/Publicados/2017/20170929/AnuncioL431-250917-0001_gl.html
---
<p>A Xunta de Goberno local, por delegación da Alcaldía (Decreto do 18 de xuño de 2015) da competencia que lle atribúe o artigo 21.1.j) da Lei 7/1985, reguladora das bases do réxime local, acordou, na sesión ordinaria do 10 de xullo de 2017, aprobar inicialmente o Plan especial de protección do conxunto histórico-artístico de Monforte de Lemos, expediente de iniciativa municipal redactado pola entidade Oficina de Planeamiento, S.A. en virtude do servizo contratado polo Concello, e sometelo a información pública polo prazo de dous meses, de acordo co establecido no artigo 75.1 da Lei 2/2016, do solo de Galicia.</p>
    <p>O dito prazo de dous meses remata o 3 de outubro de 2017, dado que o anuncio ao respecto foi publicado no Diario Oficial de Galicia núm. 147, do 3 de agosto de 2017.</p>
    <p>Dado que o dito prazo é mínimo segundo a norma citada, sen prexuízo do prazo que resulta para os interesados que reciben a notificación regulamentaria persoal, a Xunta de Goberno local, en sesión ordinaria do 25 de setembro de 2017, acordou o seguinte:</p>
    <p>«Primeiro. Ampliar en dous meses (ata o 4 de decembro de 2017) o período de información pública do Plan especial de protección do conxunto histórico-artístico de Monforte de Lemos.</p>
    <p>Segundo. Publicar o anuncio da dita ampliación de prazo no Diario Oficial de Galicia, no Boletín Oficial da provincia, na páxina web municipal e nos xornais de maior difusión na provincia».</p>
    <p>O que se fai público para xeral coñecemento e para a efectividade do acordado pola Xunta de Goberno local. </p>
    <p>Monforte de Lemos, 25 de setembro de 2017</p>
    <footer><p>José Tomé Roca<br>Alcalde</p></footer>

