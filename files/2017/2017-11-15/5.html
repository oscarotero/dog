---
date: '2017-11-15'
id: G0423-071117-0001
page: 52470
number: 217
agency: Consellería de Infraestruturas e Vivenda
section: III. Outras disposicións.
title: >-
  RESOLUCIÓN do 6 de novembro de 2017, da Secretaría Xeral Técnica da
  Consellería de Infraestruturas e Vivenda, pola que se lle dá publicidade a
  unha encomenda de xestión de carácter técnico á Axencia Galega de
  Infraestruturas, relativa ao expediente de contratación do servizo para a
  redacción do proxecto básico e de execución de reforma da actual estación de
  autobús de Pontevedra (expediente 1/2018 M).
range: Resolución
url: >-
  https://www.xunta.gal/dog/Publicados/2017/20171115/AnuncioG0423-071117-0001_gl.html
---
<p>De conformidade cos artigos 8.4 e 9.3 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á encomenda de xestión á Axencia Galega de Infraestruturas para a realización das actuacións de carácter técnico que se susciten no expediente de contratación relativo ao servizo para a redacción do proxecto básico e de execución de reforma da actual estación de autobús de Pontevedra (expediente 1/2018 M), que ten as seguintes características: </p>
    <p>– Actividade a que se refire: a Axencia Galega de Infraestruturas realizará os traballos que a continuación se sinalan.</p>
    <p>• Elaboración do prego de prescricións técnicas, a elaboración do informe técnico de valoración das ofertas técnicas presentadas, a dirección da execución, asumindo todas as obrigas derivadas do prego de prescricións técnicas, así como a recepción dos documentos técnicos correspondentes, e a supervisión e implantación do proxecto básico e de execución.</p>
    <p>• Os ditos documentos serán emitidos por persoal técnico cualificado da Axencia Galega de Infraestruturas.</p>
    <p>– Natureza e alcance da xestión encomendada: esta encomenda ten natureza intersubxectiva ao realizarse entre órganos (Consellería de Infraestruturas e Vivenda e Axencia Galega de Infraestruturas) dotados de personalidade xurídica propia e ao ser a Axencia Galega de Infraestruturas medio propio e servizo técnico da Administración xeral da Comunidade Autónoma de Galicia e dos poderes adxudicadores dependentes dela.</p>
    <p>– Prazo de vixencia: desde a súa sinatura, que tivo lugar o 6 de novembro de 2017, ata o 30 de decembro de 2018.</p>
    <p>– Supostos en que procede a finalización anticipada da encomenda: incumprimento total ou parcial dalgunha das partes ou mutuo acordo.</p>
    <p>Santiago de Compostela, 6 de novembro de 2017</p>
    <footer><p>Joaquín Macho Canales<br>Secretario xeral técnico da Consellería de Infraestruturas e Vivenda</p></footer>

