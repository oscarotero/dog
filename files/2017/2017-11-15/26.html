---
date: '2017-11-15'
id: G0168-251017-0001
page: 52528
number: 217
agency: Xulgado do Social número 4 de Reforzo da Coruña
section: V. Administración de xustiza.
title: EDICTO (1189/2016).
range: Edicto
url: >-
  https://www.xunta.gal/dog/Publicados/2017/20171115/AnuncioG0168-251017-0001_gl.html
---
<p>Eu, Marta Yanguas del Valle, letrada da Administración de Xustiza do Xulgado do Social número 4 de reforzo da Coruña, fago saber que no procedemento de despedimento/cesamentos en xeral 1189/2016 deste xulgado do social, seguido por instancia de Manuel Benavides Otero contra Sainos Galicia, S.L., sendo parte o Fogasa, sobre despedimento, se ditou sentenza cuxo encabezamento e parte dispositiva é do teor literal seguinte:</p>
    <p>«A Coruña, 20 de outubro de 2017.</p>
    <p>Vistos por min, Patricia López Arranz, maxistrada xuíza do Xulgado do Social de reforzo da Coruña, os presentes autos de procedemento de despedimento número 1189/2016 seguidos ante este xulgado por instancia de Manuel Benavides Otero, asistido do letrado Carlos Quintanilla López, contra Sainos Galicia, S.L. e Fogasa que non comparece, procedo a ditar sentenza de conformidade co seguinte,</p>
    <p>Que debo estimar e estimo a demanda presentada por Manuel Benavides Otero contra Sainos Galicia, S.L. e declaro improcedente o despedimento do demandante e condeno a empresa a que, no prazo de cinco días desde a data da notificación da sentenza opte, logo de acordo co alto directivo, entre a readmisión inmediata do demandante, nas mesmas condicións que rexían con anterioridade, con aboamento, dos salarios de tramitación desde a data do despedimento e que ascenden a 131,50 euros diarios ou ben ao aboamento dunha indemnización por despedimento a razón de 24.000,00 euros. En caso de desacordo, enténdese que opta polo aboamento das percepcións económicas.</p>
    <p>Condénase a Sainos Galicia, S.L. a que aboe ao demandante a cantidade de 7.400,00 euros, máis o 10 % de xuro moratorio aplicado sobre os conceptos salariais.</p>
    <p>Condénase a Sainos Galicia, S.L. a que efectúe as cotizacións na S.S. desde o inicio da relación laboral e ao ingreso das cantidades deducidas por IRPF na AEAT.</p>
    <p>Con intervención procesual do Fogasa.</p>
    <p>Notifíquese a presente resolución ás partes e fágaselles saber o seu dereito a interpoñer contra esta recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación.</p>
    <p>Dedúzase testemuño literal desta sentenza que quedará nestas actuacións, con inclusión da orixinal no libro de sentenzas.</p>
    <p>Así, por esta a miña sentenza, pronúncioo, mándoo e asínoo.</p>
    <p>E para que sirva de notificación en legal forma a Sainos Galicia, S.L., en ignorado paradoiro, expido o presente edicto para a súa inserción no Diario Oficial de Galicia».</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 20 de outubro de 2017</p>
    <footer><p>A letrada da Administración de xustiza</p></footer>

