---
date: '2017-02-02'
id: G0426-230117-0003
page: 5043
number: 23
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 19 de xaneiro de 2017, da Dirección Xeral de Gandaría, Agricultura
  e Industrias Agroalimentarias, polo que se notifica a resolución de perda do
  dereito ao cobramento da axuda á apicultura, convocatoria 2016, do expediente
  API/2016/32/02.
range: Anuncio
url: >-
  https://www.xunta.gal/dog/Publicados/2017/20170202/AnuncioG0426-230117-0003_gl.html
---
<p>De conformidade co disposto nos artigos 44 e 46 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), logo de intentada sen éxito a notificación persoal a través do servizo de Correos, notifícaselle á persoa interesada que se sinala no anexo deste anuncio a resolución da perda do dereito ao cobramento da axuda do expediente API/2016/32/02.</p>
    <p>A eficacia do acto queda supeditada á súa publicación no taboleiro de edictos único do <em>Boletín Oficial del Estado</em> (TEU do BOE), polo que o prazo para presentar o recurso se computará desde esa publicación.</p>
    <p>Para coñecer o contido íntegro do acto que se notifica, a persoa interesada poderá comparecer no prazo de dez (10) días hábiles, contados desde o seguinte ao da publicación deste anuncio, nas dependencias da Dirección Xeral de Gandaría, Agricultura e Industrias Agroalimentarias, Servizo de Producións Gandeiras e Benestar Animal, situadas no Edificio Administrativo San Caetano, s/n, de Santiago de Compostela, das 9.00 ás 14.00 horas, de luns a venres.</p>
    <p>Contra esta resolución, que non esgota a vía administrativa, a persoa interesada poderá interpoñer recurso de alzada, ante a conselleira do Medio Rural, no prazo dun mes contado desde o día seguinte ao da publicación deste anuncio no TEU do BOE, de conformidade cos artigos 121 e 122 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), e no artigo 26.2.c) da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, sen prexuízo de que se poida exercer calquera outro recurso que se considere pertinente. Transcorrido este prazo sen terse presentado o dito recurso, esta resolución adquirirá firmeza na vía administrativa.</p>
    <p>Santiago de Compostela, 19 de xaneiro de 2017</p>
    <footer><p>Belén María do Campo Piñeiro<br>Directora xeral de Gandaría, Agricultura e Industrias Agroalimentarias</p></footer>
    <h2>ANEXO</h2>
    <p>Expediente: API/2016/32/02.</p>
    <p>Interesada: María José Fernández Barreira.</p>
    <p>Acto de notificación: resolución de perda total do dereito ao cobramento da axuda.</p>
    <p>Último enderezo coñecido: rúa Rosalía de Castro, 41. Verín. 32600 Ourense.</p>

