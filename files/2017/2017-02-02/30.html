---
date: '2017-02-02'
id: G0426-190117-0003
page: 5038
number: 23
agency: Consellería do Medio Rural
section: VI. Anuncios. a) Administración autonómica.
title: >-
  EDICTO do 19 de xaneiro de 2017, do Xurado Provincial de Clasificación de
  Montes Veciñais en Man Común de Pontevedra, polo que se dá publicidade ao
  acordo sobre o deslindamento parcial realizado entre a Comunidade de Montes
  Veciñais en Man Común de Redonde e José Fraga Lorenzo, no concello de Campo
  Lameiro, respecto do linde común dos seus montes.
range: Edicto
url: >-
  https://www.xunta.gal/dog/Publicados/2017/20170202/AnuncioG0426-190117-0003_gl.html
---
<p>Para os efectos previstos no artigo 54 da Lei 7/2013, do 28 de xuño, de montes de Galicia, dáse publicidade ao acordo adoptado polo Xurado Provincial de Clasificación de Montes Veciñais en Man Común de Pontevedra, en sesión que tivo lugar o día 14 de decembro de 2016, en relación co deslindamento parcial entre a Comunidade de Montes Veciñais en Man Común de Redonde e José Fraga Lorenzo, no concello de Campo Lameiro, respecto do linde común dos seus montes.</p>
    <p>«Antecedentes de feito:</p>
    <p>Primeiro. Con data do 11 de setembro de 2015 recíbese escrito da CMVMC de Redonde, concello de Campo Lameiro, expoñendo que a comunidade de Redonde e José Fraga Lorenzo acordan deslindar as súas propiedades conforme a liña descrita en dous planos confeccionados pola enxeñeira técnica forestal Ana Mª Vilar Bello e o enxeñeiro de montes Alejandro Arias Otero. Preséntase copia simple do documento notarial e os planos adxuntos coa liña levantada en coordenadas UTM FUSO 29 ED50 á escritura notarial. </p>
    <p>Segundo. Con data do 9 de novembro de 2015 a Sección de Topografía informa de que:</p>
    <p>A planimetría permite identificar o terreo que se quere deslindar.</p>
    <p>Non existen afeccións sobre montes de utilidade pública nin Rede Natura e non existen elencos afectados por este deslindamento.</p>
    <p>Respecto das afeccións sobre MVMC, cabe destacar que o deslindamento se sitúa no límite da zona sombreada e asignada a esta comunidade (aprox. a metade dentro e a outra metade fóra).</p>
    <p>A liña do deslindamento coincide co catastro actual.</p>
    <p>Terceiro. Con data do 18.2.2016 o Servizo de Montes emite informe favorable de menoscabo.</p>
    <p>Cuarto. Con data do 9.5.2016 publícase o anuncio do 18 de abril de 2016, sobre o inicio do procedemento de deslindamento con predios particulares da CMVMC de Redonde, concello de Campo Lameiro, o que é comunicado no 13.5.2016 á CMVMC de Redonde e ao Concello de Campo Lameiro.</p>
    <p>Quinto. Con data do 4.7.2016 recíbese escrito da CMVMC de Redonde onde se informa de que, unha vez exposto o anuncio publicado no DOG do inicio do procedemento de deslindamento, rematou o prazo para a presentación de alegacións sen recepción destas, polo que se solicita que se dea continuidade ao procedemento de deslindamento.</p>
    <p>Sexto. Con data do 29.8.2016 recíbese certificado do 30.6.2016 da secretaria-interventora do Concello de Campo Lameiro da exposición no taboleiro de anuncios dese concello, por un prazo dun mes, do 21 de maio de 2016 ata o día 21 de xuño de 2016, do anuncio referido no parágrafo anterior, sen que se presentase ningunha reclamación.</p>
    <p>Sétimo. Con data do 3.11.2016 recíbese escrito da CMVMC de Redonde acompañado da seguinte documentación:</p>
    <p>Certificado de aprobación do deslindamento.</p>
    <p>Acta do 23 de maio de 2015 de aprobación do deslindamento pola asemblea.</p>
    <p>Acta de conciliación levantada no xulgado de paz do deslindamento entre a CMVMC de Redonde e Eulogio Reboredo Coello.</p>
    <p>Oitavo. A descrición da liña vén dada nos planos de deslindamento de mutuo acordo entre a CMVMC de Redonde e José Fraga Lorenzo sobre ortofoto PNOA 2010 plano nº 1 e sobre ortofoto catastro plano nº 2, asinados polas partes, e confeccionados pola enxeñeira técnica forestal Ana Mª Vilar Bello e o enxeñeiro de montes Alejandro Arias Otero, segundo os puntos de coordenadas (UTM FUSO 29 ED50):</p>
    <table>
     <tbody>
      <tr>
       <td>Punto 1</td>
       <td>X=536430,85</td>
       <td>Y=4706062,3</td>
      </tr>
      <tr>
       <td>Punto 2</td>
       <td>X=536428,14</td>
       <td>Y=4706057,57</td>
      </tr>
      <tr>
       <td>Punto 3</td>
       <td>X=536425,54</td>
       <td>Y=4706053,22</td>
      </tr>
      <tr>
       <td>Punto 4</td>
       <td>X=536423,22</td>
       <td>Y=4706048,99</td>
      </tr>
      <tr>
       <td>Punto 5</td>
       <td>X=536421,16</td>
       <td>Y=4706045,4</td>
      </tr>
      <tr>
       <td>Punto 6</td>
       <td>X=536418,46</td>
       <td>Y=4706040,54</td>
      </tr>
      <tr>
       <td>Punto 7</td>
       <td>X=536416,72</td>
       <td>Y=4706037,09</td>
      </tr>
      <tr>
       <td>Punto 8</td>
       <td>X=536413,98</td>
       <td>Y=4706031,72</td>
      </tr>
      <tr>
       <td>Punto 9</td>
       <td>X=536411,01</td>
       <td>Y=4706025,84</td>
      </tr>
      <tr>
       <td>Punto 10</td>
       <td>X=536408,04</td>
       <td>Y=4706021,16</td>
      </tr>
      <tr>
       <td>Punto 11</td>
       <td>X=536406,72</td>
       <td>Y=4706018,69</td>
      </tr>
     </tbody>
    </table>
    <p>Noveno. Á vista da información antes relacionada, o deslindamento coincide co límite oeste da parcela catastral 36007A03100001, propiedade de José Fraga Lorenzo, e sitúase no límite da zona sombreada e asignada á CMVMC de Redonde. Que segundo os planos de conciliación, a propiedade de José Fraga Lorenzo está rodeada por muros e segundo a papeleta de conciliación linda ao sur, leste e oeste co MVMC de Redonde e que, cumpridos todos os trámites a que se refiren os puntos 1 e 2 do artigo 54 da Lei 7/2012, do 28 de xuño, de montes de Galicia, sen alegacións á liña proposta, emítese informe favorable á liña provisional de deslindamento entre a CMVMC de Redonde (Campo Lameiro) e José Fraga Lorenzo, segundo os puntos referidos no punto oitavo deste informe.</p>
    <p>Consideracións xurídicas:</p>
    <p>Primeira. A Lei 7/2012, do 28 de xuño, de montes de Galicia (DOG núm. 140, do 23 de xullo) na súa disposición derradeira segunda, modifica o artigo 25 da Lei 13/1989, do 10 de outubro, de montes veciñais en man común, e elimina a obriga da Administración forestal de proceder ao deslindamento e sinalización dos montes veciñais. Por tanto, esta competencia corresponde ás comunidades propietarias consonte os artigos 53 e 54 da Lei de montes de Galicia.</p>
    <p>A Lei 7/2012, do 28 de xuño, de montes de Galicia, regula nos artigos 52 e 54 o procedemento de deslindamento de montes veciñais en man común con propiedades particulares e establece, entre outras, a obriga de publicar a resolución do Xurado no Diario Oficial de Galicia.</p>
    <p>Segunda. Da documentación achegada pola comunidade e do informe técnico do Servizo de Montes desta xefatura territorial, emítese informe favorable á liña provisional de deslindamento entre á CMVMC de Redonde (Campo Lameiro) e José Fraga Lorenzo, segundo os puntos referidos no punto oitavo deste acordo.</p>
    <p>Vista a avinza presentada, a documentación achegada con esta e o informe técnico do Servizo de Montes da Xefatura Territorial da Consellería do Medio Rural en Pontevedra, este xurado, en atención ao disposto nos artigos 53 y 54 e na disposición transitoria décimo cuarta da Lei 7/2013, de montes de Galicia, por unanimidade,</p>
    <p>ACORDA:</p>
    <p>Primeiro. Aprobar o deslindamento realizado entre a CMVMC de Redonde e José Fraga Lorenzo respecto do seu linde común nos termos indicados no antecedente de feito oitavo e segundo os planos topográficos achegados e validados mediante informe técnico do Servizo de Montes.</p>
    <p>Segundo. Notificar este acordo á comunidade de Redonde e a José Fraga Lorenzo e publicalo no Diario Oficial de Galicia para dar cumprimento ao disposto na Lei 7/2012, do 28 de xuño, de montes de Galicia.</p>
    <p>Contra a presente resolución, que pon fin á vía administrativa, poderase interpoñer con carácter potestativo recurso de reposición ante o Xurado Provincial de Clasificación de Montes Veciñais en Man Común de Pontevedra no prazo dun mes, ou ben interpoñer directamente recurso contencioso-administrativo ante o Xulgado do Contencioso-Administrativo de Pontevedra no prazo de dous meses contados desde o día seguinte ao da presente publicación, de acordo co disposto no artigo 124.1 da Lei 39/2015, do 1 de outubro, do procedemento administrativo común das administracións públicas, e cos artigos 8 e 46 da Lei 29/1998, do 13 de xullo, reguladora da xurisdición contencioso-administrativa».</p>
    <p>Pontevedra, 19 de xaneiro de 2017</p>
    <footer><p>Antonio Crespo Iglesias<br>Presidente do Xurado Provincial de Clasificación de Montes Veciñais<br>en Man Común de Pontevedra</p></footer>

