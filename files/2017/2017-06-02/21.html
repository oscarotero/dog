---
date: '2017-06-02'
id: G0007-080517-0002
page: 26875
number: 104
agency: Xulgado do Social número 3 de Santiago de Compostela
section: V. Administración de xustiza.
title: EDICTO (ETX 142/2016).
range: Edicto
url: >-
  https://www.xunta.gal/dog/Publicados/2017/20170602/AnuncioG0007-080517-0002_gl.html
---
<p>Eu, Susana Varela Amboage, secretaria do Xulgado do Social número 3 de Santiago de Compostela, fago saber que por resolución ditada no día da data no proceso seguido por instancia de Marina Señoris Bargo contra David Couñago Cores, rexistrado co número ETX 142/2016, se acordou notificar a parte dispositiva do decreto de data 6 de abril de 2017 ditado no procedemento a David Couñago Cores, en ignorado paradoiro:</p>
    <p>Parte dispositiva.</p>
    <p>Acordo:</p>
    <p>a) Declarar o executado David Couñago Cores en situación de insolvencia total por importe de 3.187,24 euros en concepto de indemnización e 14.819,07 euros en concepto de salarios de tramitación.</p>
    <p>No caso de non se proceder ao cumprimento da presente resolución, continuará esta como monetaria polo importe total de 18.006,31 euros, máis 1.800,63 euros, que se orzan para xuros e custas da execución, sen prexuízo da súa ulterior liquidación.</p>
    <p>b) Arquivar as actuacións logo de anotación no libro correspondente, sen prexuízo de reaperturar a execución se a partir deste momento se coñecen novos bens do executado.</p>
    <p>c) Inscríbase no rexistro correspondente.</p>
    <p>Notifíqueselles ás partes, facéndolles saber que, en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial as partes ou interesados e, de ser o caso, os profesionais designados sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, e será carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>A letrada da Administración de xustiza.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>E para que lle sirva de notificación en legal forma a David Couñago Cores, en ignorado paradoiro, expido o presente edicto para a súa inserción no DOG e taboleiro de anuncios deste órgano xudicial.</p>
    <p>Santiago de Compostela, 6 de abril de 2017</p>
    <footer><p>A letrada da Administración de xustiza</p></footer>

