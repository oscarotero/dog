---
date: '2017-07-07'
id: L354-190617-0001
page: 33232
number: 129
agency: Concello de Ourense
section: VI. Anuncios. a) Administración autonómica.
title: >-
  ANUNCIO polo que se dá publicidade á Sentenza 579/2016, no procedemento
  ordinario 4578/2011 (expediente Planeamento urbanístico 2011002613).
range: Anuncio
url: >-
  https://www.xunta.gal/dog/Publicados/2017/20170707/AnuncioL354-190617-0001_gl.html
---
<p>Anuncio polo que se lle dá publicidade á parte dispositiva da sentenza 579/2016, do 6 de outubro de 2016, pronunciada pola Sección Segunda da Sala do Contencioso-Administrativo do Tribunal Superior de Xustiza de Galicia.</p>
    <p>Visto pola Sección Segunda da Sala do Contencioso-Administrativo do Tribunal Superior de Xustiza de Galicia o procedemento ordinario 4578/2011 en relación co Decreto 187/2011 da Xunta de Galicia, do 29 de setembro, polo que se suspende parcialmente a vixencia do Plan xeral de ordenación urbana do Concello de Ourense e se aproba a ordenación urbanística provisional ata a entrada en vigor do novo planeamento, interposto pola Asociación de propietarios de fincas urbanas de Ourense, se ditou sentenza 579/2016, do 6 de outubro, pola que se estima o recurso contencioso-administrativo interposto.</p>
    <p>Polo tanto, de conformidade co disposto nos artigos 72 e 107 da Lei 29/1998, do 13 de xullo, reguladora da xurisdición contencioso-administrativa, e co fin de levar a puro e debido efecto a dita sentenza, resólvese dar publicidade á sua parte dispositiva, que a seguir se transcribe:</p>
    <p>«Resolvemos estimamos o recurso contencioso-administrativo interposto pola Asociación de propietarios de fincas urbanas de Ourense, contra a disposición indicada no primeiro fundamento desta sentenza, que anulamos, por ser contraria a dereito, en canto se inclúen ámbitos de carácter privado na ordenación urbanística provisional que aproba. Non se fai imposición das custas do recurso.</p>
    <p>Contra esta sentenza cabe interpor, ben ante o Tribunal Supremo, ben ante a correspondente sección desta sala, o recurso de casación previsto no artigo 86 da Lei xurisdicional, que haberá de prepararse mediante escrito a presentar nesta sala no prazo de trinta días e cumprindo os requisitos indicados no artigo 89.2 de dita lei».</p>
    <p>Así mesmo, a sección segunda do Tribunal Superior de Xustiza de Galicia, ditou auto no sentido de inadmitir a trámite o recurso de casación número 123/2016 preparado pola Xunta de Galicia e o Concello de Ourense contra a sentenza 579/2016, de seis de outubro de 2016, pronunciada pola Sección Segunda da Sala do Contencioso-Administrativo do Tribunal Superior de Xustiza de Galicia.</p>
    <p>Ourense, 15 de xuño de 2017</p>
    <footer><p>Jesús Vázquez Abad<br>Alcalde presidente</p></footer>

