---
date: '2017-07-07'
id: G1994-160617-0001
page: 33155
number: 129
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (1380/2017-CON).
range: Edicto
url: >-
  https://www.xunta.gal/dog/Publicados/2017/20170707/AnuncioG1994-160617-0001_gl.html
---
<p>Tipo e número de recurso: RSU recurso de suplicación 1380 /2017-CON</p>
    <p>Xulgado de orixe/autos: despedimento obxectivo individual 895/2016 Xulgado do Social número 4 de Vigo</p>
    <p>Recorrente: Sandra Carrera Álvarez</p>
    <p>Avogada: María del Carmen Argiz Vilar</p>
    <p>Procurador: Juan Antonio Garrido Pardo</p>
    <p>Recorridos: Fogasa, T-Reenviamos, S.L. </p>
    <p>Avogado: Fogasa</p>
    <p>Eu, M. Asunción Barrio Calle, letrada da Administración de xustiza da Sala do Social do Tribunal Superior de Xustiza de Galicia, fago saber que no procedemento de recurso de suplicación 1380/2017-CON desta sección, seguido por instancia de Sandra Carrera Álvarez contra Fogasa, T-Reenviamos, S.L., sobre despedimento disciplinario, se ditou a seguinte resolución:</p>
    <p>«Que estimando o recurso de suplicación interposto por Sandra Carrera Álvarez contra a sentenza ditada polo Xulgado do Social número 4 de Vigo con data 23 de xaneiro de 2017 debemos revogar e revogamos parcialmente a dita resolución e con estimación da demanda formulada pola recorrente debemos declarar e declaramos o seu dereito ao aboamento dos salarios desde o despedimento ata a extinción da relación laboral (declarada na sentenza), e condenamos a empresa T-Reenviamos, S.L. demandada ao seu recoñecemento e aboamento, mantendo o resto dos pronunciamentos da sentenza contra a que se recorre.</p>
    <p>Incorpórese o orixinal desta sentenza, pola súa orde, ao libro de sentenzas deste Tribunal Superior de Xustiza de Galicia, Sala do Social.</p>
    <p>Modo de impugnación: fáiselles saber ás partes que contra esta sentenza cabe interpor recurso de casación para unificación de doutrina, que se deberá preparar mediante escrito presentado ante esta sala dentro do improrrogable prazo de dez días hábiles inmediatos seguintes á data de notificación da sentenza. Se o recorrente non tivese a condición de traballador ou beneficiario do réxime público da Seguridade Social deberá efectuar:</p>
    <p>– O depósito de 600 € na conta de 16 díxitos desta sala, aberta no Banco de Santander (Banesto) co número 1552 0000 37, seguido de catro díxitos correspondentes ao número do recurso e dous díxitos do ano deste.</p>
    <p>– Así mesmo, se hai cantidade de condena deberá consignala na mesma conta, pero co código 80 en vez do 37 ou ben presentar aval bancario solidario en forma.</p>
    <p>– Se o ingreso se fai mediante transferencia bancaria desde unha conta aberta en calquera entidade bancaria distinta, haberá que emitila á conta de vinte díxitos 0049 3569 92 0005001274 e facer constar no campo «Observacións ou concepto da transferencia» os 16 díxitos que corresponden ao procedemento (1552 0000 80 ou 37 **** ++).</p>
    <p>Así, por esta a nosa sentenza, pronunciámolo, mandámolo e asinámolo».</p>
    <p>E para que lle sirva de notificación en legal forma a T-Reenviamos, S.L., en ignorado paradoiro, expido o presente edicto para a súa inserción no DOG.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 12 de xuño de 2017</p>
    <footer><p>A letrada da Administración de xustiza</p></footer>

