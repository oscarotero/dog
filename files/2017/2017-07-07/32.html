---
date: '2017-07-07'
id: G0422-200617-0008
page: 33177
number: 129
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  ANUNCIO do 14 de xuño de 2017, da Dirección Xeral de Calidade Ambiental e
  Cambio Climático, polo que se somete a información pública a solicitude de
  autorización ambiental integrada para unha explotación avícola intensiva, no
  concello de Friol (Lugo). Titular: Sociedade Cooperativa Unimiño, S.C.G.
  (clave 2017-IPPC-I-8).
range: Anuncio
url: >-
  https://www.xunta.gal/dog/Publicados/2017/20170707/AnuncioG0422-200617-0008_gl.html
---
<p>Para os efectos previstos no Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (BOE núm. 316, do 31 de decembro) e na Lei 21/2013, do 9 de decembro, de avaliación de impacto ambiental (BOE núm. 296, do 11 de decembro) faise público que por espazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedará exposta a seguinte documentación:</p>
    <p>«Autorización ambiental integrada. Proxecto básico e estudo de impacto ambiental. Explotación avícola intensiva para 52.920 galinas reprodutoras».</p>
    <p>Co fin de que calquera interesado poida consultala e, se é o caso, formular no dito prazo as alegacións, suxestións ou observacións que estime convenientes. Os citados documentos estarán á disposición dos administrados, en horario de atención ao público, nas seguintes dependencias:</p>
    <p>– Dirección Xeral de Calidade Ambiental e Cambio Climático, Servizo de Prevención e Control Integrados da Contaminación (r/ San Lázaro, s/n, 15781 Santiago de Compostela).</p>
    <p>Ademais poderán consultala na páxina web da Consellería de Medio Ambiente e Ordenación do Territorio (http://www.cmati.xunta.es/ » medio ambiente e sostibilidade » prevención e control de actividades » autorización ambiental integrada » proxectos en información pública).</p>
    <p>Santiago de Compostela, 14 de xuño de 2017</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO I<br>Memoria resumo</h2>
    <p>Clave do expediente: 2017-IPPC-I-8.</p>
    <p>Peticionaria: Sociedade Cooperativa Unimiño, S.C.G.</p>
    <p>Domicilio social: Centro Procesado Avícola, CPA, Santa Cruz de Arrabaldo, Ourense.</p>
    <p>Localización da instalación: lugar O Pedrido, parroquia de Lea, concello de Friol (Lugo) 27229.</p>
    <p>Actividade: a explotación consistirá nunha granxa para a cría de galiñas reprodutoras con capacidade para 52.920 aves, unha pequena nave para aloxamento de galos con capacidade para 5.292 aves e un centro para a recollida e clasificación de ovo, como edificacións principais.</p>
    <p>Para iso construiranse cinco naves para o aloxamento dos animais, unha nave para realizar a recollida e almacenamento dos ovos, unha nave para aloxamento de galos, un almacén para galiñaza e un depósito de auga de formigón armado. Tamén se instalarán silos para o almacenamento de penso, un valado sanitario que ille a explotación do exterior, un depósito de propano, un depósito para augas de limpeza, un depósito para as augas residuais dos aseos, un alpendre e pistas para o movemento de vehículos.</p>

