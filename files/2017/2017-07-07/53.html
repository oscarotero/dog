---
date: '2017-07-07'
id: G0181-210617-0001
page: 33216
number: 129
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 12 de xuño de 2017 polo que se somete ao trámite de información
  pública o proxecto de construción do itinerario peonil na marxe dereita da
  PO-250, punto quilométrico 0+160, así como a relación individual de bens,
  dereitos e propietarios afectados polo proxecto (clave PO/16/047.06).
range: Anuncio
url: >-
  https://www.xunta.gal/dog/Publicados/2017/20170707/AnuncioG0181-210617-0001_gl.html
---
<p>De acordo co establecido no artigo 21.1 da Lei 8/2013, do 28 de xuño, de estradas de Galicia, sométese ao trámite de información pública o proxecto de construción do itinerario peonil na marxe dereita da PO-250, punto quilométrico 0+160, de clave PO/16/047.06, durante un período de trinta días hábiles, contados a partir do seguinte ao da publicación deste anuncio no Diario Oficial de Galicia, para que as persoas que o consideren oportuno poidan formular por escrito, ante a Axencia Galega de Infraestruturas, as observacións que crean convenientes relativas á concepción global do trazado deseñado.</p>
    <p>Este proxecto ten por obxecto a execución dun itinerario peonil na marxe dereita da estrada PO-250, á altura do p.q. 0+160, que permita a circulación de peóns pola zona e o cruzamento do río Alvedosa con garantías de seguridade, comodidade e accesibilidade, ao atoparse este treito da estrada en pleno núcleo urbano de Redondela, coa conseguinte continua interferencia entre vehículos e peóns.</p>
    <p>Por outra banda, na zona da actuación existe, como elemento patrimonial de interese, o cruceiro do Peto de Ánimas de Pasais. A solución proposta no proxecto non afecta o dito cruceiro, non obstante este porase en valor mediante a creación dunha praza ao seu arredor que promova e fomente as visitas, así como a revitalización do contorno e permita unha maior facilidade de mantemento.</p>
    <p>As obras previstas comprenden tamén as seguintes actuacións (necesarias para garantir a funcionalidade da senda executada):</p>
    <p>– Reposición de firmes, pavimentos e paso de peóns.</p>
    <p>– Execución dun muro e unha pasarela sobre o río Alvedosa.</p>
    <p>– Beirarrúa transitable sobre a ponte do río.</p>
    <p>– Drenaxe da senda peonil para evitar na base do cruceiro posibles empozamentos de auga.</p>
    <p>– Sinalización, balizamento e defensas.</p>
    <p>– Reposición dos servizos afectados.</p>
    <p>– Instalación de iluminación na senda peonil e no cruceiro.</p>
    <p>Considerando todo o exposto e o establecido na normativa vixente,</p>
    <h2>RESOLVO:</h2>
    <p>Primeiro. De acordo co establecido no artigo 21.1 da Lei 8/2013, do 28 de xuño, de estradas de Galicia, o proxecto de construción sométese ao trámite de información pública, durante un período de trinta días hábiles, contados a partir do seguinte ao da publicación deste anuncio no Diario Oficial de Galicia, para que as persoas que o consideren oportuno poidan formular por escrito, ante a Axencia Galega de Infraestruturas, as observacións que crean convenientes relativas á concepción global do trazado deseñado.</p>
    <p>Segundo. Que simultaneamente ao trámite sinalado no parágrafo anterior, e para os efectos previstos no artigo 56.1 do Regulamento de expropiación forzosa, se someta a información pública a relación individual de bens, dereitos e propietarios afectados pola realización da obra correspondente, para que os afectados presenten cantas alegacións ou rectificacións consideren convenientes en canto aos bens e dereitos descritos na relación anexa.</p>
    <p>Terceiro. A exposición ao público, para os efectos da presente resolución, realízase na Axencia Galega de Infraestruturas (San Caetano, s/n, 15781 Santiago de Compostela), no Servizo da Delegación Provincial de Pontevedra (r/ Fernández Ladreda, 43, 1º, 4º, 36071 Pontevedra) e na Casa do Concello de Redondela (r/ Alfonso XII, 2, 36800 Redondela, Pontevedra). Así mesmo, na páxina web da Consellería de Infraestruturas e Vivenda (http://civ.xunta.gal/organizacion/c/CIV_Axencia_Galega_de_Infraestruturas), atópase á disposición dos interesados o documento completo do proxecto de construción.</p>
    <p>Santiago de Compostela, 12 de xuño de 2017</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>
    <h2>ANEXO<br>Relación de bens, dereitos e propietarios afectados polo proxecto<br>de construción do itinerario peonil na marxe dereita da PO-250,<br>p.q. 0+160 (clave PO/16/047.06)</h2>
    <p>Concello de Redondela.</p>
    <p>Expropiacións.</p>
    <table>
     <thead>
      <tr>
       <td>Nº</td>
       <td>Referencia catastral</td>
       <td>Titular</td>
       <td>Tipo</td>
       <td>Uso ou cultivo</td>
       <td>Superficie que se vai expropiar (m2)</td>
       <td>Ben afectado</td>
       <td>Medición</td>
      </tr>
     </thead>
     <tbody>
      <tr>
       <td>1</td>
       <td>2614601NG3821S0001ZJ</td>
       <td>Cernadas Gayoso, Gerardo</td>
       <td>Urbano</td>
       <td>Residencial</td>
       <td>44,40</td>
       <td>Muro de fábrica
        Valado de tela metálica</td>
       <td>9,00 m
        9,50 m</td>
      </tr>
     </tbody>
    </table>
    <p>Ocupación temporal.</p>
    <table>
     <thead>
      <tr>
       <td>Nº</td>
       <td>Referencia catastral</td>
       <td>Titular</td>
       <td>Tipo</td>
       <td>Uso ou cultivo</td>
       <td>Superficie que se vai expropiar (m2)</td>
       <td>Ben afectado</td>
       <td>Medición</td>
      </tr>
     </thead>
     <tbody>
      <tr>
       <td>1</td>
       <td>2614601NG3821S0001ZJ</td>
       <td>Cernadas Gayoso, Gerardo</td>
       <td>Urbano</td>
       <td>Residencial</td>
       <td>48,72</td>
       <td></td>
       <td></td>
      </tr>
     </tbody>
    </table>

