---
date: '2017-10-05'
id: G2347-150917-0002
page: 47078
number: 190
agency: Xulgado do Social número 4 da Coruña
section: V. Administración de xustiza.
title: EDICTO (315/2017).
range: Edicto
url: >-
  https://www.xunta.gal/dog/Publicados/2017/20171005/AnuncioG2347-150917-0002_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dá fe e certifica que neste xulgado se seguen autos número 315/2017, por instancia de Patricia Souto Mille contra a empresa Ganadería Recebés, S.L., o Ministerio Fiscal e o Fondo de Garantía Salarial, sobre despedimento, en que se ditou sentenza con data do 4.9.2017 que, copiada nos particulares necesarios, di así:</p>
    <p>«Resolución:</p>
    <p>Estímase a demanda formulada por Patricia Souto Mille fronte á empresa Ganadería Recebés, S.L., con intervención do Ministerio Fiscal e do Fondo de Garantía Salarial e, en consecuencia:</p>
    <p>– Declárase nulo o despedimento da traballadora efectuado pola empresa Ganadería Recebés, S.L.</p>
    <p>– Condénase a empresa Ganadería Recebés, S.L. á inmediata readmisión da demandante no seu posto de traballo, nas mesmas condicións que rexían con anterioridade ao despedimento, con aboamento dos salarios deixados de percibir desde a data do despedimento ata que se produza tal readmisión, a razón de 39,58 euros. </p>
    <p>Notifíqueselles esta resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, que se deberá anunciar ante este xulgado no prazo dos cinco días seguintes ao da notificación desta resolución, para o cal abondará a manifestación da parte ou do seu avogado, graduado social ou representante, dentro do indicado prazo.</p>
    <p>Se o recorrente non goza do beneficio da xustiza gratuíta deberá, ao anunciar o recurso, ter consignado a cantidade obxecto de condena, así como o depósito de 300 euros, na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Unha vez firme a presente resolución, dedúzase testemuño dela e remítase á Inspección de Traballo e Seguridade Social por se os feitos narrados nela poden ser constitutivos de infracción administrativa.</p>
    <p>Así o acorda, manda e asina Nicolás E. Pita Lloveres, maxistrado do Xulgado do Social número 4 da Coruña».</p>
    <p>E para que conste, para efectos da súa publicación no Diario Oficial de Galicia, co fin de que lle sirva de notificación en forma á empresa Ganadería Recebés, S.L., expido e asino este edicto.</p>
    <p>A Coruña, 14 de setembro de 2017 </p>
    <footer><p>A secretaria xudicial</p></footer>

