---
date: '2017-10-05'
id: G0164-270917-0002
page: 47032
number: 190
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 27 de setembro de 2017 pola que se ratifica o acordo de extinción da
  Fundación Santuario Nuestra Señora de La Saleta, Siador-Silleda e se dispón a
  súa inscrición no Rexistro de Fundacións de Interese Galego.
range: Orde
url: >-
  https://www.xunta.gal/dog/Publicados/2017/20171005/AnuncioG0164-270917-0002_gl.html
---
<p>Logo de examinar o expediente de extinción da Fundación Santuario Nuestra Señora de La Saleta, Siador-Silleda, adscrita ao Protectorado da Consellería de Cultura, Educación e Ordenación Universitaria, resultan os seguintes</p>
    <p>Feitos:</p>
    <p>Primeiro. Con data 24 de agosto de 2017 tivo entrada na Consellería de Cultura, Educación e Ordenación Universitaria a solicitude de ratificación e posterior inscrición no Rexistro de Fundacións de Interese Galego do acordo de extinción da Fundación Santuario Nuestra Señora de La Saleta, Siador-Silleda, adoptado polo Padroado o 19 de agosto de 2017.</p>
    <p>Segundo. A Fundación Santuario Nuestra Señora de La Saleta, Siador-Silleda foi constituída mediante escritura pública do 19 de novembro de 2001 outorgada ante a notaria do Colexio da Coruña, Mª Teresa Sancho Sánchez, co número 480 do seu protocolo. Esta fundación foi clasificada de interese cultural mediante a Orde da Consellería de Presidencia, Relacións Institucionais e Administración Pública do 11 de abril de 2002 (DOG núm. 77, do 22 de abril de 2002, corrección de erros DOG núm. 86, do 6 de maio de 2002) e declarada de interese galego mediante a Orde da Consellería de Cultura, Comunicación Social e Turismo do 2 de maio de 2002 (DOG núm. 94, do 16 de maio de 2002). Figura inscrita no Rexistro de Fundacións de Interese Galego co número 2002/3.</p>
    <p>Terceiro. De acordo co artigo 6 dos seus estatutos (que foron elevados a público o 26 de xullo de 2015 ante o notario do Ilustre Colexio de Galicia, Manuel Barros Gallego, co número de protocolo 700), os fins da fundación son: a propagación e difusión, así como o impulso do Santuario da Nosa Señora da Saleta, establecido en Siador-Silleda e canto atinxe ao seu mantemento, reparación e conservación e do seu entorno ambiental.</p>
    <p>Cuarto. O órgano de goberno da Fundación, na súa reunión do 19 de agosto de 2017, adoptou o acordo de extinción da Fundación polo cumprimento dos obxectivos estatutarios e a imposibilidade de seguir financiando as actividades da Fundación.</p>
    <p>No expediente tramitado para o efecto consta a seguinte documentación:</p>
    <p>a) Certificación do acordo de extinción adoptado polo Padroado.</p>
    <p>b) Memoria xustificativa da concorrencia da causa de extinción.</p>
    <p>c) As contas da Fundación na data de adopción do acordo.</p>
    <p>d) Proxecto de distribución dos bens e dereitos resultantes da liquidación.</p>
    <p>e) Informe proposta do Protectorado.</p>
    <p>Consideracións legais:</p>
    <p>Primeiro. A Consellería de Cultura, Educación e Ordenación Universitaria é competente para o exercicio das funcións de protectorado sobre a Fundación Santuario Nuestra Señora de La Saleta, Siador-Silleda, de conformidade co establecido no Decreto 4/2013, do 10 de xaneiro, polo que se establece a estrutura orgánica da Consellería de Cultura, Educación e Ordenación Universitaria en relación co artigo 47 da Lei 12/2006, do 1 de decembro, de fundacións de interese galego.</p>
    <p>De acordo co disposto no artigo 7.2 b) do Decreto 15/2009, do 21 de xaneiro, polo que se aproba o Regulamento do Rexistro de Fundacións de Interese Galego, correspóndelle á Consellería de Cultura, Educación e Ordenación Universitaria a inscrición na sección correspondente do Rexistro de Fundacións de Interese Galego de todos os actos relativos ás fundacións sobre as cales exerza as funcións de protectorado.</p>
    <p>Segundo. O artigo 44 da Lei 12/2006, do 1 de decembro, de fundacións de interese galego, establece entre as causas de extinción das fundacións a realización íntegra do fin fundacional. Para tal efecto é necesario o acordo favorable do Padroado, ratificado polo Protectorado. O dito artigo dispón, así mesmo, que o acordo de extinción se inscribirá no Rexistro de Fundacións de Interese Galego.</p>
    <p>Terceiro. O acordo de extinción adoptouse seguindo os requisitos establecidos na normativa vixente e nos estatutos da Fundación e foi aprobado polo Padroado na súa reunión do 19 de agosto de 2017. No expediente tramitado consta a memoria xustificativa da causa de extinción e a demais documentación prevista nos artigos 44 e 45 da Lei 12/2006 e no artigo 48 do Decreto 14/2009, do 21 de xaneiro, polo que se aproba o Regulamento de fundacións de interese galego.</p>
    <p>Cuarto. En exercicio da facultade prevista no artigo 33 dos seus estatutos, o Padroado da Fundación acorda que os bens e dereitos resultantes da liquidación sexan destinados á igrexa parroquial de San Miguel de Siador.</p>
    <p>Polo exposto, e de conformidade co establecido na Lei 12/2006, do 1 de decembro, de fundacións de interese galego, no Decreto 14/2009, do 21 de xaneiro, polo que se aproba o Regulamento de fundacións de interese galego, e no Decreto 15/2009, da mesma data, polo que se aproba o Regulamento do Rexistro de Fundacións de Interese Galego, e demais normativa de xeral aplicación, </p>
    <h2>DISPOÑO:</h2>
    <p>Primeiro. Ratificar o acordo de extinción da Fundación Santuario Nuestra Señora de La Saleta, Siador-Silleda, adoptado polo Padroado da Fundación na súa reunión do 19 de agosto de 2017.</p>
    <p>Segundo. Ordenar a inscrición da extinción no Rexistro de Fundacións de Interese Galego, sección da Consellería de Cultura, Educación e Ordenación Universitaria.</p>
    <p>Terceiro. Declarar como destinataria dos bens e dereitos resultantes da liquidación a Igrexa parroquial de San Miguel de Siador.</p>
    <p>Contra esta orde, que pon fin á vía administrativa, poderá interporse recurso contencioso-administrativo ante o Tribunal Superior de Xustiza de Galicia, no prazo de dous meses, de conformidade co disposto na Lei 29/1998, do 13 de xullo, reguladora da xurisdición contencioso-administrativa, sen prexuízo de que, con carácter potestativo, se poida interpor recurso de reposición ante o conselleiro de Cultura, Educación e Ordenación Universitaria, no prazo dun mes, segundo o disposto na Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 27 de setembro de 2017</p>
    <footer><p>O conselleiro de Cultura, Educación e Ordenación Universitaria<br>P.D. (Orde do 25.1.2012; DOG núm. 27, do 8 de febreiro)<br>Jesús Oitavén Barcala<br>Secretario xeral técnico da Consellería de Cultura,<br>Educación e Ordenación Universitaria</p></footer>

