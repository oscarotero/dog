---
date: '2017-03-10'
id: G0164-020317-0001
page: 12209
number: 49
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 20 de febreiro de 2017 pola que se autoriza a  baixa no Rexistro de
  Escolas de Música e Danza da Comunidade Autónoma de Galicia da Escola de
  Música Municipal de Quiroga.
range: Orde
url: >-
  https://www.xunta.gal/dog/Publicados/2017/20170310/AnuncioG0164-020317-0001_gl.html
---
<p>A Escola de Música Municipal de Quiroga inscribiuse no Rexistro de Escolas de Música e Danza da Comunidade Autónoma de Galicia, en virtude da Orde da Consellería de Educación e Ordenación Universitaria do 6 de novembro de 1995 (DOG do 24 de novembro). </p>
    <p>A Dirección Xeral de Centros e Recursos Humanos da Consellería de Cultura, Educación e Ordenación Universitaria inicia o expediente para dar de baixa a Escola de Música Municipal de Quiroga por non estar en funcionamento. </p>
    <p>A Orde do 11 de marzo de 1993 regula as condicións de creación e funcionamento das escolas de música e danza da Comunidade Autónoma de Galicia. O Decreto 4/2013, do 10 de xaneiro, establece que lle corresponde á Consellería de Cultura, Educación e Ordenación Universitaria as competencias e funcións en materia de planificación, regulación e administración da ensinanza en toda súa extensión. </p>
    <p>Por isto, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Autorizar a baixa no Rexistro de Escolas de Música e Danza da Comunidade Autónoma de Galicia da escola de música cuxos datos se sinalan:</p>
    <p>Denominación: Escola de Música Municipal de Quiroga.</p>
    <p>Código: 27016534.</p>
    <p>Titular: Concello de Quiroga.</p>
    <p>Domicilio: Casa da Cultura.</p>
    <p>Concello: Quiroga.</p>
    <p>Provincia: Lugo.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo de un mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, o recurso contencioso-administrativo no prazo de dous meses desde a mesma data, ante a sala do contencioso-administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 20 de febreiro de 2017</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

