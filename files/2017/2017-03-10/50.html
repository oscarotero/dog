---
date: '2017-03-10'
id: G0426-240217-0003
page: 12307
number: 49
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 24 de febreiro de 2017, da Xefatura Territorial da Coruña, polo que
  se fai público o inicio dos traballos de investigación da propiedade na zona
  de reestruturación parcelaria de Benza (Trazo-A Coruña).
range: Anuncio
url: >-
  https://www.xunta.gal/dog/Publicados/2017/20170310/AnuncioG0426-240217-0003_gl.html
---
<p>Ponse en coñecemento de todos os interesados na reestruturación parcelaria da zona de Benza (Trazo, A Coruña), declarada de utilidade pública e urxente execución polo Decreto 2289/1968, do 16 de agosto (BOE núm. 231, do 25 de setembro), que se van iniciar os traballos de investigación da propiedade no lugar habilitado para o efecto na parroquia. Os traballos darán comezo o día seguinte ao da publicación deste aviso e prolongarase durante o tempo necesario.</p>
    <p>Requírense os propietarios, arrendatarios, parceiros e, en xeral, os cultivadores e titulares de calquera dereito para que, dentro do citado prazo, presenten ao persoal encargado dos citados traballos os títulos ou documentos en que fundamenten os seus dereitos e declaren, en todo caso, os gravames ou situacións xurídicas que afecten os seus predios ou os seus dereitos.</p>
    <p>Advírtese que os predios dos propietarios que non aparecesen neste período serán considerados como predios de descoñecidos e daráselles o destino previsto nas leis, correspondendo a súa titularidade, en último termo, á Administración do Estado. Advírtese tamén que a falsidade destas declaracións dará lugar, con independencia das sancións penais, á responsabilidade por danos e perdas que deriven desta.</p>
    <p>Os traballos de reestruturación afectarán a totalidade das parcelas pertencentes á parroquia de Benza, do concello de Trazo. Por tanto, os seus propietarios deberán, no seu propio interese, ademais de faceren a declaración das súas parcelas, seguir o desenvolvemento dos traballos de reestruturación para facer valer os seus dereitos no momento oportuno.</p>
    <p>A Coruña, 24 de febreiro de 2017</p>
    <footer><p>Manuel Rodríguez Vázquez<br>Xefe territorial da Coruña</p></footer>

