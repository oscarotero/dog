---
date: '2017-03-10'
id: G0424-140217-0003
page: 12280
number: 49
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 10 de febreiro de 2017, da Xefatura Territorial de Lugo, pola
  que se someten a información pública para autorización administrativa,
  aprobación do proxecto de execución, declaración de utilidade pública, en
  concreto, aprobación do seu estudo de impacto ambiental e do correspondente
  proxecto sectorial de incidencia supramunicipal, as instalacións relativas ao
  proxecto de modificación do parque eólico Montes de Abella (expediente
  103-EOL).
range: Resolución
url: >-
  https://www.xunta.gal/dog/Publicados/2017/20170310/AnuncioG0424-140217-0003_gl.html
---
<p>Por Resolución do 13 de xuño de 2005, da Dirección Xeral de Industria, Enerxía e Minas, faise pública a declaración de impacto ambiental do Proxecto parque eólico Montes de Abella, que se publicou no DOG núm. 119, do 22 de xuño.</p>
    <p>Por Resolución do 20 de xullo de 2005, a Dirección Xeral de Industria, Enerxía e Minas autoriza as instalacións electromecánicas, aproba o proxecto de execución e inclúe no réxime especial de produción eléctrica o Proxecto parque eólico Montes de Abella 1ª fase (DOG núm.172, do 7 de setembro).</p>
    <p>Por Resolución do 28 de setembro de 2011, a Dirección Xeral de Industria, Enerxía e Minas autoriza as instalacións electromecánicas, aproba o proxecto de execución e recoñece a condición de instalación acollida ao réxime especial de produción de enerxía eléctrica da 2ª fase do dito proxecto (DOG. núm. 229, do 30 de novembro).</p>
    <p>Por Resolución do 15 de marzo de 2012, a Dirección Xeral de Industria, Enerxía e Minas ordena a publicación no <em>Diario Oficial de Galicia</em>, do Acordo do Consello da Xunta de Galicia do 16 de febreiro de 2012 polo que se aproba definitivamente o proxecto sectorial de incidencia supramunicipal denominado Parque Eólico Montes de Abella, así como as disposicións normativas contidas no mencionado proxecto (DOG. núm. 91, do 14 de maio).</p>
    <p>Por Resolución do 29 de outubro de 2012 a Dirección Xeral de Industria, Enerxía e Minas autoriza a Invertaresa, S.L. a transmisión dos dereitos e obrigas derivados das autorizacións outorgadas para o Proxecto do parque eólico Montes de Abella, nos concellos de Triacastela, Samos e Láncara (Lugo), a favor de Inverólica de Abella, S.L.</p>
    <p>O 6 de novembro de 2015 a promotora Inverólica de Abella, S.L. presentou ante a Dirección Xeral de Industria, Enerxía e Minas a solicitude de autorización administrativa, aprobación do proxecto de execución, declaración de utilidade pública, en concreto, aprobación do seu estudo de impacto ambiental e do correspondente proxecto sectorial de incidencia supramunicipal do proxecto de modificación do parque eólico Montes de Abella. Tras varias emendas da documentación presentada, a mercantil achega a documentación definitiva para a súa tramitación o 26 de outubro de 2016, que é a que se somete ao presente trámite de información pública. </p>
    <p>En cumprimento do disposto na Lei 8/2009, do 22 de decembro, pola que se regula o aproveitamento eólico en Galicia e se crean o canón eólico e o Fondo de Compensación Ambiental, na Lei 24/2013, do 26 de decembro, do sector eléctrico, no Real decreto 1955/2000, do 1 de decembro, polo que se regulan as actividades de transporte, distribución, comercialización subministración e procedementos de autorización de instalacións de enerxía eléctrica, e na Lei 21/2013, do 9 de decembro, de avaliación ambiental, así como na Lei 10/1995, do 23 de novembro, de ordenación do territorio de Galicia, e no Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal, sométese a información pública a solicitude formulada por Inverólica de Abella, S.L. para as instalacións que a seguir se describen:</p>
    <p>Peticionaria: Inverólica de Abella, S.L., avenida de Finisterre, nº 309-311. 15008 A Coruña.</p>
    <p>Situación: concellos de Triacastela e Láncara (Lugo).</p>
    <p>Área de desenvolvemento eólico (ADE): I-3-3 Montes de Abella.</p>
    <p>Poligonal de delimitación: (UTM ED50, Fuso 29):</p>
    <table>
     <thead>
      <tr>
       <td></td>
       <td>UTM X</td>
       <td>UTM Y</td>
      </tr>
     </thead>
     <tbody>
      <tr>
       <td>1</td>
       <td>643.587</td>
       <td>4.740.164</td>
      </tr>
      <tr>
       <td>2</td>
       <td>643.738</td>
       <td>4.740.170</td>
      </tr>
      <tr>
       <td>3</td>
       <td>643.782</td>
       <td>4.739.589</td>
      </tr>
      <tr>
       <td>4</td>
       <td>643.630</td>
       <td>4.739.583</td>
      </tr>
      <tr>
       <td>5</td>
       <td>643.478</td>
       <td>4.739.578</td>
      </tr>
      <tr>
       <td>6</td>
       <td>642.775</td>
       <td>4.739.524</td>
      </tr>
      <tr>
       <td>7</td>
       <td>642.177</td>
       <td>4.739.150</td>
      </tr>
      <tr>
       <td>8</td>
       <td>642.264</td>
       <td>4.739.080</td>
      </tr>
      <tr>
       <td>9</td>
       <td>641.702</td>
       <td>4.738.380</td>
      </tr>
      <tr>
       <td>10</td>
       <td>641.615</td>
       <td>4.738.450</td>
      </tr>
      <tr>
       <td>11</td>
       <td>641.377</td>
       <td>4.737.897</td>
      </tr>
      <tr>
       <td>12</td>
       <td>641.322</td>
       <td>4.737.672</td>
      </tr>
      <tr>
       <td>13</td>
       <td>640.685</td>
       <td>4.737.804</td>
      </tr>
      <tr>
       <td>14</td>
       <td>640.740</td>
       <td>4.738.029</td>
      </tr>
      <tr>
       <td>15</td>
       <td>640.798</td>
       <td>4.738.266</td>
      </tr>
      <tr>
       <td>16</td>
       <td>641.094</td>
       <td>4.738.838</td>
      </tr>
      <tr>
       <td>17</td>
       <td>641.802</td>
       <td>4.739.679</td>
      </tr>
      <tr>
       <td>18</td>
       <td>641.457</td>
       <td>4.740.448</td>
      </tr>
      <tr>
       <td>19</td>
       <td>642.115</td>
       <td>4.740.891</td>
      </tr>
      <tr>
       <td>20</td>
       <td>642.460</td>
       <td>4.740.122</td>
      </tr>
      <tr>
       <td>21</td>
       <td>643.437</td>
       <td>4.740.159</td>
      </tr>
     </tbody>
    </table>
    <p>Aeroxeradores: (UTM ED50, Fuso 29):</p>
    <table>
     <tbody>
      <tr>
       <td></td>
       <td>UTM X</td>
       <td>UTM Y</td>
      </tr>
      <tr>
       <td>A1</td>
       <td>642.057</td>
       <td>4.740.320</td>
      </tr>
      <tr>
       <td>A2</td>
       <td>642.145</td>
       <td>4.740.068</td>
      </tr>
      <tr>
       <td>A3</td>
       <td>642.267</td>
       <td>4.739.824</td>
      </tr>
      <tr>
       <td>A4</td>
       <td>642.403</td>
       <td>4.739.576</td>
      </tr>
      <tr>
       <td>A5</td>
       <td>643.338</td>
       <td>4.739.866</td>
      </tr>
     </tbody>
    </table>
    <p>Antena meteorolóxica: (UTM ED50, Fuso 29):</p>
    <table>
     <tbody>
      <tr>
       <td></td>
       <td>UTM X</td>
       <td>UTM Y</td>
      </tr>
      <tr>
       <td>1</td>
       <td>643.043</td>
       <td>4.740.096</td>
      </tr>
     </tbody>
    </table>
    <p>Potencia nominal: 14 MW.</p>
    <p>Produción neta anual estimada: 52.948 MWh/ano.</p>
    <p>Orzamento de execución material: 10.049.130,00 euros.</p>
    <p>Características dos aeroxeradores:</p>
    <p>• Altura da buxa: 134 m.</p>
    <p>• Diámetro do rotor: 132 m.</p>
    <p>• Potencia unitaria: 3,3 MW (cunha limitación de conxunto de 14 MW).</p>
    <p>Características técnicas principais:</p>
    <p>• 5 aeroxeradores Gamesa G132 de 3.300 kW de potencia nominal, ou similar, de 134 m de altura da buxa e 132 m de diámetro de rotor.</p>
    <p>• 5 centros de transformación de 3.667 kVA de potencia nominal unitaria e relación de transformación 0,65/20 kV, Dyn5, instalados no interior da torre dos aeroxeradores, coa súa correspondente aparellaxe de seccionamento, manobra e protección.</p>
    <p>• Subestación transformadora de 20/132 kV a que chegarán as liñas de 20 kV que transportan a enerxía producida nos xeradores do parque eólico.</p>
    <p>• Unha torre meteorolóxica de medición de ata 134 m.</p>
    <p>• Liñas de media tensión subterráneas de 20 kV de tensión nominal, para a evacuación de enerxía xerada, de interconexión entre centros de transformación 0,65/20 kV e subestación transformadora 20/132 kV.</p>
    <p>• Camiños ou vías, con 12 m de largura en xeral e maioritariamente de saburra, para o acceso a aeroxeradores, torre anemométrica, edificio de control e subestación eléctrica.</p>
    <p>• Edificio de control que albergará as celas de distribución e as celas de protección e medida, así como as celas de mando e control.</p>
    <p>Obxecto de información pública:</p>
    <p>• Proxecto de execución das instalacións descritas para os efectos da súa autorización administrativa, aprobación e declaración de utilidade pública (que levará implícita, de acordo co artigo 56 da Lei 24/2013, do 26 de decembro, do sector eléctrico, a necesidade de urxente ocupación para os efectos de expropiación forzosa dos bens e dereitos afectados necesarios para o establecemento destas instalacións).</p>
    <p>• Estudo de impacto ambiental.</p>
    <p>• Proxecto sectorial de incidencia supramunicipal. </p>
    <p>O que se fai público para coñecemento xeral e dos propietarios dos predios e demais titulares de bens e dereitos afectados que figuran na relación que se insire como anexo deste anuncio, así como das persoas que, sendo titulares de dereitos reais ou intereses económicos sobre os bens afectados, fosen omitidas, para que poidan examinar o proxecto de execución e presentar as alegacións que consideren oportunas, nesta xefatura territorial sita no edificio administrativo rolda da Muralla 70, Lugo (27071), no prazo de 30 días hábiles contados a partir da última publicación deste anuncio ou da súa notificación individual.</p>
    <p>Para idénticos efectos e no mesmo prazo o proxecto sectorial de incidencia supramunicipal poderá ser examinado nas dependencias da Xefatura Territorial da Consellería de Economía, Emprego e Industria en Lugo, e nos concellos de Triacastela e Láncara (Lugo) e o estudo de impacto ambiental nas dependencias desta xefatura territorial, da Xefatura Territorial da Consellería de Medio Ambiente e Ordenación do Territorio en Lugo e neses concellos.</p>
    <p>Finalizado o prazo, o expediente, xunto coas alegacións recibidas, achegarase á Dirección Xeral de Enerxía e Minas da Consellería de Economía, Emprego e Industria. Esta publicación realízase igualmente para os efectos determinados polos artigos 44 e 45 da Lei 39/2015, do 1 de outubro, do procedemento administrativo común e das administracións públicas, cando os interesados sexan descoñecidos, non se saiba o lugar ou o medio de notificación, ou ben cando, intentada a notificación, non se puidese realizar.</p>
    <p>Lugo, 10 de febreiro de 2017</p>
    <footer><p>Pilar Fernández López<br>Xefa territorial de Lugo</p></footer>

