---
date: '2017-10-19'
id: G0422-101017-0001
page: 48775
number: 199
agency: Consellería de Medio Ambiente e Ordenación do Territorio
section: III. Outras disposicións.
title: >-
  RESOLUCIÓN do 21 de xuño de 2017, da Dirección Xeral de Ordenación do
  Territorio e Urbanismo, de aprobación definitiva do expediente de delimitación
  do núcleo rural de Alvite, no concello de Outeiro de Rei (expediente
  PTU-LU-14/106).
range: Resolución
url: >-
  https://www.xunta.gal/dog/Publicados/2017/20171019/AnuncioG0422-101017-0001_gl.html
---
<p>O 29.3.2017 o Concello de Outeiro de Rei remitiu documentación, correspondente ao expediente de referencia, para os efectos da súa aprobación definitiva, consonte o establecido na disposición transitoria segunda da Lei 2/2016, do 10 de febreiro, do solo de Galicia. Os plans aprobados provisionalmente antes da entrada en vigor desta lei poderán continuar a súa tramitación ata a súa aprobación definitiva a teor do disposto na Lei 9/2002, do 30 de decembro, de ordenación urbanística e protección do medio rural de Galicia (LOUG). </p>
    <p>Analizada a documentación do proxecto de delimitación do núcleo rural de Alvite, datado en novembro de 2016 e redactado pola arquitecta municipal, Gloria Trigo Mayor, e vista a proposta subscrita pola Subdirección Xeral de Urbanismo, resulta: </p>
    <p>I. Antecedentes:</p>
    <p>O Concello de Outeiro de Rei conta cunhas normas subsidiarias de planeamento, aprobadas definitivamente o 30 de outubro de 1992 pola Comisión Provincial de Urbanismo, que delimitan a maior parte dos núcleos rurais existentes no territorio municipal. Porén, non delimitan algúns asentamentos de menor entidade, como é o caso do de Alvite.</p>
    <p>De acordo coa documentación remitida polo concello, a tramitación incluíu:</p>
    <p>a) O 30.6.2016 a SX de Ordenación do Territorio e Urbanismo realizou un requirimento ao concello sobre un proxecto de delimitación precedente.</p>
    <p>b) A seguir, o concello realizou os seguintes trámites:</p>
    <p>• Informe do técnico municipal do 20.12.2016.</p>
    <p>• Certificación da Secretaría municipal do acordo de aprobación provisional do proxecto de delimitación polo Pleno do Concello do 23.2.2017.</p>
    <p>• Informe do técnico municipal do 14.6.2017.</p>
    <p>II. Aspectos xerais. Contido:</p>
    <p>Proponse a delimitación como núcleo rural complexo dun ámbito de 7,05 ha (número 8.1 da memoria), tipificando como núcleo rural histórico tradicional (NRHT) unha zona de 2,41 ha, e como núcleo rural común (NRC) outras tres, que ocupan en conxunto 4,64 ha. </p>
    <p>O proxecto define o trazado da rede viaria existente (modificando as aliñacións existentes) e as zonas edificables, regulando as condicións de usos de edificación. Así mesmo, cataloga varios bens (árbores e construcións tradicionais) de valor ambiental e cultural, establece unha zonificación acústica do ámbito (plano O.01) e contén unha avaliación dos seus efectos sobre o ambiente (anexo II).</p>
    <p>O ámbito sitúase na reserva da biosfera Terras do Miño (zona de protección da zona núcleo).</p>
    <p>III. Observacións:</p>
    <p>En canto ao cumprimento da resolución da SXOTU do 30.6.2016, púidose comprobar que se emendou a deficiencia sinalada no punto III.1, incorporando os documentos relacionados. Así mesmo, no novo proxecto xustifícase a adecuación do contido da modificación a todas as consideracións establecidas no requirimento.</p>
    <p>De acordo co punto 2 da disposición adicional segunda da LOUG e co artigo 3.a) en relación coa disposición transitoria segunda do Decreto 129/2015, do 8 de outubro, polo que se establece a estrutura orgánica das consellerías da Xunta de Galicia, a competencia para resolver sobre a aprobación definitiva dos expedientes de delimitación de solo de núcleos rurais correspóndelle á Dirección Xeral de Ordenación do Territorio e Urbanismo.</p>
    <p>IV. Resolución:</p>
    <p>Visto canto antecede,</p>
    <p>RESOLVO:</p>
    <p>1. Aprobar definitivamente o proxecto de delimitación do solo de núcleo rural de Alvite, no Concello de Outeiro de Rei.</p>
    <p>2. Contra esta resolución cabe interpoñer recurso contencioso-administrativo ante o Tribunal Superior de Xustiza de Galicia, no prazo de dous meses, que se contarán desde o día seguinte ao da súa publicación, de conformidade co disposto nos artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>3. Notifíquese ao concello e publíquese no <em>Diario Oficial de Galicia</em>.</p>
    <p>Santiago de Compostela, 21 de xuño de 2017</p>
    <footer><p>Mª Encarnación Rivas Díaz<br>Directora xeral de Ordenación do Territorio e Urbanismo</p></footer>
    <footer><p>ANEXO</p></footer>
    <table>
     <tbody>
      <tr>
       <td>&lt;img src="/dog/Publicados/2017/20171019/AnuncioG0422-101017-0001_gl-web-images/mapa_fmt.jpeg" alt="missing image file"&gt;</td>
      </tr>
     </tbody>
    </table>

