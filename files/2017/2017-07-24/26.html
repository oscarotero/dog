---
date: '2017-07-24'
id: G0424-300617-0010
page: 35407
number: 140
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 28 de xuño de 2017, da Xefatura Territorial de Lugo, pola que se
  somete a información pública a solicitude de autorización administrativa e
  aprobación do proxecto de execución da infraestructura gasista da acometida
  APA para a subministración de gas natural a Entrepinares Proláctea, S.L. en
  Vilalba (Lugo), promovida pola empresa Gas Natural Redes Distribución Gas SDG,
  S.A. (expediente IN627A 2017/3-2).
range: Resolución
url: >-
  https://www.xunta.gal/dog/Publicados/2017/20170724/AnuncioG0424-300617-0010_gl.html
---
<p>Para os efectos previstos nos artigos 73 da Lei 34/1998, do 7 de outubro, do sector de hidrocarburos, e 78 do Real decreto 1434/2002, do 27 de decembro, polo que se regulan as actividades de transporte, distribución, comercialización, subministración e procedementos de autorización de instalacións de gas natural, sométese ao trámite de información pública a solicitude de autorización administrativa e aprobación do proxecto de execución da infraestructura gasista cuxo proxecto leva por título Acometida APA para a subministración de Gas Natural a Entrepinares Proláctea, S.L. en Vilalba (Lugo), que promove a empresa Gas Natural Redes Distribución Gas SDG, S.A. </p>
    <p>Peticionaria: </p>
    <p>Gas Natural Redes Distribución Gas SDG, S.A., con CIF nº A-66560152, e con enderezo para os efectos de notificación na rúa Lisboa, s/n, edificio Área Central, local 31 HIJ, 15707 Santiago de Compostela (A Coruña).</p>
    <p>Antecedentes:</p>
    <p>Mediante a Orde do 14.10.1993, a Consellería de Industria e Comercio outorgou a Gas Galicia SDG, S.A. a concesión administrativa para a prestación do servizo público de subministración de gas natural para usos domésticos, comerciais e industriais nos termos municipais de Lugo e Vilalba. </p>
    <p>Esta concesión administrativa transformouse en autorización administrativa á entrada en vigor da Lei 34/1998, do 7 de outubro, do sector de hidrocarburos, porque, segundo o establecido na súa disposición adicional sexta, todas as concesións para actividades incluídas no servizo público de subministración de gases combustibles por canalización quedan extinguidas e substituídas de pleno dereito por autorizacións administrativas. </p>
    <p>O 5.4.2017 a empresa Gas Natural Redes Distribución Gas SDG, S.A. presentou solicitude de autorización administrativa e aprobación da execución do proxecto de instalacións para a acometida APA para a subministración de Gas Natural a Entrepinares Proláctea, S.L. en Vilalba (Lugo).</p>
    <p>Obxecto da petición:</p>
    <p>O obxecto da petición é a autorización administrativa e a aprobación do proxecto de execución da infraestrutura gasista denominado Acometida APA para a subministración de Gas Natural a Entrepinares Proláctea, S.L. en Vilalba (Lugo).</p>
    <p>Descrición das instalacións:</p>
    <p>O proxecto de referencia recolle as seguintes instalacións:</p>
    <p>– Conexión co gasoduto existente en tubaxe de aceiro Ø 4” MOP 16 bar, Llanera-Vilalba.</p>
    <p>– Antena de distribución de gas natural de 160 m hasta o punto de entrega en Entrepinares Proláctea, S.L., en tubaxe de aceiro Ø 4”, cunha válvula de corte Ø 4” PN16.</p>
    <p>– Acometida de 3 m a Entrepinares Proláctea, S.L., en tubaxe de aceiro Ø 4”, cunha válvula de corte Ø 4” PN 16.</p>
    <p>Termo municipal afectado:</p>
    <p>A solicitude afecta o termo municipal de Vilalba, na provincia de Lugo. </p>
    <p>Orzamento:</p>
    <p>O orzamento das instalacións ascende á cantidade de vinte e tres mil cento catro con cincuenta e oito céntimos (23.104,58 €).</p>
    <p>Afección a predios particulares:</p>
    <p>Non se indica a existencia de afeccións a predios particulares.</p>
    <p>O que, de acordo coa normativa invocada, se fai público para coñecemento xeral e para que aquelas persoas que se consideren afectadas polo proxecto titulado Acometida APA para a subministración de Gas Natural a Entrepinares Proláctea, S.L. en Vilalba (Lugo) poidan examinalo nesta xefatura territorial, con enderezo na rolda da Muralla, 70, 27071 Lugo, e presentar as alegacións que consideren oportunas no prazo de 20 días a partir do seguinte á publicación deste anuncio. </p>
    <p>Lugo, 28 de xuño de 2017</p>
    <footer><p>Pilar Fernández López<br>Xefa territorial de Lugo</p></footer>

