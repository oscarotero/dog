---
date: '2017-09-21'
id: G1096-120917-0001
page: 43152
number: 180
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 5 de setembro de 2017 pola que se notifica a imposición dunha sexta
  multa coercitiva, devolta polo servizo de Correos por resultar o seu
  destinatario ausente na repartición (expediente IU1/122/2009-F1).
range: Cédula
url: >-
  https://www.xunta.gal/dog/Publicados/2017/20170921/AnuncioG1096-120917-0001_gl.html
---
<p>O director da Axencia de Protección da Legalidade Urbanística ditou, o 6 de xullo de 2017, resolución pola cal se impón unha sexta multa coercitiva, derivada do expediente de reposición da legalidade urbanística IU1/122/2009 como consecuencia de incumprir o ordenado na Resolución do 16 de setembro de 2010, na cal se ordena a demolición das obras consistentes na construción dunha vivenda unifamiliar, un galiñeiro e un alpendre-corte, na execución dunha pista asfaltada de acceso á vivenda e na instalación dunha piscina prefabricada e dunha caseta prefabricada de obras, realizadas sen autorización autonómica, no lugar da Granxa-Fondevila, no concello de Toques, por resultaren incompatibles co ordenamento urbanístico vixente.</p>
    <p>Ao non poderse realizar a notificación persoal da resolución a Antonio García Lodeiro, mediante esta cédula, e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselles aos interesados a dita resolución por medio dun anuncio no <em>Boletín Oficial del Estado</em> e a súa data de publicación é a que determina a eficacia do acto notificado. </p>
    <p>Tendo en conta que, en atención ao previsto no artigo 46 da Lei 39/2015, do 1 de outubro, do procedemento administrativo común das administracións públicas, o acto non se publica na súa integridade, comunícaselles aos interesados que o texto íntegro da resolución que se notifica está ao seu dispor nas dependencias da Axencia de Protección da Legalidade Urbanística, sita no Edificio Witland-Salgueiriños, en Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación desta cédula. Transcorrido o dito prazo, a notificación entenderase producida.</p>
    <p>Contra esta resolución, que pon fin á vía administrativa, os interesados poden interpoñer recurso de reposición no prazo dun mes, contado a partir do día seguinte a aquel en que se producise a notificación, ante o director da Axencia de Protección da Legalidade Urbanística, ou ben, se non exercen o seu dereito a presentar recurso potestativo de reposición, poden interpoñer directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición se sitúe o inmoble afectado, conforme o disposto no artigo 14.1, regra terceira, da Lei 29/1998, reguladora da xurisdición contencioso-administrativa.</p>
    <p>Para que conste e lles sirva de notificación aos citados interesados, en cumprimento do disposto no artigo 44 da Lei 39/2015, de 1 de outubro, do procedemento administrativo común das administracións públicas, expido e asino esta cédula.</p>
    <p>Santiago de Compostela, 5 de setembro de 2017</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

