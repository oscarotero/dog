---
date: '2017-09-21'
id: C3K1-120917-0002
page: 43069
number: 180
agency: Consellería de Sanidade
section: IV. Oposicións e concursos.
title: >-
  ORDE do 31 de agosto de 2017 pola que se resolve a convocatoria pública para a
  provisión, polo sistema de libre designación, dun posto de traballo vacante no
  Servizo Galego de Saúde.
range: Orde
url: >-
  https://www.xunta.gal/dog/Publicados/2017/20170921/AnuncioC3K1-120917-0002_gl.html
---
<p>Mediante a Orde do 19 de xuño de 2017 (DOG nº 126, do 4 de xullo) anúnciase a convocatoria pública para a provisión, polo sistema de libre designación, do posto de traballo vacante no Servizo Galego de Saúde que se detalla no anexo I desa orde.</p>
    <p>De conformidade co establecido no artigo 92 da Lei 2/2015, do 29 de abril, do emprego público de Galicia, e no artigo 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e demais normativa vixente, e no uso das atribucións conferidas polo artigo 17.2.c) da citada lei, esta consellería</p>
    <h2>DISPÓN:</h2>
    <p>Primeiro. Resolver a convocatoria pública efectuada mediante a Orde desta consellería do 19 de xuño de 2017 e designar a persoa cuxos datos se sinalan no anexo desta orde para ocupar o posto que tamén se especifica e que é seleccionada conforme o establecido nas bases da citada convocatoria.</p>
    <p>Segundo. O cesamento no actual destino da persoa que obtivo a praza producirase no prazo de tres días contados a partir do día seguinte ao da data de publicación desta orde no <em>Diario Oficial de Galicia</em> ou segundo o establecido na normativa de aplicación na súa Administración de orixe.</p>
    <p>O prazo para tomar posesión do novo destino será de tres días hábiles se non implica cambio de residencia; de sete días hábiles se comporta cambio de residencia, ou de vinte días hábiles cando o/a adxudicatario/a do posto obteña coa súa toma de posesión o reingreso ao servizo activo, conforme o establecido no artigo 14 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, modificado polo Decreto 166/2013, do 14 de novembro.</p>
    <p>O prazo de toma de posesión comezará a contar a partir do día seguinte ao do cesamento. Se a resolución comporta o reingreso ao servizo activo, o prazo de toma de posesión deberase computar desde a dita data.</p>
    <p>O cómputo dos prazos posesorios iniciarase cando rematen os permisos ou licenzas que, se é o caso, fosen concedidos aos/ás interesados/as.</p>
    <p>Nos supostos de baixa temporal ou transitoria, o cómputo do prazo iniciarase a partir da correspondente alta.</p>
    <p>Terceiro. A xefatura do centro en que cause baixa o/a traballador/a, así como a daquel en que obteña destino, consignarán no título administrativo, dentro do prazo sinalado no punto anterior, as correspondentes dilixencias de cesamento e toma de posesión, das cales se dará traslado, mediante copia, á Dirección Xeral da Función Pública da Consellería de Facenda.</p>
    <p>Cuarto. Contra esta orde, que pon fin á vía administrativa, poderase interpoñer recurso contencioso-administrativo no prazo de dous meses, contados a partir do día seguinte ao da súa notificación, ante o xulgado do contencioso-administrativo competente, de conformidade co establecido nos artigos 8, 14 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Potestativamente, e con carácter previo, poderase interpoñer recurso administrativo de reposición, ante este órgano directivo, no prazo dun mes a partir do día seguinte ao da notificación, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 31 de agosto de 2017</p>
    <footer><p>Jesús Vázquez Almuíña<br>Conselleiro de Sanidade</p></footer>
    <h2>ANEXO</h2>
    <p>Datos do/a funcionario/a:</p>
    <p>Apelidos e nome: Monteagudo Romero, Josefina.</p>
    <p>NRP: 3324933246 A205W.</p>
    <p>Corpo/escala: S111-Fac. superior (Administración autonómica: Consellería de Sanidade)-Saúde Pública e Administración Sanitaria-Licenciados en Medicina e Cirurxía.</p>
    <p>Subgrupo: A1.</p>
    <p>Datos do posto de traballo:</p>
    <p>Código do posto: SGS020000315770001.</p>
    <p>Denominación do posto: subdirector/a xeral de Atención ao Cidadán e Calidade.</p>
    <p>Dependencia: Xerencia do Servizo Galego de Saúde.</p>
    <p>Localidade: Santiago de Compostela.</p>
    <p>Subgrupo: A1.</p>
    <p>Nivel CD: 30.</p>
    <p>Complemento específico: 18.205,56 €.</p>
    <p>Corpo ou escala: 1.2/7/estatutario sanitario.</p>
    <p>1.2.: Corpo facultativo superior da Xunta de Galicia, escala de saúde pública e administración sanitaria.</p>
    <p>7: Persoal pertencente a outros corpos ou escalas de carácter sanitario de calquera Administración pública.</p>

