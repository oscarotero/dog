---
date: '2017-02-17'
id: L217-140217-0001
page: 8164
number: 34
agency: Concello da Estrada
section: VI. Anuncios. b) Administración local.
title: >-
  ANUNCIO de aprobación de cambio de uso da parcela Estadio 1 do Plan especial
  de infraestruturas e dotacións.
range: Edicto
url: >-
  https://www.xunta.gal/dog/Publicados/2017/20170217/AnuncioL217-140217-0001_gl.html
---
<p>O Concello Pleno, na súa sesión ordinaria do 2 de febreiro de 2017, logo dos informes e trámites preceptivos, e de conformidade co disposto no artigo 42.5 da Lei 2/2016, do 10 de febreiro, do solo de Galicia, e no artigo 65.7 do Decreto 143/2016, do 22 de setembro, aprobatorio do Regulamento da indicada lei, aprobou, por unanimidade, o cambio de uso da parcela Estadio 1 (de 2.548,00 m2) do Plan especial de infraestruturas e dotacións para a modificación da ordenación detallada do sistema xeral-dotacional-1-Estadio Municipal-, co obxecto de posibilitar a construción dunha nova escola infantil.</p>
    <p>Así, o uso inicialmente asignado á nomeada parcela por parte do Plan especial (dotacional, docente) mudouse polo de «dotacional, asistencial» co gallo de posibilitar a construción de referencia. Os dous usos están sinalados dentro do global dotacional.</p>
    <p>As condicións urbanísticas manteranse inalteradas e serán de aplicación as recollidas no artigo 146 do Plan xeral de ordenación municipal.</p>
    <p>O nomeado cambio de uso fundamentouse na memoria confeccionada polo arquitecto técnico municipal (Sr. Órrea Corral) o 30 de xaneiro de 2017.</p>
    <p>O acordo pon fin á vía administrativa e contra el pódese interpoñer recurso contencioso-administrativo perante a sala correspondente do Tribunal Superior de Xustiza de Galicia, no prazo de dous meses, contado a partir do día siguiente a aquel en que se practique a súa publicación no <em>Diario Oficial de Galicia</em> ou no <em>Boletín Oficial</em> da provincia ou, se é o caso, da súa notificación, de conformidade co artigo 46 da Lei 29/1998, do 13 de xullo, da xurisdición contencioso-administrativa, sen prexuízo de cualquera outro que se considere pertinente.</p>
    <p>A Estrada, 6 de febreiro de 2017</p>
    <footer><p>José C. López Campos<br>Alcalde</p></footer>

