---
date: '2017-02-17'
id: L217-130217-0001
page: 8165
number: 34
agency: Concello da Estrada
section: VI. Anuncios. b) Administración local.
title: EDICTO do cambio de uso dunha parcela dotacional.
range: Edicto
url: >-
  https://www.xunta.gal/dog/Publicados/2017/20170217/AnuncioL217-130217-0001_gl.html
---
<p>O Pleno do Concello, na súa sesión ordinaria que tivo lugar o 2 de febreiro de 2017, previos os informes e trámites preceptivos, e de conformidade co disposto no artigo 42.5 da Lei 2/2016, do 10 de febreiro, do solo de Galicia, e no artigo 65.7 do Decreto 143/2016, do 22 de setembro, aprobatorio do Regulamento da indicada lei, aprobou, por unanimidade, o cambio de uso da parcela estadio 4- segregada - lote B - (de 4.262,00 m2) do Plan especial de infraestruturas e dotacións para a modificación da ordenación detallada do sistema xeral - dotacional - 1 - estadio municipal, co obxecto de ser cedida ao Servizo Galego de Saúde para a construción dun novo centro de saúde. </p>
    <p>Así, o uso inicialmente asignado á nomeada parcela por parte do devandito Plan especial («dotacional, institucional-administrativo») mudouse polo de «dotacional, sanitario» co gallo de posibilitar a construción de referencia, atopándose os dous usos sinalados dentro do global dotacional. </p>
    <p>As condicións urbanísticas manteranse inalteradas, resultando de aplicación as recollidas no artigo 146 do Plan xeral de ordenación municipal. </p>
    <p>O nomeado cambio de uso fundamentouse na memoria confeccionada polo arquitecto técnico municipal (Órrea Corral) con data 30 de xaneiro de 2017.</p>
    <p>O acordo pon fin á vía administrativa, podéndose interpoñer contra este recurso contencioso-administrativo ante a sala correspondente do Tribunal Superior de Xustiza de Galicia, no prazo de 2 meses, contado a partir do día siguiente a aquel en que se practique a súa publicación no Diario Oficial de Galicia ou no Boletín Oficial da provincia ou, de ser o caso, da súa notificación, de conformidade co artigo 46 da Lei 29/1998, do 13 de xullo, da xurisdición contencioso-administrativa; sen prexuízo de cualquera outro que se considere pertinente.</p>
    <p>A Estrada, 6 de febreiro de 2017</p>
    <footer><p>José C. López Campos<br>Alcalde</p></footer>

