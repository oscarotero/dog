---
date: '2017-03-27'
id: G1990-070317-0005
page: 14537
number: 60
agency: >-
  Tribunal Superior de Xustiza de Galicia (Sala do Contencioso-Administrativo,
  Sección Primeira)
section: V. Administración de xustiza.
title: EDICTO de notificación de sentenza (cuestión de ilegalidade 297/2016).
range: Edicto
url: >-
  https://www.xunta.gal/dog/Publicados/2017/20170327/AnuncioG1990-070317-0005_gl.html
---
<p>Eu, José Andrés Salgado Fernández, letrado da Administración de xustiza da Sala do Contencioso-Administrativo do Tribunal Superior de Xustiza de Galicia, por este edicto</p>
    <p>Anuncio:</p>
    <p>Que na cuestión de ilegalidade número 297/16, seguida por instancia da Administración autonómica, foi ditada a resolución cuxo encabezamento e parte dispositiva son do seguinte teor literal:</p>
    <p>Sentenza: 00701/2016.</p>
    <p>Relator: Fernando Seoane Pesqueira.</p>
    <p>Recurso número: cuestión de ilegalidade 297/2016.</p>
    <p>Recorrente: Sandra Barros Martínez.</p>
    <p>Administración demandada: Servizo Galego de Saúde.</p>
    <p>En nome do rei.</p>
    <p>A Sección 1 da Sala do Contencioso-Administrativo do Tribunal Superior de Xustiza de Galicia pronunciou a</p>
    <p>«Sentenza.</p>
    <p>Fernando Seoane Pesqueira, presidente.</p>
    <p>Dolores Rivera Frade.</p>
    <p>Julio César Díaz Casales.</p>
    <p> A Coruña, 22 de decembro de 2016.</p>
    <p>No recurso contencioso-administrativo que, co número 297/2016, cuestión de ilegalidade, pende de resolución ante esta sala, promovida polo Xulgado do Contencioso-Administrativo número 3 da Coruña, por instancia de Sandra Barros Martínez, representada polo procurador Miguel Vilariño García e dirixida pola letrada Francisca Dolores Arias Castro, contra o Servizo Galego de Saúde, dirixido polo letrado do Sergas, sobre limitación de permiso.</p>
    <p>É relator Fernando Seoane Pesqueira.</p>
    <p>Decidimos que estimamos a cuestión de ilegalidade formulada polo Xulgado do Contencioso-Administrativo número 3 da Coruña e, en consecuencia, declárase a ilegalidade e conseguinte nulidade da limitación do permiso establecida nas instrucións do Sergas de 29 de outubro de 2001 e no punto 5 da sexta instrución da Resolución do 24 de febreiro de 2016, da Dirección Xeral da Función Pública, pola que se ditan instrucións sobre o réxime de vacacións, permisos e licenzas; sen facer imposición de custas.</p>
    <p>Publíquese esta sentenza no Diario Oficial de Galicia, e comuníquese ao Xulgado do Contencioso-Administrativo número 3 da Coruña.</p>
    <p>Notifíquese a presente sentenza ás partes e fágaselles saber que contra ela se pode interpor recurso de casación ante a Sala Terceira do Tribunal Supremo ou ante a sala correspondente deste Tribunal Superior de Xustiza, sempre que se acredite interese casacional. O devandito recurso deberase preparar ante a sala de instancia no prazo de trinta días, contados desde o seguinte ao da notificación da resolución que se impugna, en escrito en que se dea cumprimento aos requisitos do artigo 89 da Lei reguladora da xurisdición contencioso-administrativa. Para admitir a trámite o recurso, ao prepararse deberase constituír na conta de depósitos e consignacións deste tribunal (1570-0000-85-0297-2016) o depósito a que se refire a disposición adicional décimo quinta da Lei orgánica 1/2009, do 3 de novembro (BOE núm. 266 do 4.11.2009); e, no seu momento, devólvase o expediente administrativo á súa procedencia, con certificación desta resolución.</p>
    <p>Así se acorda e asina».</p>
    <p>E, como consecuencia do ordenado na parte dispositiva da sentenza, expídese este edicto para a notificación do encabezamento e parte dispositiva da sentenza no Diario Oficial de Galicia.</p>
    <p>A Coruña, 2 de marzo de 2017</p>
    <footer><p>José Andrés Salgado Fernández<br>Letrado da Administración de xustiza</p></footer>

