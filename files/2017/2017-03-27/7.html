---
date: '2017-03-27'
id: G0424-140317-0004
page: 14497
number: 60
agency: 'Consellería de Economía, Emprego e Industria'
section: III. Outras disposicións.
title: >-
  EXTRACTO da Orde do 9 de marzo de 2017 pola que se establecen as bases
  reguladoras para a concesión, en réxime de concorrencia competitiva, das
  subvencións para o fomento da comercialización da artesanía galega e impulso
  da competitividade do sector artesán, e se procede á súa convocatoria para o
  ano 2017 (código de procedemento IN201G).
range: Orde
url: >-
  https://www.xunta.gal/dog/Publicados/2017/20170327/AnuncioG0424-140317-0004_gl.html
---
<p>BDNS (Identif.): 336076.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.go.es/bdnstrans/index):</p>
    <p>Primeiro. Beneficiarios</p>
    <p>Titulares de obradoiros artesanais que figuren inscritos no Rexistro Xeral de Artesanía de Galicia.</p>
    <p>Asociacións profesionais e empresariais de artesáns de Galicia.</p>
    <p>Concellos da Comunidade Autónoma de Galicia que organicen feiras de artesanía.</p>
    <p>Segundo. Obxecto</p>
    <p>As subvencións reguladas por estas bases teñen por obxecto o fomento e a comercialización da artesanía galega para actuacións realizadas desde o 1 de xaneiro ata o 31 de outubro de 2017, coa excepción dos gastos efectuados no ano 2016 exixidos para participar en eventos expositivos do ano 2017 e, se for o caso, os gastos efectivamente realizados e pagados das feiras que se celebren entre o 1 de novembro e o 31 de decembro de 2017.</p>
    <p>Considéranse actuacións subvencionables:</p>
    <p>Para titulares de obradoiros artesáns:</p>
    <p>A participación como expositor en feiras profesionais nacionais ou celebradas no estranxeiro nas cales non se realiza venda directa con retirada de mercadoría.</p>
    <p>A porcentaxe subvencionable acadará o 80 % do investimento, cun máximo de 2.000 € de subvención por certame, impostos excluídos.</p>
    <p>A participación como expositor en feiras non profesionais de artesanía, fóra do ámbito da Comunidade Autónoma galega, que se celebren nos mercados nacionais ou internacionais.</p>
    <p>A porcentaxe subvencionable acadará o 80 % do investimento superior a 500 €, cun máximo de 900 € de subvención por certame, impostos excluídos.</p>
    <p>A participación como expositor en accións comerciais emerxentes de carácter temporal e presentación de produtos en Pop Ups, Corners e Showrooms.</p>
    <p>A porcentaxe subvencionable acadará o 50 % do investimento superior a 500 €, cun máximo de 900 € de subvención por certame, impostos excluídos.</p>
    <p>O importe máximo de subvención para o conxunto de todas as actuacións subvencionables non poderá superar os 7.000 €, IVE excluído.</p>
    <p>Para concellos:</p>
    <p>Feiras monográficas cuxo obxecto sexa a venda e posta en valor de produtos dun mesmo oficio tradicional, cun número mínimo de 15 edicións, incluíndo a edición en curso. A porcentaxe subvencionable acadará o 80 % do investimento cun máximo de 15.000 € de subvención por feira.</p>
    <p>Feiras non monográficas de distintos oficios cun número mínimo de cinco edicións, incluíndo a edición en curso. O importe máximo de subvención será de 3.000 € por feira se conta cun mínimo dun 80 % de expositores de produtos artesanais inscritos na Sección Segunda do Rexistro Xeral de Artesanía de Galicia (obradoiros artesáns). Para as que non acaden o 80 % dos expositores mencionados, o importe máximo de subvención será de 1.500 € por feira.</p>
    <p>O importe máximo de subvención para o conxunto de todas as actuacións subvencionables non poderá ser superior aos 15.000 €.</p>
    <p>Para asociacións profesionais e empresariais de artesáns:</p>
    <p>Organización de feiras de artesanía, no ámbito da Comunidade Autónoma de Galicia, de distintos oficios cun número de 15 edicións, incluíndo a edición en curso, que conten cun mínimo de 80 % de expositores de produtos artesanais inscritos na Sección Segunda do Rexistro Xeral de artesanía de Galicia (obradoiros artesáns).</p>
    <p>A porcentaxe subvencionable alcanzará o 80 % do investimento, cun máximo de 15.000 € de subvención por certame.</p>
    <p>O importe máximo de subvención para o conxunto de todas as actuacións subvencionables non poderá ser superior aos 30.000 €.</p>
    <p>Participación como expositor en feiras profesionais nacionais ou celebradas no estranxeiro nas cales non se realiza venda directa con retirada de mercadoría.</p>
    <p>A porcentaxe subvencionable acadará o 80 % do investimento, cun máximo de 7.000 € de subvención por feira.</p>
    <p>O importe máximo de subvención para o conxunto de todas as actuacións subvencionables non poderá ser superior aos 15.000 €.</p>
    <p>Terceiro. Bases reguladoras</p>
    <p>Publícanse conxuntamente coa convocatoria.</p>
    <p>Cuarto. Importe</p>
    <p>Destínase un total de 215.000 € das aplicacións orzamentarias seguintes:</p>
    <p>09.30.751A.770.3: 90.000 € para titulares de obradoiros artesanais.</p>
    <p>09.30.751A.761.5: 80.000 € para concellos da Comunidade Autónoma de Galicia.</p>
    <p>09.30.751A.781.4: 45.000 € para asociacións profesionais e empresariais de artesáns de Galicia.</p>
    <p>Quinto. Prazo de presentación de solicitudes</p>
    <p>Un mes, que se contará a partir do día seguinte ao da publicación desta orde no DOG. Entenderase como último día do prazo o correspondente ao mesmo ordinal do día da súa publicación. Se o último día de prazo for inhábil, entenderase prorrogado ao primeiro día hábil seguinte, e, se no mes de vencemento non houber día equivalente ao inicial do cómputo, entenderase que o prazo expira o derradeiro día do mes.</p>
    <p>Santiago de Compostela, 9 de marzo de 2017</p>
    <footer><p>Francisco José Conde López<br>Conselleiro de Economía, Emprego e Industria</p></footer>

