---
date: '2017-03-27'
id: G0427-070317-0001
page: 14594
number: 60
agency: Consellería do Mar
section: VI. Anuncios. a) Administración autonómica.
title: >-
  ORDE do 2 de marzo de 2017 pola que se autoriza a transmisión inter vivos da
  concesión administrativa e da batea Sobradelo.
range: Orde
url: >-
  https://www.xunta.gal/dog/Publicados/2017/20170327/AnuncioG0427-070317-0001_gl.html
---
<p>Visto o expediente instruído para os efectos de transmisión da batea Sobradelo e da concesión administrativa que a ampara, resulta: </p>
    <p>a) Antecedentes.</p>
    <p>Primeiro. Mediante escrito do 1.3.2017, María Sánchez Miranda (33198550M), Natividad Blanco Sánchez (76778187R), Vanesa María Fernández Blanco (53488065R) e Samuel Fernández Blanco (53488064T) solicitan autorización para a transmisión da concesión administrativa e da batea Sobradelo.</p>
    <p>Segundo. Os solicitantes presentaron a documentación requirida para a tramitación deste tipo de procedementos.</p>
    <p>b) Consideracións legais e técnicas.</p>
    <p>Primeiro. Este órgano é competente para resolver o expediente de conformidade coa Lei 11/2008, do 3 de decembro, de pesca de Galicia, modificada pola Lei 6/2009, do 11 de decembro; coa Resolución do 12 de abril de 2012 de delegación de sinatura en materia de acuicultura nos titulares das xefaturas de coordinación da Área do Mar da Consellería do Medio Rural e do Mar, e coa disposición adicional novena do Decreto 177/2016, do 15 de decembro, polo que se fixa a estrutura orgánica da Vicepresidencia e das consellerías da Xunta de Galicia, que dispón que as delegacións de competencias outorgadas polos distintos órganos superiores e de dirección afectados por este decreto continuarán vixentes ata que sexan expresamente revogadas ou novamente outorgadas. Así mesmo, o Decreto 168/2015, do 13 de novembro, polo que se aproba a estrutura orgánica da Consellería do Mar, dispón a creación das xefaturas territoriais.</p>
    <p>Segundo. O expediente seguiu todos os trámites establecidos na Lei 39/2015, do 1 de outubro, do procedemento administrativo común das administracións públicas, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999 pola que se regula o procedemento para a transmisión da titularidade das concesións das bateas de cultivos mariños nas augas de Galicia.</p>
    <p>Vistas as disposicións citadas, esta consellería resolve:</p>
    <p>Autorizar a transmisión inter vivos, a favor de Mariscos Joyfra, S.L. (B15259773), da concesión administrativa e da batea que se indica a seguir:</p>
    <p>Identificación:</p>
    <p>Tipo: batea.</p>
    <p>Nome: Sobradelo.</p>
    <p>Localización: </p>
    <p>Cuadrícula nº: 94. Polígono: H. Distrito: Caramiñal (A Coruña).</p>
    <p>Especies autorizadas: mexillón (Mytilus galloprovincialis).</p>
    <p>Título habilitante: concesión.</p>
    <p>Orde de outorgamento: 9.2.1981. </p>
    <p>Remate da vixencia: 15.12.2019.</p>
    <p>Actuais titulares: María Sánchez Miranda (33198550M), 4/8 privativos; Natividad Blanco Sánchez (76778187R), 2/8 privativos; Vanesa María Fernández Blanco (53488065R), 1/8 privativos, e Samuel Fernández Blanco (53488064T), 1/8 privativos. </p>
    <p>Nova titular: Mariscos Joyfra, S.L. (B15259773) 100 %.</p>
    <p>Baixo as seguintes condicións:</p>
    <p>Primeira. Os titulares deberán presentar no prazo máximo dun mes, contado desde o día seguinte ao da publicación da presente resolución no Diario Oficial de Galicia, orixinal ou fotocopia cotexada da seguinte documentación:</p>
    <p>a) Documento notarial da transmisión ou doazón.</p>
    <p>b) Solicitude ou carta de pagamento do imposto de transmisións patrimoniais ou documento de sucesións.</p>
    <p>Segunda. Transcorrido o prazo indicado na condición primeira sen ter achegado a documentación requirida, a autorización quedará sen efecto, logo de comunicación por parte da consellería.</p>
    <p>Terceira. A nova titular da concesión queda subrogada nos dereitos e obrigas dos anteriores, desde o momento de formalización da compravenda en escritura pública.</p>
    <p>Contra a presente resolución, que esgota a vía administrativa, poderase interpoñer recurso potestativo de reposición no prazo dun mes ante a conselleira do Mar, ou recurso contencioso-administrativo, ante a xurisdición contencioso-administrativa, que se interporá no prazo de dous meses contados en ambos os dous casos desde o día seguinte ao da súa publicación, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e no artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>A Coruña, 2 de marzo de 2017</p>
    <footer><p>A conselleira do Mar<br>P.D. (Resolución do 12.4.2012)<br>Juan Carlos Barreiro González <br>Xefe territorial da Coruña</p></footer>

