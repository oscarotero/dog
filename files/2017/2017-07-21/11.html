---
date: '2017-07-21'
id: CA01-140717-0006
page: 35163
number: 139
agency: Consellería de Facenda
section: IV. Oposicións e concursos.
title: >-
  ORDE do 19 de xullo de 2017 pola que se convocan para a elección de destino
  provisional as persoas aspirantes que superaron o proceso selectivo para o
  ingreso no corpo superior da Administración xeral da Comunidade Autónoma  de
  Galicia, subgrupo A1, escala superior de finanzas, convocado pola Orde do 18
  de maio de 2015.
range: Orde
url: >-
  https://www.xunta.gal/dog/Publicados/2017/20170721/AnuncioCA01-140717-0006_gl.html
---
<p>En virtude da Orde do 18 de maio de 2015 (DOG núm. 95, do 22 de maio) convocouse o proceso selectivo para o ingreso no corpo superior de Administración xeral da Comunidade Autónoma de Galicia, subgrupo A1, escala superior de finanzas.</p>
    <p>Mediante a Orde do 29 de marzo de 2017 (DOG núm. 66, do 4 de abril) foron nomeadas persoal funcionario en prácticas da dita escala as persoas aspirantes que superaron a fase de oposición do proceso selectivo.</p>
    <p>O tribunal designado para cualificar o dito proceso acordou facer pública e elevar á Dirección Xeral da Función Pública a relación de persoas aspirantes que o superaron na súa Resolución do 7 de xullo de 2017 (DOG núm. 137, do 19 de xullo).</p>
    <p>Co obxecto de que as persoas aspirantes que superaron o dito proceso selectivo poidan ser nomeadas persoal funcionario de carreira do corpo superior de Administración xeral da Comunidade Autónoma de Galicia, subgrupo A1, escala superior de finanzas, e segundo o disposto no Real decreto lexislativo 5/2015, do 30 de outubro, polo que se aproba o texto refundido da Lei do Estatuto básico do empregado público, na Lei 2/2015, do 29 de abril, do emprego público de Galicia, e demais normativa concordante, esta consellería </p>
    <p class="dog-titulo">DISPÓN:</p>
    <p>Primeiro. Convocar as persoas aspirantes que superaron o proceso selectivo para o ingreso no corpo superior de Administración xeral da Comunidade Autónoma de Galicia, subgrupo A1, escala superior de finanzas, e pola orde que se relaciona no anexo I, ao acto de elección de destino provisional que terá lugar no salón de actos núm. 2 (pequeno) da Vicepresidencia e Consellería de Presidencia, Administracións Públicas e Xustiza (Edificio Administrativo San Caetano, s/n, Santiago de Compostela) o día 26 de xullo de 2017, ás 10.30 horas.</p>
    <p>Segundo. Os postos ofertados figuran como anexo II desta orde.</p>
    <p>Terceiro. As persoas aspirantes deberán ir provistas de DNI ou outro documento que acredite fidedignamente a súa identidade; no caso de non comparecer persoalmente, poderán ser representadas por terceiras persoas con poder notarial suficiente.</p>
    <p>Cuarto. As persoas aspirantes que non comparezan persoalmente ou por medio de representantes seranlles adxudicadas en destino provisional os postos que lles correspondan atendendo á orde de publicación destes e ao número obtido no proceso selectivo, unha vez concluído o proceso de adxudicación dos postos ás aspirantes presentes ou representadas, entre os que quedasen sen adxudicar.</p>
    <p>Quinto. As persoas aspirantes poderán solicitar ser declaradas en excedencia voluntaria por prestación de servizos no sector público ou por interese particular reguladas, respectivamente, nos artigos 174 e 173.3.d) da Lei 2/2015. Nestes supostos deberán presentarse ao chamamento cun certificado da persoa responsable da súa unidade de persoal en que conste a condición con que prestan servizos na actualidade.</p>
    <p>Sexto. Contra esta orde, que pon fin á vía administrativa, poderase presentar recurso potestativo de reposición ante o conselleiro de Facenda no prazo dun mes contado desde o día seguinte ao da publicación desta orde no <em>Diario Oficial de Galicia</em>, ou directamente recurso contencioso-administrativo, no prazo de dous meses contados desde esa mesma data, ante a Sala do Contencioso-Administrativo do Tribunal Superior de Xustiza de Galicia, conforme o disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 19 de xullo de 2017</p>
    <footer><p>Valeriano Martínez García<br>Conselleiro de Facenda</p></footer>
    <h2>ANEXO I</h2>
    <table>
     <thead>
      <tr>
       <td>Núm.</td>
       <td>DNI</td>
       <td>Apelidos e nome</td>
      </tr>
     </thead>
     <tbody>
      <tr>
       <td>1</td>
       <td>46901012X</td>
       <td>Carro Espada, Raquel</td>
      </tr>
      <tr>
       <td>2</td>
       <td>44089568V</td>
       <td>Coego Montoto, Paula</td>
      </tr>
     </tbody>
    </table>
    <h2>ANEXO II</h2>
    <table>
     <thead>
      <tr>
       <td>Núm.</td>
       <td>Código do posto</td>
       <td>Cons.</td>
       <td>Denominación</td>
       <td>Subgrupo</td>
       <td>Nivel</td>
       <td>Centro directivo</td>
       <td>Centro destino</td>
       <td>Concello</td>
      </tr>
     </thead>
     <tbody>
      <tr>
       <td>1</td>
       <td>FCC060000115770008</td>
       <td>FC</td>
       <td>Xefatura de Sección</td>
       <td>A1</td>
       <td>25</td>
       <td>Dirección Xeral de Política Financeira, Tesouro e Fondos Europeos</td>
       <td>S.X. Xestión do Feder e FCI</td>
       <td>Santiago de Compostela</td>
      </tr>
      <tr>
       <td>2</td>
       <td>FCA291000032001130</td>
       <td>FC</td>
       <td>Xefatura Unidade de Inspección</td>
       <td>A1</td>
       <td>26</td>
       <td>Axencia Tributaria de Galicia (servizos periféricos)</td>
       <td>Delegación de Ourense</td>
       <td>Ourense</td>
      </tr>
     </tbody>
    </table>

