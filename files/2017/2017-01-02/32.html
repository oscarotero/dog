---
date: '2017-01-02'
id: G0424-211116-0004
page: 120
number: 1
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 17 de novembro de 2016, da Xefatura Territorial de Pontevedra,
  de autorización administrativa e autorización administrativa de construción
  dunha instalación eléctrica no concello do Porriño (expediente IN407A
  2016/521-4).
range: Resolución
url: >-
  https://www.xunta.gal/dog/Publicados/2017/20170102/AnuncioG0424-211116-0004_gl.html
---
<p>Visto o expediente para outorgamento de autorización administrativa e autorización administrativa de construción para a instalación eléctrica que a continuación se describe:</p>
    <p>Solicitante: Electra Alto Miño, S.A.</p>
    <p>Domicilio social: polígono industrial Chan da Ponte, parc. 19, 36450 Salvaterra de Miño.</p>
    <p>Denominación: LMTS e CS entroncamento LMT ATI709 con LMT 3AM0015.</p>
    <p>Situación: O Porriño.</p>
    <p>Características técnicas: LMT subterránea con condutor RHZ1 de 20 metros de lonxitude, con orixe no apoio existente HV-1000/13 e final no CS proxectado. Centro de seccionamento en caseta prefabricada compacta subterránea, con celas compactas SF6 motorizadas. A instalación está situada na avenida principal do polígono A Granxa, Budiño, O Porriño, no punto fronteira entre a liña ATI709 de Unión Fenosa Distribución, S.A. e a liña 3AM0015 de Electra Alto Miño, S.A.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II do título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria do 19 de febreiro de 2014, pola que se aproba o procedemento de autorización administrativa de construción (DOG núm. 54, do 19 de marzo), esta xefatura territorial</p>
    <h2>RESOLVE:</h2>
    <p>Conceder autorización administrativa e autorización administrativa de construción para a devandita instalación, cuxas características se axustarán en todas as súas partes ás que figuran no proxecto de execución e ás condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>O prazo de posta en marcha da instalación, de acordo co artigo 131 do Real decreto 1955/2000, será de 12 meses a partir da recepción da presente resolución. Para efectos da posible solicitude de prórroga, o peticionario deberá ter en conta o disposto no capítulo IV do Decreto 1775/1967, do 22 de xullo.</p>
    <p>Contra a presente resolución poderá interpoñer recurso de alzada ante o conselleiro de Economía, Emprego e Industria no prazo dun mes contado a partir de día seguinte ao da notificación desta resolución; tamén poderá interpoñer calquera outro recurso que considere pertinente ao seu dereito.</p>
    <p>Pontevedra, 17 de novembro de 2016</p>
    <footer><p>Ignacio Rial Santomé<br>Xefe territorial de Pontevedra</p></footer>

