---
date: '2017-09-25'
id: G0181-150917-0001
page: 43765
number: 182
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 11 de setembro de 2017 polo que se somete ao trámite de información
  pública o anteproxecto da obra e explotación dunha área de servizo no punto
  quilométrico 80 da AG-53 (clave OU/03/042.01.5.4).
range: Anuncio
url: >-
  https://www.xunta.gal/dog/Publicados/2017/20170925/AnuncioG0181-150917-0001_gl.html
---
<p>O director da Axencia Galega de Infraestruturas, con data do 28 de xullo de 2017, resolve:</p>
    <p>1. Aprobar provisionalmente o anteproxecto da obra e explotación dunha área de servizo no p.q. 80 da AG-53, de clave OU/03/042.01.5.4.</p>
    <p>2. Someter o anteproxecto a información pública, de acordo co artigo 129.3 do texto refundido da Lei de contratos do sector público durante un período dun mes, contado a partir do seguinte ao da publicación do anuncio no <em>Diario Oficial de Galicia</em>, para que se poidan formular cantas observacións se consideren oportunas sobre a localización e características da obra, así como calquera outra circunstancia referente á súa declaración de utilidade pública.</p>
    <p>3. Someter o anteproxecto a información pública, de acordo co artigo 21.1 da Lei 8/2013, do 28 de xuño, de estradas de Galicia, durante un período de trinta días hábiles, contados a partir do seguinte ao da publicación do anuncio no <em>Diario Oficial de Galicia</em>, para que se poidan formular cantas observacións se consideren oportunas sobre a concepción global do trazado.</p>
    <p>4. A exposición ao público realízase na Axencia Galega de Infraestruturas (San Caetano, s/n, 15781 Santiago de Compostela), no Servizo de Infraestruturas de Ourense (rúa Sáenz Díez, 1, 32071 Ourense) e no Concello de Maside (praza Maior, 1, 32570 Maside-Ourense). Así mesmo, na páxina web da Consellería de Infraestruturas e Vivenda (http://civ.xunta.gal/organizacion/c/CIV_Axencia_Galega_de_Infraestruturas), atópase á disposición dos interesados o documento completo do anteproxecto sometido a información pública.</p>
    <p>Santiago de Compostela, 11 de setembro de 2017</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>

