---
date: '2017-09-25'
id: CA01-190917-0003
page: 43615
number: 182
agency: Consellería de Facenda
section: IV. Oposicións e concursos.
title: >-
  ORDE do 18 de setembro de 2017 pola que se convocan para a elección de destino
  definitivo as persoas aspirantes que superaron o proceso selectivo para o
  ingreso no corpo de xestión da Administración xeral da Comunidade Autónoma de
  Galicia, subgrupo A2, convocado pola Orde do 15 de xuño de 2015 (Diario
  Oficial de Galicia número 114, do 18 de xuño) e modificado pola Orde do 12 de
  novembro de 2015 (Diario Oficial de Galicia número 220, do 18 de novembro).
range: Orde
url: >-
  https://www.xunta.gal/dog/Publicados/2017/20170925/AnuncioCA01-190917-0003_gl.html
---
<p>Unha vez rematado o proceso selectivo para o ingreso no corpo de xestión da Administración xeral da Comunidade Autónoma de Galicia, subgrupo A2, convocado pola Orde do 15 de xuño de 2015 (DOG núm. 114, do 18 de xuño) e modificado pola Orde do 12 de novembro de 2015 (DOG núm. 220, do 18 de novembro), e acreditado o cumprimento dos requisitos exixidos nesta por parte das persoas aspirantes, co obxecto de adxudicarlles destinos definitivos, esta consellería</p>
    <h2>DISPÓN:</h2>
    <p>Primeiro. Convocar as persoas aspirantes que superaron este proceso selectivo e pola orde que se relaciona no anexo I ao acto de elección de destino definitivo que terá lugar no salón de actos número 2 (pequeno) da Vicepresidencia e Consellería de Presidencia, Administracións Públicas e Xustiza (Edificio Administrativo San Caetano, s/n, Santiago de Compostela) o día 29 de setembro de 2017, ás 11.00 horas.</p>
    <p>Segundo. Os postos ofertados e os requisitos exixidos para a súa ocupación figuran como anexo II desta orde.</p>
    <p>Terceiro. As persoas aspirantes deberán ir provistas de DNI ou outro documento que acredite fidedignamente a súa identidade; no caso de non comparecer persoalmente, poderán ser representadas por terceiras persoas con poder notarial suficiente.</p>
    <p>Cuarto. Ás persoas aspirantes que non comparezan persoalmente ou por medio de representantes seranlles adxudicadas en destino definitivo os postos que lles correspondan atendendo á orde de publicación destes e ao número obtido no proceso selectivo, unha vez concluído o proceso de adxudicación dos postos ás persoas aspirantes presentes ou representadas, entre os que quedaran sen adxudicar.</p>
    <p>Quinto. As persoas aspirantes poderán solicitar ser declaradas en excedencia voluntaria por prestación de servizos no sector público ou por interese particular reguladas, respectivamente, nos artigos 174 e 173.3.d) da Lei 2/2015, do 29 de abril, de emprego público de Galicia. </p>
    <p>Sexto. Contra esta orde, que pon fin á vía administrativa, poderase presentar recurso potestativo de reposición ante o conselleiro de Facenda no prazo dun mes contado desde o día seguinte ao da publicación desta orde no <em>Diario Oficial de Galicia,</em> ou directamente recurso contencioso-administrativo, no prazo de dous meses contados desde esa mesma data, ante a Sala do Contencioso-Administrativo do Tribunal Superior de Xustiza de Galicia, conforme o disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 18 de setembro de 2017</p>
    <footer><p>Valeriano Martínez García<br>Conselleiro de Facenda</p></footer>
    <h2>ANEXO I</h2>
    <p>Promoción interna.</p>
    <table>
     <thead>
      <tr>
       <td>Nº</td>
       <td>DNI</td>
       <td>Apelidos e nome</td>
      </tr>
     </thead>
     <tbody>
      <tr>
       <td>1</td>
       <td>35469459D</td>
       <td>Nores Bóveda, Pedro</td>
      </tr>
     </tbody>
    </table>
    <p>Acceso libre.</p>
    <table>
     <tbody>
      <tr>
       <td>Nº</td>
       <td>DNI</td>
       <td>Apelidos e nome</td>
      </tr>
      <tr>
       <td>1</td>
       <td>44468812Z</td>
       <td>Fernández Vila, Pablo</td>
      </tr>
      <tr>
       <td>2</td>
       <td>47435351J</td>
       <td>Gago Pena, Laura</td>
      </tr>
      <tr>
       <td>3</td>
       <td>32817570C</td>
       <td>Rouco Arrojo, Laura</td>
      </tr>
      <tr>
       <td>4</td>
       <td>33346543Q</td>
       <td>Vázquez Rivas, Nuria Isabel</td>
      </tr>
      <tr>
       <td>5</td>
       <td>47376830G</td>
       <td>Pastur Romay, Manuel Efrén</td>
      </tr>
      <tr>
       <td>6</td>
       <td>34891899W</td>
       <td>Díaz Anido, Marcia</td>
      </tr>
      <tr>
       <td>7</td>
       <td>33347509Q</td>
       <td>Fernández Pérez, Marina</td>
      </tr>
      <tr>
       <td>8</td>
       <td>76825602J</td>
       <td>Meijome Ulloa, Margarita</td>
      </tr>
     </tbody>
    </table>

