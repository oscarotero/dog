---
date: '2017-09-05'
id: G0198-310817-0001
page: 41643
number: 168
agency: Axencia Galega de Innovación
section: III. Outras disposicións.
title: >-
  RESOLUCIÓN do 25 de agosto de 2017 pola que se amplía a dotación orzamentaria
  e se modifica a distribución entre créditos orzamentarios da Resolución do 8
  de xuño de 2017 pola que se establecen as bases reguladoras para a concesión,
  en réxime de concorrencia competitiva, das axudas para o fomento da
  contratación de tecnólogos para a realización de actividades de I+D+i nas
  empresas e organismos de investigación en Galicia (Programa Principia), e se
  procede á súa convocatoria para o ano 2017 (código de procedemento IN848C).
range: Resolución
url: >-
  https://www.xunta.gal/dog/Publicados/2017/20170905/AnuncioG0198-310817-0001_gl.html
---
<p>A Resolución do 8 de xuño de 2017 establece as bases para a concesión, en réxime de concorrencia competitiva, das axudas para o fomento da contratación de tecnólogos para a realización de actividades de I+D+i nas empresas e organismos de investigación en Galicia (Programa Principia), e procédese á súa convocatoria para o ano 2017 (código de procedemento IN848C). </p>
    <p>No seu artigo 6 establécense as aplicacións orzamentarias e os importes previstos para o financiamento das devanditas subvencións, así como a posibilidade de ampliar os créditos dedicados a esta convocatoria, logo da declaración de dispoñibilidade de crédito, como consecuencia das circunstancias establecidas no artigo 30.2 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia e, se é o caso, logo da aprobación da modificación orzamentaria que proceda.</p>
    <p>Actualmente, nas aplicacións orzamentarias correspondentes existe crédito dispoñible procedente da Lei 3/2017, do 13 de xullo, de impulso ao crecemento económico e reforzo do gasto social e de modificación da Lei 1/2017, do 8 de febreiro, de orzamentos xerais da Comunidade Autónoma de Galicia para o ano 2017 (DOG núm. 134, do 14 de xullo), polo que se considera oportuno ampliar a dotación orzamentaria consignada inicialmente e incrementar o número total de axudas convocadas.</p>
    <p>Polo que antecede,</p>
    <h2>RESOLVO:</h2>
    <p>Artigo 1. Ampliación do financiamento</p>
    <p>Ampliar a dotación orzamentaria para a anualidade 2017 da Resolución do 8 de xuño de 2017 pola que se establecen as bases para a concesión, en réxime de concorrencia competitiva, das axudas para o fomento da contratación de tecnólogos para a realización de actividades de I+D+i nas empresas e organismos de investigación en Galicia (Programa Principia), e se procede á súa convocatoria para o ano 2017 (código de procedemento IN848C).</p>
    <p>Na táboa seguinte detállanse os créditos definitivos:</p>
    <table>
     <tbody>
      <tr>
       <td>Beneficiarios</td>
       <td>Aplicación</td>
       <td>Código do proxecto</td>
       <td>Crédito inicial para a anualidade 2017</td>
       <td>Crédito definitivo para a anualidade 2017</td>
      </tr>
      <tr>
       <td>Empresas</td>
       <td>09.A3.561A.470.0</td>
       <td>2016 17</td>
       <td>700.000 €</td>
       <td>1.700.000 €</td>
      </tr>
      <tr>
       <td>Organismos de investigación</td>
       <td>09.A3.561A.480.0</td>
       <td>2016 17</td>
       <td>400.000 €</td>
       <td>400.000 €</td>
      </tr>
      <tr>
       <td colspan="3">Total</td>
       <td>1.100.000 €</td>
       <td>2.100.000 €</td>
      </tr>
     </tbody>
    </table>
    <p>Santiago de Compostela, 28 de agosto de 2017</p>
    <footer><p>Patricia Argerey Vilar<br>Directora da Axencia Galega de Innovación</p></footer>

