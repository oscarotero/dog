---
date: '2017-09-04'
id: G0181-290817-0001
page: 41595
number: 167
agency: Axencia Galega de Infraestruturas
section: VI. Anuncios. a) Administración autonómica.
title: >-
  RESOLUCIÓN do 28 de agosto de 2017, do Servizo Provincial de Ourense, pola que
  se sinala a data para o levantamento de actas previas á ocupación dos bens e
  dereitos afectados polo proxecto de trazado e o estudo de impacto ambiental da
  actuación da vía de conexión da A-52 co polígono industrial de San Cibrao das
  Viñas, treito A-52-N-525, de clave OU/08/053.01.1, nos concellos de San Cibrao
  das Viñas e Taboadela.
range: Resolución
url: >-
  https://www.xunta.gal/dog/Publicados/2017/20170904/AnuncioG0181-290817-0001_gl.html
---
<p>O artigo 28 do vixente Estatuto de autonomía de Galicia establece no seu ordinal 2º a competencia da Comunidade Autónoma galega no desenvolvemento lexislativo e execución da lexislación do Estado en materia de expropiación forzosa.</p>
    <p>O 7 de xuño de 2016, apróbase o expediente de información pública e definitivamente o proxecto de trazado e o estudo de impacto ambiental da actuación da vía de conexión da A-52 co polígono industrial de San Cibrao das Viñas, treito A-52-N-525, de clave OU/08/053.01.1.</p>
    <p>Con data do 29 de decembro de 2016 a Xunta de Galicia declarou de utilidade pública e urxente ocupación os bens e dereitos necesarios para os efectos de expropiación para a mencionada obra, mediante o Decreto 197/2016, publicado no Diario Oficial de Galicia do 20 de xaneiro de 2017.</p>
    <p>Na súa virtude e en cumprimento do disposto nos artigos 52 da vixente Lei de expropiación forzosa do 16 de decembro de 1954, e 56 e seguintes do Regulamento para a súa aplicación, este servizo, en uso das facultades que lle confire o artigo 98 da mencionada lei, resolveu convocar os titulares de bens e dereitos afectados que figuran na relación exposta no taboleiro de anuncios dos concellos de San Cibrao das Viñas e Taboadela, para que comparezan no lugar, data e hora que se detallan a continuación co fin de proceder ao levantamento das actas previas á ocupación nas cales se recollerán os datos necesarios para determinar os dereitos afectados, o valor destes e os prexuízos determinantes da rápida ocupación, sen prexuízo de se trasladaren ao lugar dos predios se o consideran necesario.</p>
    <p>Termo municipal de San Cibrao das Viñas.</p>
    <p>Lugar: Casa do Concello de San Cibrao das Viñas.</p>
    <p>Data: 26 de setembro de 2017, desde as 10.00 ata as 13.30 horas, desde o A ata Fernández Prieto, Antonio.</p>
    <p>Data: 27 de setembro de 2017, desde as 10.00 ata as 13.30 horas, desde Fernández Santas, Elisa ata Marcos González, Mª Victoria.</p>
    <p>Data: 28 de setembro de 2017, desde as 10.00 ata as 13.30 horas, desde Martínez Pérez, Pura ata o Z.</p>
    <p>Termo municipal de Taboadela.</p>
    <p>Lugar: Casa do Concello de Taboadela.</p>
    <p>Data: 29 de setembro de 2017, desde as 10.00 ata as 13.30 horas.</p>
    <p>A relación de titulares cos bens e dereitos afectados, así como o plano parcelario correspondente estarán expostos nos concellos de San Cibrao das Viñas e Taboadela e no Servizo Provincial da Axencia Galega de Infraestruturas de Ourense (r/ Sáenz Díez, nº 1).</p>
    <p>Ao dito acto deberán acudir os titulares afectados persoalmente ou ben representados pola persoa debidamente autorizada para actuar no seu nome e xuntaren os documentos acreditativos da súa titularidade, documento nacional de identidade e o último recibo da contribución, podendo facerse acompañar pola súa conta, se o consideran oportuno, dos seus peritos e notarios.</p>
    <p>Así mesmo, e no cumprimento do establecido nos artigos 17, 18 e 19 da Lei de expropiación forzosa e do 56 do Regulamento da Lei de expropiación forzosa, ábrese información pública durante un prazo de quince días, contados a partir do seguinte ao da publicación da presente resolución e ata o momento do levantamento da acta previa correspondente, co fin de que os interesados poidan formular por escrito, ante este Servizo Provincial da Axencia Galega de Infraestruturas de Ourense (r/ Sáenz Díez, nº 1), as alegacións que consideren pertinentes para os efectos previstos na regulación referida.</p>
    <p>Ourense, 28 de agosto de 2017</p>
    <footer><p>Marcos Buide Pollán<br>Xefe do Servizo Provincial de Ourense</p></footer>

