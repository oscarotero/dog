---
date: '2017-09-04'
id: G0210-290817-0001
page: 41622
number: 167
agency: >-
  Cámara Oficial de Comercio, Industria, Servizos e Navegación de Pontevedra,
  Vigo e Vilagarcía de Arousa
section: VI. Anuncios. c) Outros anuncios.
title: >-
  ANUNCIO de convocatoria de participación no Plan internacional de promoción,
  cofinanciado polo Fondo Europeo de Desenvolvemento Rexional (Feder, período
  2014-2020) da Unión Europea, para pemes.
range: Anuncio
url: >-
  https://www.xunta.gal/dog/Publicados/2017/20170904/AnuncioG0210-290817-0001_gl.html
---
<p>A Cámara de Comercio de Pontevedra, Vigo e Vilagarcía de Arousa anuncia a apertura de convocatoria que ten por obxecto promover a participación no Programa Plan internacional de promoción, cofinanciado polo Fondo Europeo de Desenvolvemento Rexional (Feder, período 2014-2020) da Unión Europea nas seguintes accións:</p>
    <p>1. Misión comercial á India con exhibición de produtos de alimentación e bebidas na Spanish Extravaganza de Mumbai (India, do 25 de novembro ao 4 de decembro de 2017). Sector: alimentación, bebidas e servizos.</p>
    <p>2. Visita á feira Anuga (Colonia, Alemaña do 5 ao 13 de outubro de 2017). Sector: alimentación, bebidas, maquinaria e servizos anexos.</p>
    <p>Primeiro. <em>Beneficiarios</em></p>
    <p>Pemes, micropemes e autónomos da Comunidade Autónoma de Galicia.</p>
    <p>O número máximo de empresas beneficiarias será:</p>
    <p>1. Misión comercial á India con exhibición de produtos de alimentación e bebidas na Spanish Extravaganza de Mumbai (India): 15.</p>
    <p>2. Visita á feira Anuga (Colonia, Alemaña): 28.</p>
    <p>Segundo. <em>Obxecto</em></p>
    <p>O obxecto da convocatoria é a selección de operacións realizadas polas pemes que contribúan a promover a súa internacionalización e mellorar a súa competitividade, co obxectivo de mellorar a propensión para exportar e a base exportadora da economía española, diversificar os mercados de destino da exportación española e incrementar a competitividade da economía española para impulsar España como destino de investimento.</p>
    <p>Terceiro. <em>Convocatoria </em></p>
    <p>O texto completo da convocatoria está á disposición das empresas na sede da Cámara de Pontevedra, Vigo e Vilagarcía de Arousa. Ademais, pode consultarse a través da web www.camarapvv.es.</p>
    <p>Cuarto. <em>Contía</em></p>
    <p>O orzamento máximo de execución das actuacións mencionadas máis abaixo no marco desta convocatoria para o período 2014-2020 é de:</p>
    <p>1. Misión comercial á India con exhibición de produtos de alimentación e bebidas na Spanish Extravaganza de Mumbai: 100.000 €.</p>
    <p>2. Visita á feira Anuga (Colonia, Alemaña): 25.000 €.</p>
    <p>Dentro do Programa operativo de crecemento intelixente 2014-2020.</p>
    <p>Os recursos estimados para os servizos de apoio prestados pola Cámara de Comercio de Pontevedra, Vigo e Vilagarcía de Arousa serán de:</p>
    <p>1. Misión comercial á India con exhibición de produtos de alimentación e bebidas na Spanish Extravaganza de Mumbai: 7.000 €. </p>
    <p>2. Visita á feira Anuga (Colonia, Alemaña): 4.000 €.</p>
    <p>Cofinanciados nunha porcentaxe do 80 % con cargo aos fondos Feder e nunha porcentaxe do 20 %, pola Cámara de Comercio de Pontevedra, Vigo e Vilagarcía de Arousa.</p>
    <p>A contía máxima das axudas para outorgar con cargo a esta convocatoria, ás empresas participantes nas seguintes actuacións é:</p>
    <p>1. Misión comercial á India con exhibición de produtos de alimentación e bebidas na Spanish Extravaganza de Mumbai: 93.000 €.</p>
    <p>2. Visita á feira Anuga (Colonia, Alemania): 21.000 €.</p>
    <p>En concepto de subvencións. As axudas serán cofinanciadas nunha porcentaxe do 80 % con cargo aos fondos Feder, a través do Programa operativo de crecemento intelixente 2014-2020, e o resto financiarase con cargo ás empresas participantes.</p>
    <p>Quinto. <em>Prazo de presentación de solicitudes</em></p>
    <p>O prazo para a presentación de solicitudes comeza o día seguinte ao da publicación desta convocatoria, e finalizará o día 29 de setembro de 2017 para a misión comercial á India con exhibición e produtos de alimentación e bebidas, e o día 19 de setembro para a visita á feira Anuga. </p>
    <p>O modelo de solicitude de participación poderá descargarse na web www.camarapvv.es.</p>
    <p>Vigo, 29 de agosto de 2017</p>
    <footer><p>Manuel Fernández Pool<br>Secretario xeral da Cámara de Comercio, Industria, Servizos<br>e Navegación de Pontevedra, Vigo e Vilagarcía de Arousa</p></footer>

