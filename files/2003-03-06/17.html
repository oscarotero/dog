---
date: '2003-03-06'
id: 8A12
page: 2
number: 46
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 10 de xullo de 2002, da Dirección Xeral de Urbanismo, sobre
  aprobación definitiva do proxecto de expropiación forzosa, polo procedemento
  de taxación conxunta, dos bens e dereitos pertencentes ós propietarios das
  parcelas non incorporadas á xunta de compensación do sector 7 recinto feiral,
  no concello da Coruña.
range: Resolución
url: 'https://www.xunta.gal/dog/Publicados/2003/20030306/Anuncio8A12_gl.html'
---
<p>Antecedentes.</p>
<p>1. O Concello da Coruña remite o expediente de expropiación forzosa polo procedemento de taxación conxunta dos bens e dereitos pertencentes ós pro</p>
<p>pietarios das parcelas non incorporadas á xunta de compensación do sector 7 recinto feiral, de conformidade co disposto polo artigo 145 da Lei 1/1997, do 24 de marzo, do solo de Galicia (LSG).</p>
<p>2. A Alcaldía Presidencia do Concello da Coruña, con data do 9 de maio de 2002 aprobou inicialmente o proxecto de expropiación forzosa polo procedemento de taxación conxunta dos bens e dereitos pertencentes ós propietarios non incorporados á xunta de compensación do sector 7 recinto feiral, e sometelo a información pública polo prazo dun mes anunciándose no xornal La Voz de Galicia con data do 15 de maio de 2002, no DOG e no BOP con datas do 20 de maio e do 14 de maio de 2002, respectivamente.</p>
<p>3. A taxación foi notificada individualmente ós que aparecían como titulares de bens e dereitos no expediente, dándolles traslado literal da correspondente folla de aprecio e da proposta de fixación dos criterios de valoración, para que formularan alegacións no prazo dun mes, contado a partir da data de notificación, tal e como sinala o artigo 145.4º da LSG.</p>
<p>4. O Concello da Coruña emitiu informe individualizado sobre as alegacións presentadas polos interesados, de conformidade co artigo 145.6º da LSG, e remite o expediente de expropiación forzosa a esta consellería para a súa aprobación definitiva.</p>
<p>Fundamentos xurídicos.</p>
<p>Primeiro.-O proxecto de expropiación forzosa tramitouse polo procedemento de taxación conxunta de conformidade co disposto no artigo 145 da LSG.</p>
<p>Segundo.-O expediente tramitado conta coa documentación preceptiva esixida polo artigo 145.1º da LSG:</p>
<p>-Determinación do seu ámbito territorial, cos documentos que o identifican en canto a situación, superficie e lindeiros.</p>
<p>-Fixación de prezos coa valoración razoada do solo, segundo a súa cualificación urbanística.</p>
<p>-Follas de prezo xusto individualizado de cada predio.</p>
<p>-Follas de prezo xusto que corresponden a outras indemnizacións, se é o caso.</p>
<p>Terceiro.-No Concello da Coruña está vixente o Plan Xeral de Ordenación Municipal aprobado o 19 de outubro de 1998.</p>
<p>Con data do 9 de xullo de 2001 aprobouse definitivamente o texto refundido do Plan Parcial do Recinto Feiral Sector S-7 que delimita un único sector e fixa como sistema de actuación o de compensación.</p>
<p>Segundo o artigo 134.1º da LSG se algúns propietarios do polígono non se incorporasen á xunta de compensación esta poderá solicitar da administración actuante a expropiación dos ditos predios tendo a condición de beneficiaria...</p>
<p>Á vista do dito e de acordo co establecido no artigo 54 da LSG en relación co artigo 33 da Lei 6/1998, do 13 de abril, sobre réxime do solo e valoracións (LRSV) resulta acreditada a utilidade pública e a necesidade de ocupación dos bens afectados.</p>
<p>Cuarto.-O Concello utilizou os criterios de valoración do título III da LRSV.</p>
<p>Quinto.-A competencia para aproba-lo expediente de expropiación forzosa polo procedemento de taxación conxunta correspóndelle por delegación ó director xeral de Urbanismo, de acordo co artigo 1 da Orde do 30 de decembro de 1999, do conselleiro de Política Territorial, Obras Públicas e Vivenda (DOG do 10 de xaneiro de 2000) pola que se delegan atribucións en materia de urbanismo.</p>
<p>Na súa virtude, vista a Lei 1/1997, do 24 de marzo, do solo de Galicia, a Lei 6/1998, do 13 de abril, Lei sobre réxime do solo e valoracións, e as demais disposicións aplicables,</p>
<p>RESOLVO:</p>
<p>Primeiro.-Aprobar definitivamente o proxecto de expropiación forzosa polo procedemento de taxación conxunta dos bens e dereitos pertencentes ós propietarios das parcelas non incorporadas á xunta de compensación do sector 7 recinto feiral, no concello da Coruña, para efectos previstos polos artigos 145 e 146 da LSG, con estimación ou desestimación das alegacións nos termos que aparecen nos informes de contestación a estas que constan no expediente.</p>
<p>Esta aprobación definitiva do expediente de taxación conxunta implicará a declaración de urxencia da ocupación dos bens e dereitos afectados polo proxecto de expropiación de conformidade co establecido no artigo 146.1º da LSG.</p>
<p>En consecuencia, o pagamento ou depósito do importe da valoración establecida producirá os efectos previstos nos núms. 6º, 7º e 8º do artigo 52 da Lei de expropiación forzosa, sen prexuízo de que continúe a tramitación do procedemento para a definitiva fixación de prezo xusto (artigo 146.2º da LSG).</p>
<p>Segundo.-Notifica-lo contido desta resolución aprobatoria do expediente ó concello e de xeito individualizado a tódolos que aparezan como titulares de bens ou dereitos afectados que figuran no expediente, ós que se lles xuntará a correspondente folla de valoración, conferíndolles un prazo de vinta días durante o cal poderán manifestar por escrito ante esta Dirección Xeral de Urbanismo a súa desconformidade coa valoración establecida no expediente aprobado, conforme dispón o artigo 145.7º da LSG, advertíndolles que transcorrido o citado prazo de vinte días sen que se formule oposición á valoración, se entenderá aceptada a que se fixou no acto aprobatorio do expediente, entendéndose determinado o prezo xusto definitivamente e de conformidade (artigo 145.8º da LSG).</p>
<p>Terceiro.-Publica-la presente resolución así como a seguinte relación dos bens e dereitos afectados pola expropiación, no Diario Oficial de Galicia e no taboleiro de edictos do concello:</p>
<table><tbody><tr><td></td></tr>
<tr><td>Parcela</td><td>Propietario</td><td>Superficie m</td><td>Valoración A</td></tr>
<tr><td></td></tr>
</tbody></table>
<table><tbody><tr><td>1</td><td>Juan Bello Sánchez</td><td>314</td><td>93.142,17</td></tr>
<tr><td></td></tr>
<tr><td>2</td><td>José Bermúdez</td><td>535</td><td>158.695,73</td></tr>
<tr><td></td></tr>
<tr><td>3</td><td>Mª Teresa Capelán Teijido</td><td>1.271</td><td>377.011,44</td></tr>
<tr><td></td></tr>
<tr><td>5</td><td>Mª Teresa Capelán Teijido</td><td>166</td><td>49.240,37</td></tr>
<tr><td></td></tr>
<tr><td>6</td><td>Viúva de Camilo Galán Seoane</td><td>350</td><td>103.819,30</td></tr>
<tr><td></td></tr>
<tr><td>7</td><td>María Gestal Gómez</td><td>166</td><td>49.240,37</td></tr>
<tr><td></td></tr>
<tr><td>8</td><td>María Gestal Gómez</td><td>605</td><td>179.458,26</td></tr>
<tr><td></td></tr>
<tr><td>9</td><td>María Gestal Gómez</td><td>294</td><td>87.208,60</td></tr>
<tr><td></td></tr>
<tr><td>10</td><td>José López Eirís</td><td>909</td><td>269.632</td></tr>
<tr><td></td></tr>
<tr><td>11</td><td>Josefa Teijido Bermúdez</td><td>947</td><td>280.904,13</td></tr>
<tr><td></td></tr>
<tr><td>12</td><td>Josefa Teijido Bermúdez</td><td>409</td><td>121.319,19</td></tr>
<tr><td></td></tr>
<tr><td>13</td><td>Josefa Teijido Bermúdez</td><td>540</td><td>160.179,95</td></tr>
<tr><td></td></tr>
<tr><td>14</td><td>Josefa Teijido Bermúdez</td><td>454</td><td>134.667,25</td></tr>
<tr><td></td></tr>
<tr><td>15</td><td>Josefa Teijido Bermúdez</td><td>445</td><td>131.999,62</td></tr>
<tr><td></td></tr>
<tr><td>16</td><td>María Teijido Riveiro</td><td>311</td><td>92.249,66</td></tr>
<tr><td></td></tr>
<tr><td>17</td><td>Guillermo Díaz Candame</td><td>235</td><td>69.708,70</td></tr>
<tr><td></td></tr>
<tr><td>18</td><td>Flora e Emilio Martínez Blanco</td><td>78,67</td><td>23.334,30</td></tr>
<tr><td></td></tr>
<tr><td>19</td><td>Descoñecido</td><td>639</td><td>189.543,68</td></tr>
<tr><td></td></tr>
<tr><td>20</td><td>Descoñecido</td><td>148</td><td>43.901,80</td></tr>
<tr><td></td></tr>
<tr><td>21</td><td>Juan Fernández García</td><td>91</td><td>26.993,61</td></tr>
<tr><td></td></tr>
<tr><td>22</td><td>Carmen Gómez Vieites</td><td>166</td><td>49.240,37</td></tr>
<tr><td></td></tr>
<tr><td>23</td><td>Luisa González</td><td>854</td><td>253.318,81</td></tr>
<tr><td></td></tr>
<tr><td>24</td><td>Carmen de la Iglesia García</td><td>335</td><td>99.369,94</td></tr>
<tr><td></td></tr>
<tr><td>25</td><td>Carmen de la Iglesia García</td><td>1.565</td><td>464.220,04</td></tr>
<tr><td></td></tr>
<tr><td>26</td><td>Teresa de la Iglesia García</td><td>531</td><td>157.509,01</td></tr>
<tr><td></td></tr>
<tr><td>27</td><td>Francisco Iglesias Fernández</td><td>129</td><td>38.265,74</td></tr>
<tr><td></td></tr>
<tr><td>28</td><td>José Iglesias Teijido</td><td>201</td><td>59.623,28</td></tr>
<tr><td></td></tr>
<tr><td>29</td><td>Antonio Maceiras Rodríguez</td><td>688</td><td>204.078,44</td></tr>
<tr><td></td></tr>
<tr><td>30</td><td>Fernando Roca</td><td>276</td><td>81.870,04</td></tr>
<tr><td></td></tr></tbody></table>
<p>Así mesmo, a publicación e exposición no taboleiro de edictos do concello servirá de notificación ós propietarios descoñecidos, dos que se ignore o lugar de notificación, ou ben, intentada a notificación, non se puidese practicar. Todo isto de acordo co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Cuarto.-Igualmente, notificaráselle o contido desta resolución ó fiscal xefe do Tribunal Superior de Xustiza de Galicia, para os efectos establecidos no artigo 5 da Lei de expropiación forzosa, en relación cos propietarios descoñecidos e os non comparecentes no procedemento expropiatorio.</p>
<p>Contra esta resolución que pon fin á vía administrativa poderase interpoñer recurso contencioso-administrativo perante a sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ó da notificación, segundo o artigo 46.1º da Lei 29/1998, do 13 de xullo, da xurisdicción contencioso-administrativa (LXCA). Así mesmo, poderase interpoñer recurso potestativo de reposición ante o conselleiro de Política Territorial, Obras</p>
<p>Públicas e Vivenda, no prazo dun mes contado a partir do día seguinte ó da notificación desta resolución (artigo 116, 117 e 48 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro); para o caso de que se interpoña o recurso potestativo de reposición, ata que sexa resolto expresamente ou se producira a desestimación presunta, non se poderá interpoñe-lo recurso contencioso-administrativo (artigo 116 da Lei 30/1992, do 26 de novembro, de réxime xurídico das administracións públicas e do procedemento administrativo común modificada pola Lei 4/1999, do 13 de xaneiro).</p>
<p>No suposto de que o interesado sexa unha administración pública, no lugar do recurso de reposición poderá dirixir ó órgano competente no prazo de dous meses o requirimento previo previsto no artigo 44 da LXCA.</p>
<p>Todo esto sen prexuízo de que, no caso de desconformidade coa valoración establecida, os interesados dispoñen dun prazo de vinte días para manifesta-la súa desconformidade como se indicou no punto 2 desta resolución, nos termos establecidos polo artigo 145.8º da LSG.</p>
<p>Santiago de Compostela, 10 de xullo de 2002.</p>
<p>José Jesús Cudeiro Mazaira</p>
<p>Director xeral de Urbanismo</p>

