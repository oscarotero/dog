---
date: '2003-03-06'
id: 8A0E
page: 2
number: 46
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 18 de abril de 2002, da Dirección Xeral de Urbanismo, sobre
  aprobación definitiva do proxecto de expropiación forzosa, polo procedemento
  de taxación conxunta, dos bens e dereitos pertencentes a un propietario non
  incorporado á xunta de compensación do polígono G9.01 San Vicente, no concello
  da Coruña.
range: Resolución
url: 'https://www.xunta.gal/dog/Publicados/2003/20030306/Anuncio8A0E_gl.html'
---
<p>Antecedentes.</p>
<p>1º O Concello da Coruña remite o expediente de expropiación forzosa, polo procedemento de taxación conxunta, dos bens e dereitos pertencentes a un propietario non incorporado á xunta de compensación do polígono G9.01 San Vicente, de conformidade co disposto polo artigo 145 da Lei 1/1997, do 24 de marzo, do solo de Galicia (LSG).</p>
<p>2º A Alcaldía Presidencia do Concello da Coruña, o día 2 de xullo de 20001, aprobou inicialmente o proxecto de expropiación forzosa, polo procedemento de taxación conxunta, dos bens e dereitos pertencentes a un propietario non incorporado á xunta de compensación do polígono G9.01 San Vicente, e sometelo a información pública polo prazo dun mes, e anunciouse no xornal La Voz de Galicia do 18 de xullo de 2001 e no DOG do 11 de agosto de 2001.</p>
<p>3º A taxación foi notificada individualmente ós que aparecían como titulares de bens e dereitos no expediente, dándolles traslado literal da correspondente folla de aprecio e da proposta de fixación dos criterios de valoración, para que formulasen alegacións no prazo dun mes contado a partir da data de notificación, tal e como sinala o artigo 145.4º da LSG.</p>
<p>4º O Concello da Coruña emitiu informe individualizado sobre as alegacións presentadas polos interesados, de conformidade co artigo 145.6º da LSG, e remite o expediente de expropiación forzosa a esta consellería para a súa aprobación definitiva.</p>
<p>Fundamentos xurídicos.</p>
<p>Primeiro.-O proxecto de expropiación forzosa tramitouse, polo procedemento de taxación conxunta, de conformidade co disposto no artigo 145 da LSG.</p>
<p>Segundo.-O expediente tramitado conta coa documentación preceptiva esixida polo artigo 145.1º da LSG:</p>
<p>-Determinación do seu ámbito territorial, cos documentos que o identifican en canto a situación, superficie e estremas.</p>
<p>-Fixación de prezos coa valoración razoada do solo, segundo a súa cualificación urbanística.</p>
<p>-Follas de prezo xusto individualizado de cada predio.</p>
<p>-Follas de prezo xusto que corresponden a outras indemniacións, se é o caso.</p>
<p>Terceiro.-No Concello da Coruña está vixente o plan xeral de ordenación municipal aprobado o 19 de outubro de 1998.</p>
<p>O predio obxecto de expropiación está incluído no polígono G9.01 Rúa San Vicente. A súa clasificación é de solo urbano consolidado. O sistema de actuación previsto é o de compensación.</p>
<p>Segundo o artigo 134.1º da LSG «se algúns propietarios do polígono non se incorporasen á xunta de compensación, esta podrá solicitar da administración actuante a expropiación dos ditos predios tendo a condición de beneficiaria ...».</p>
<p>Á vista do dito e de acordo co establecido no artigo 54 da LSG en relación co artigo 33 da Lei 6/1998, do 13 de abril, sobre réxime do solo e valoracións (LRSV) resulta acreditada a utilidade pública e a necesidade de ocupación dos bens afectados.</p>
<p>Cuarto.-O concello utilizou os criterios de valoración do título III da LRSV.</p>
<p>Quinto.-A competencia para aproba-lo expediente de expropiación forzosa, polo procedemento de taxación conxunta, correspóndelle por delegación ó director xeral de Urbanismo, de acordo co artigo 1 da Orde do 30 de decembro de 1999, do conselleiro de Política Territorial, Obras Públicas e Vivenda (DOG do 10 de xaneiro de 2000) pola que se delegan atribucións en materia de urbanismo.</p>
<p>Na súa virtude, vista a Lei 1/1997, do 24 de marzo, do solo de Galicia, a Lei 6/1998, do 13 de abril,</p>
<p>Lei sobre réxime do solo e valoracións, e as demais disposicións aplicables,</p>
<p>RESOLVO:</p>
<p>Primeiro.-Aprobar definitivamente o proxecto de expropiación forzosa, polo procedemento de taxación conxunta, dos bens e dereitos pertencentes a un propietario non incorporado á xunta de compensación do polígono G9.01 San Vicente, no concello da Coruña, para os efectos previstos polos artigos 145 e 146 da LSG, con estimación ou desestimación das alegacións nos termos que aparecen nos informes de contestación ás mesmas que figuran no expediente.</p>
<p>Esta aprobación definitiva do expediente de taxación conxunta implicará a declaración de urxencia da ocupación dos bens e dereitos afectados polo proxecto de expropiación, de conformidade co establecido no artigo 146.1º da LSG.</p>
<p>En consecuencia, o pagamento ou depósito do importe da valoración establecida producirá os efectos previstos nos números 6º, 7º e 8º do artigo 52 da Lei de expropiación forzosa, sen prexuízo de que continúe a tramitación do procedemento para a definitiva fixación do prezo xusto (artigo 146.2º da LSG).</p>
<p>Segundo.-Notifica-lo contido desta resolución aprobatoria do expediente ó concello e de xeito individualizado a tódolos que aparezan como titulares de bens ou dereitos afectados que figuran no expediente, ós que se lles xuntará a correspondente folla de valoración, conferíndolles un prazo de vinte días durante o cal poderán manifestar por escrito ante a Dirección Xeral de Urbanismo a súa desconformidade coa valoración establecida no expediente aprobado, conforme dispón o artigo 145.7º da LSG, advertíndolles que, transcorrido o citado prazo de vinte días sen que se formule oposición á valoración, entederase aceptada a que se fixou no acto aprobatorio do expediente, entendéndose determinado o prezo xusto definitivamente e de conformidade (artigo 145.8º da LSG).</p>
<p>Terceiro.-Publica-la presente resolución así como a seguinte relación dos bens e dereitos afectados pola expropiación, no Diario Oficial de Galicia e no taboleiro de edictos do concello:</p>
<p>Parcela: 1.</p>
<p>Superficie m: 74,06.</p>
<p>Propietario: Comunidade Hereditaria de Elvira García Fernández.</p>
<p>Valoración: 9.257,28 A.</p>
<p>Así mesmo, a publicación e exposición no taboleiro de edictos do concello servirá de notificación ós propietarios descoñecidos, a aqueles dos que se ignore o lugar de notificación, ou ben cando, intentada a notificación, non se puidese practicar, todo isto de acordo co disposto no artigo 59.4º da Lei 30/1992, do 26 de novembro, do réxime xurídico das administracións públicas e do procedemento administrativo común.</p>
<p>Cuarto.-Igualmente, notificaráselle o contido desta resolución á Fiscalía da Audiencia Provincial, para os efectos establecidos no artigo 5 da Lei de expropiación fozosa, en relación cos propietarios descoñecidos e os non comparecentes no procedemento expropiatorio.</p>
<p>Contra esta resolución, que pon fin á vía administrativa, poderase interpoñer recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ó da notificación, segundo o art. 46.1º da Lei 29/1998, do 13 de xullo, da xurisdicción contencioso-administrativa (LXCA). Así mesmo, poderase interpoñer recurso potestativo de reposición ante o conselleiro de Política Territorial, Obras Públicas e Vivenda no prazo dun mes contado a partir do día seguinte ó da notificación desta resolución (artigo 116, 117 e 48 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, de 13 de xaneiro); para o caso de que se interpoña o recurso potestativo de reposición, ata que sexa resolto expresamente ou se producise a desestimación presunta non se poderá interpoñer o recurso contencioso-administrativo </p>
<p>(art. 116 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro).</p>
<p>No suposto de que o interesado sexa unha administración pública, no lugar do recurso de reposición poderá dirixir ó órgano competente no prazo de dous meses o requirimento previo previsto no artigo 44 da LXCA.</p>
<p>Todo o anterior é sen prexuízo de que, no caso de desconformidade coa valoración establecida, os interesados dispoñan dun prazo de vinte días para manifestaren a súa desconformidade, como se indicou no número 2 desta resolución, nos termos establecidos polo artigo 145.8º da LSG.</p>
<p>Santiago de Compostela, 18 de abril de 2002.</p>
<p>José Jesús Cudeiro Mazaira</p>
<p>Director xeral de Urbanismo</p>

