---
date: '1999-05-26'
id: '8952'
page: 6
number: 99
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: III. OUTRAS DISPOSICIÓNS
title: >-
  Orde do 21 de maio de 1999 pola que se dictan normas para garanti-los
  servicios esenciais durante a folga convocada para os días 26 e 28 de maio, 1,
  3, 7, 9 e 11 de xuño de 1999 nas garderías infantís da provincia de
  Pontevedra.
range: Orde
url: 'https://www.xunta.gal/dog/Publicados/1999/19990526/Anuncio8952_gl.html'
---
<p>O exercicio do dereito de folga queda condicionado ó mantemento dos servicios esenciais definidos no artigo 2 do Decreto 155/1988, do 9 de xuño (DOG nº 116, do 20 de xuño).</p>
<p>O artigo 3 do devandito decreto faculta os conselleiros competentes por razón dos servicios esenciais afectados para que, mediante orde e ante cada situación de folga, determinen o mínimo de actividade necesaria para asegura-lo mantemento de tales servicios e o persoal preciso para prestalos.</p>
<p>O comité de folga da Delegación Provincial da Consellería de Familia e Promoción do Emprego, Muller e Xuventude de Pontevedra en Vigo, en escri</p>
<p>to presentado perante a mencionada delegación provincial (rexistro de entrada do pasado 13 de maio) comunica a convocatoria de paro que terá lugar durante as xornadas dos días 26 e 28 de maio, 1, 3, 7, 9 e 11 de xuño de 1999 e que afectará ós empregados e empregadas públicas dependentes das garderías infantís da provincia de Pontevedra.</p>
<p>A necesaria conciliación entre o exercicio do dereito constitucional de folga e o mantemento dos servicios esenciais obriga a esta consellería a fixa-los servicios mínimos necesarios para o adecuado desenvolvemento das actividades a favor do principio constitucional de protección social da familia.</p>
<p>Na súa virtude, e oído o comité de folga,</p>
<p>DISPOÑO:</p>
<p>Primeiro.-O persoal preciso para asegura-lo mantemento dos servicios esenciais nas garderías infantís da provincia de Pontevedra:</p>
<p>Con carácter xeral: tódalas directoras das ditas garderías.</p>
<p>* Cabral: 2 técnicos especialistas en xardín de infancia, 2 camareiras-limpadoras e 1 oficial de cociña.</p>
<p>* Coia: 3 técnicos especialistas en xardín de infancia, 1 educador, 3 camareiras-limpadoras e 1 oficial de cociña.</p>
<p>* Bouzas: 3 técnicos especialistas en xardín de infancia, 2 camareiras-limpadoras e 1 oficial de cociña.</p>
<p>* Relfas: 2 técnicos especialistas en xardín de infancia, 1 camareira-limpadora e 1 oficial de cociña.</p>
<p>* Redondela: 2 técnicos especialistas en xardín de infancia, 2 camareiras-limpadoras e 1 oficial de cociña.</p>
<p>* Campolongo: 3 técnicos especialistas en xardín de infancia, 2 camareiras-limpadoras e 1 oficial de cociña.</p>
<p>* O Toxo: 3 técnicos especialistas en xardín de infancia, 2 camareiras-limpadoras e 1 oficial de cociña.</p>
<p>Segundo.-A designación nominal do persoal que deberá cubri-los servicios mínimos fixados será feita pola delegada provincial da consellería e publicada no taboleiro de anuncios dos referidos centros.</p>
<p>Terceiro.-O incumprimento da obriga de atende-los servicios mínimos fixados nesta orde será sancionado de conformidade coa lexislación vixente.</p>
<p>Cuarto.-O disposto nesta orde non suporá limitación ningunha dos dereitos que a normativa reguladora da folga lle recoñece ó persoal na dita situación.</p>
<p>Santiago de Compostela, 21 de maio de 1999.</p>
<p>Manuela López Besteiro</p>
<p>Conselleira de Familia e Promoción do Emprego,</p>
<p>Muller e Xuventude</p>

