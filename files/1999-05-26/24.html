---
date: '1999-05-26'
id: '8992'
page: 6
number: 99
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 11 de maio de 1999, da Dirección Xeral de Calidade e Avaliación
  Ambiental, pola que se somete a información pública o estudio de efectos
  ambientais do proxecto de aproveitamento hidroeléctrico do río Navia
  denominado minicentral de Forcois, situado no termo municipal de Navia de
  Suarna (provincia de Lugo) e promovido por Hidroeléctrica de Forcois, S.L.
range: Resolución
url: 'https://www.xunta.gal/dog/Publicados/1999/19990526/Anuncio8992_gl.html'
---
<p>En cumprimento do disposto no artigo 2, punto 4º, do Decreto 327/1991, do 4 de outubro, de avaliación dos efectos ambientais para Galicia (DOG nº 199, do 15 de outubro), e durante o prazo de vinte días, o órgano ambiental someterá o estudio de efectos ambientais ó trámite de información pública, mediante anuncio no Diario Oficial de Galicia.</p>
<p>Na súa virtude,</p>
<p>RESOLVO:</p>
<p>1. Someter a información pública o estudio de efectos ambientais do proxecto de aproveitamento hidroeléctrico do río Navia denominado minicentral de Forcois, situado no concello de Navia de Suarna, provincia de Lugo, e promovido por Hidroeléctrica de Forcois, S.L.</p>
<p>2. Para os devanditos efectos informativos, poranse a disposición dos administrados exemplares nas seguintes dependencias:</p>
<p>* Dirección Xeral de Calidade e Avaliación Ambiental.</p>
<p>* Delegación Provincial da Consellería de Medio Ambiente da provincia de Lugo.</p>
<p>* Concello de Navia de Suarna.</p>
<p>3. As alegacións formularanse durante o dito prazo de vinte días contando a partir do día seguinte á publicación da presente resolución no Diario Oficial de Galicia.</p>
<p>Santiago de Compostela, 11 de maio de 1999.</p>
<p>Francisco Pan-Montojo González</p>
<p>Director xeral de Calidade e Avaliación Ambiental</p>

