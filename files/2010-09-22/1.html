---
date: '2010-09-22'
page: 16
number: 183
agency: CONSELLERÍA DE CULTURA E TURISMO
section: I. DISPOSICIÓNS XERAIS
title: >-
  Orde do 29 de xullo de 2010 pola que se designa o Órgano Estatístico Sectorial
  da Consellería de Cultura e Turismo.
range: Orde
---
<p>O Decreto 24/2008, do 21 de febreiro, regula os órganos estatísticos sectoriais da Administración da Comunidade Autónoma de Galicia e o procedemento para a súa designación. No punto 1 do seu artigo 2º establece que este órgano se integrará por unha ou varias unidades administrativas que se designarán por resolución da persoa titular do departamento no que se integre organicamente.</p>
<p>De conformidade co establecido nos artigos 1º, 2º, 3º e 7º do Decreto 24/2008, do 21 de febreiro,</p>
<p>DISPOÑO:</p>
<p>Primeiro.-Designar o Órgano Estatístico Sectorial da Consellería de Cultura e Turismo, que se integrará pola unidade administrativa cuxos datos a seguir se especifican:</p>
<p>a) Posto de traballo: Dirección do Instituto de Estudos Turísticos de Galicia.</p>
<p>b) Coordinadora ou coordinador: a persoa titular do posto de traballo que se designa.</p>
<p>c) Localización física: dependencias do Instituto de Estudos Turísticos de Galicia, na rúa Doutor Teixeiro 5, 4º, 15701, Santiago de Compostela.</p>
<p>Segundo.-Para os efectos do rexistro a que se refire o artigo 3º do Decreto 24/2008, do 21 de febreiro, o Instituto de Estudos Turísticos de Galicia comunicará ao Instituto Galego de Estatística os datos relativos á identidade da persoa que en cada momento ocupe o posto de traballo que se identifica no punto primeiro, que se nomeará seguindo os procedementos de provisión establecidos na normativa vixente.</p>
<p>Terceiro.-Formularase unha proposta de modificación da vixente relación de postos de traballo co obxecto de sinalar o carácter de órgano estatístico sectorial do devandito posto.</p>
<p>Santiago de Compostela, 29 de xullo de 2010.</p>
<p>Roberto Varela Fariña</p>
<p>Conselleiro de Cultura e Turismo</p>

