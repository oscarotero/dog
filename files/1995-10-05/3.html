---
date: '1995-10-05'
id: 4B06
page: 7
number: 192
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 5 de setembro de 1995, da Dirección Xeral de Ordenación
  Educativa e Centros, pola que se lle autoriza a implantación dun módulo
  profesional de nivel II, ó centro privado Santa Apolonia de Santiago de
  Compostela.
range: Resolución
url: 'https://www.xunta.gal/dog/Publicados/1995/19951005/Anuncio4B06_gl.html'
---
<p>Estudiada a proposta promovida ó amparo da Orde do 17 de marzo de 1995 (DOG do 10 de abril), pola que se dictan normas referentes á renovación da oferta de ensinanzas experimentais durante o curso 1995/1996, procede prosegui-la implantación anticipada das ensinanzas establecidas na Lei 1/1990, do 3 de outubro, de ordenación xeral do sistema educativo. É polo que esta dirección xeral,</p>
<p>RESOLVE:</p>
<p>Primeiro.-Autorizar ó centro privado Santa Apolonia de Santiago de Compostela, para o curso 1995/1996 o seguinte:</p>
<p>a) Reducción de 35 postos escolares da especialidade de prótese dental da rama sanitaria.</p>
<p>b) Autoriza-la implantación dun módulo profesional de nivel II, denominado auxiliar de enfermería, para 35 alumnos como máximo.</p>
<p>Segundo.-A implantación do módulo non supón un aumento de postos escolares autorizados, que non poderá ser superior a 120, entre a especialidade de prótese dental e o módulo de nivel II de auxiliar de enfermería.</p>
<p>Terceiro.-Antes do inicio das actividades lectivas correspondentes ás novas ensinanzas que se autorizan, o centro deberá acondicionar debidamente a aula-taller e adquiri-la totalidade de material didáctico necesario.</p>
<p>Cuarto.-O mencionado centro queda obrigado a adaptarse en canto o número de postos escolares ó disposto no Real decreto 1004/1991, do 14 de xuño, ó cumprimento da lexislación vixente e terá que solicita-la oportuna revisión cando exista modificación en calquera dos datos que se sinalan nesta resolución.</p>
<p>Santiago de Compostela, 5 de setembro de 1995.</p>
<p>Luis Framil Álvarez</p>
<p>Director xeral de Ordenación Educativa e Centros</p>
<p>Sra. Directora do Centro Privado Santa Apolonia de Santiago de Compostela</p>
<p>95-6212</p>

