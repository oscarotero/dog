---
date: '1995-10-05'
id: 4B0A
page: 7
number: 192
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 8 de setembro de 1995, da Dirección Xeral de Ordenación
  Educativa e Centros, pola que se autoriza impartir un ciclo de grao superior,
  denominado Desenvolvemento de Aplicacións Informáticas, ó centro privado
  Escuela de Informática Seresco de Vigo, Pontevedra.
range: Resolución
url: 'https://www.xunta.gal/dog/Publicados/1995/19951005/Anuncio4B0A_gl.html'
---
<p>Estudiada a proposta promovida ó amparo da Orde do 17 de marzo de 1995 (DOG do 10 de abril), pola que se dictan normas referentes á renovación da oferta de ensinanzas experimentais durante o curso 1995/1996, procede prosegui-la implantación anticipada das ensinanzas establecidas na Lei 1/1990, do 3 de outubro, de ordenación xeral do sistema educativo. É polo que esta dirección xeral,</p>
<p>RESOLVE:</p>
<p>Primeiro.-Autorizar ó centro privado Escola de Informática Seresco de Vigo, Pontevedra, para o curso 1995/1996 o seguinte:</p>
<p>a) Extinción do 1º curso de segundo grao da especialidade de informática de xestión, da rama administrativa e comercial.</p>
<p>b) Autoriza-la impartición do ciclo de garo superior denominado Desenvolvemento de Aplicacións Informáticas, para 30 alumnos como máximo.</p>
<p>Segundo.-A implantación do ciclo de grao superior non supón un aumento de postos escolares autorizados que, non poderá ser superior a 143, entre a especialidade de informática de xestión e o ciclo autorizado.</p>
<p>Terceiro.-O centro deberá axustarse ó establecido no artigo 32.2º parágrafo 2 do Real decreto 1004/1991, do 12 de xuño.</p>
<p>Cuarto.-O mencionado centro queda obrigado a adaptarse en canto ó número de postos escolares ó disposto no real decreto citado, ó cumprimento da lexislación vixente e terá que solicita-la oportuna revisión cando exista modificación en calquera dos datos que se sinalan nesta resolución.</p>
<p>Santiago de Compostela, 8 de setembro de 1995</p>
<p>Luis Framil Álvarez</p>
<p>Director xeral de Ordenación Educativa e Centros</p>
<p>Sra. Directora do Centro Privado Escola de Informática Seresco de Vigo, Pontevedra</p>
<p>95-06215</p>

