---
date: '2022-05-16'
id: G1991-020522-0001
page: 28863
number: 94
agency: >-
  Tribunal Superior de Xustiza de Galicia (Sala do Contencioso-Administrativo,
  Sección Segunda)
section: V. Administración de xustiza.
title: EDICTO (4555/2020).
range: Edicto
url: >-
  https://www.xunta.gal/dog/Publicados/2022/20220516/AnuncioG1991-020522-0001_gl.html
---
<p>Eu, Miguel Formoso Sobrado, letrado da Administración de xustiza da Sala do Contencioso-Administrativo do Tribunal Superior de Xustiza de Galicia, fago saber que no recurso contencioso-administrativo 4128/2016 desta sala, o Tribunal Supremo ditou a Sentenza 234/2022, do 23 de febreiro, firme, que resolveu definitivamente o recurso de casación nº 4555/2020, da Sección Quinta da Sala do Contencioso-Administrativo, interposto polos señores A.S.R. e M.J.S.R. contra a sentenza ditada por este tribunal e no que foi parte contra a que se recorreu o Concello de Ferrol, cuxa decisión, despois de reiterar a doutrina xurisprudencial establecida no seu fundamento xurídico quinto e de declarar casada e anulada a sentenza contra a que se recorreu, admitiu o recurso contencioso-administrativo e declarou a nulidade de pleno dereito do acordo do Pleno municipal do Concello de Ferrol, do 16 de decembro de 2015, polo que se aprobou definitivamente o Plan especial de protección e rehabilitación do barrio de Ferrol Vello. </p>
    <p>E para que conste e se publique no <em>Diario Oficial de Galicia</em>, segundo o disposto no artigo 107.2 da LXCA, expido e asino este edicto. </p>
    <p>A Coruña, 29 de abril de 2022</p>
    <footer><p>José Miguel Formoso Sobrado<br>Letrado da Administración de xustiza</p></footer>

