---
date: '2022-05-16'
id: L175-250422-0001
page: 28965
number: 94
agency: Concello de Sada
section: VI. Anuncios. b) Administración local.
title: >-
  ANUNCIO da aprobación inicial do Plan especial de reforma interior do camiño
  de Fiunchedo 1 APR-PERI-3.1.
range: Anuncio
url: >-
  https://www.xunta.gal/dog/Publicados/2022/20220516/AnuncioL175-250422-0001_gl.html
---
<p>A Xunta de Goberno Local, na súa sesión telemática ordinaria do 17 de marzo de 2022, adoptou, entre outros, o acordo que a seguir se transcribe literalmente na súa parte dispositiva:</p>
    <p>«2º. Tramitación do Plan especial de reforma interior do camiño de Fiunchedo 1 APR-PERI-3.1.</p>
    <p>1. Aprobar inicialmente o Plan especial de reforma interior do camiño de Fiunchedo 1 APR-PERI-3.1, promovido pola comunidade de propietarios do edificio situado no número 6 e 6-B do camiño de Fiunchedo e outros propietarios, coas seguintes condicións:</p>
    <p>1ª. O prazo para solicitar licenza de obras para a legalización da edificación existente será de 3 meses contados desde a aprobación do proxecto de compensación.</p>
    <p>2ª. As referencias ao capítulo V contidas nos artigos 25, 26, 27, 28, 29 e 30 da normativa do PERI entenderanse substituídas pola referencia ao título V da normativa do PXOM de Sada.</p>
    <p>3ª. O texto do número 3 do artigo 34 da normativa adaptarase ao disposto no artigo 70.7 do Regulamento da Lei do solo de Galicia.</p>
    <p>4ª. No texto do artigo 35 engadirase a condición de que o 30 % da superficie edificable será destinada a vivendas suxeitas a algún réxime de protección pública.</p>
    <p>2. Someter o plan aprobado inicialmente á información pública durante o prazo de dous meses, consonte o disposto no artigo 75.1.a) da Lei 2/2016, do 10 de febreiro, do solo de Galicia».</p>
    <p>O contido íntegro do plan especial aprobado pódese consultar no taboleiro de anuncios da sede electrónica do Concello de Sada: https://sede.sada.gal/opencms/es/informacion/ co título de Aprobación inicial do Plan especial de reforma interior do camiño de Fiunchedo 1.</p>
    <p>Sada, 25 de abril de 2022</p>
    <footer><p>Óscar Benito Portela Fernández<br>Alcalde</p></footer>

