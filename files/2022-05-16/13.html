---
date: '2022-05-16'
id: G0181-060522-0001
page: 28741
number: 94
agency: Axencia Galega de Infraestruturas
section: III. Outras disposicións.
title: >-
  RESOLUCIÓN do 6 de maio de 2022 pola que se dá publicidade á Resolución do 28
  de abril de 2022, pola que se encarga ao medio propio Empresa Pública de
  Servizos Agrarios Galegos, S.A. (Seaga) a roza, corta e acondicionamento de
  zonas verdes, retirada, esteladura ou amoreamento e venda da madeira das
  árbores situadas no dominio público das marxes das estradas de titularidade
  autonómica de Galicia (clave GA/22/043.02 AT/009/2022).
range: Resolución
url: >-
  https://www.xunta.gal/dog/Publicados/2022/20220516/AnuncioG0181-060522-0001_gl.html
---
<p>De conformidade co disposto no artigo 8 da Lei 19/2013, do 9 de decembro, de transparencia, acceso á información pública e bo goberno, dáse publicidade á seguinte encomenda coas seguintes características:</p>
    <p>Resolución do 28 de abril de 2022, da Axencia Galega de Infraestruturas, pola que se encomenda ao medio propio Empresa Pública de Servizos Agrarios Galegos, S.A. (Seaga) a roza, corta e acondicionamento de zonas verdes, retirada, esteladura ou amoreamento e venda da madeira das árbores situadas no dominio público das marxes das estradas de titularidade autonómica de Galicia.</p>
    <p>– Actividade: os traballos que se van realizar baixo a cobertura desta encomenda consistirán na roza de vexetación e arbustos e corta de árbores situados na zona de dominio público das estradas da Rede de estradas de Galicia, incluíndo o abatemento, retirada e/ou amoreamento de residuos e tamén a venda da madeira aproveitable. Ademais, realizaranse traballos de axardinamento de zonas verdes.</p>
    <p>– Natureza e alcance da xestión encomendada: encomenda de xestión a medio propio, ao ter a Empresa Pública de Servizos Agrarios Galegos, S.A. (Seaga) a consideración de medio propio e de servizo técnico da Administración xeral e do sector público autonómico de Galicia, ao abeiro do establecido nos artigos 10 e 47 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia: doce (12) meses.</p>
    <p>– Modalidade de financiamento: esta encomenda tramítase con cargo aos orzamentos da Axencia Galega de Infraestruturas para o ano 2022, aplicación orzamentaria 09.A1.512B.610.1.</p>
    <p>– Orzamento: 2.204.718,02 €.</p>
    <p>Santiago de Compostela, 6 de maio de 2022</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>

