---
date: '1995-01-23'
id: 8ED6
page: 726
number: 15
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 16 de xaneiro de 1995 pola que se convocan dous cursos de
  informática básica.
range: Resolución
url: 'https://www.xunta.gal/dog/Publicados/1995/19950123/Anuncio8ED6_gl.html'
---
<p>Dentro do programa de actividades da EGAP para 1994, e conforme as funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, anúnciase a convocatoria de dous cursos de informática básica que deberán desenvolverse conforme as seguintes bases:</p>
<p>Primeira.-Obxectivos.</p>
<p>Proporcionar uns coñecementos básicos de informática que permitan o manexo do ordenador persoal nun contexto ofimático.</p>
<p>Segundo.-Destinatarios.</p>
<p>Persoal de administración da Xunta de Galicia, do Parlamento e do Consello de Contas, con preferencia para o que estea traballando con ordenadores persoais compatibles e careza de preparación adecuada. Estas circunstancias deberán acreditarse no momento de solicita-lo curso, mediante certificación do xefe do centro directivo de dependencia do solicitante.</p>
<p>Cuarta.-Contido básico.</p>
<p>Informática básica. MS-DOS sistema operativo. Contorno operativo Windows.</p>
<p>Quinta.-Solicitudes.</p>
<p>O persoal que reúna os requisitos esixidos nesta convocatoria deberá presentar, cuberta en tódolos epígrafes que lles corresponda, a instancia e o currículum segundo o modelo anexo. A dita documentación dirixirase á EGAP. Polígono das Fontiñas, s/n. 15703 Santiago de Compostela e presentarase en calquera das oficinas previstas na normativa vixente.</p>
<p>Sexta.-Publicación.</p>
<p>A EGAP publicará as listas dos seleccionados no seu taboleiro de anuncios, no da Consellería da Presidencia e Administración Pública e nos das delegacións provinciais desta consellería, sen prexuízo de llelo comunicar directamente ós interesados para que poidan obte-lo permiso de asistencia.</p>
<p>Sétima.-Asistencia e certificados de participación.</p>
<p>É obrigatoria a asistencia a tódalas sesións do curso. Toda inasistencia a clase deberá ser xustificada debidamente polo interesado, sen excede-lo 15%, aínda que sexa xustificada, impedirá a expedición do certificado.</p>
<p>Oitava.-Modificacións.</p>
<p>A EGAP poderá modifica-lo desenvolvemento e mailos contidos dos cursos anunciados para adaptalos ás necesidades da administración e as continxencias que poidan xurdir.</p>
<p>Novena.-Prazo de presentación.</p>
<p>O prazo de presentación de instancias será de 20 días contados desde o seguinte ó da publicación desta resolución no DOG.</p>
<p>Santiago de Compostela, 16 de xaneiro de 1995.</p>
<p>Jaime Rodríguez-Arana Muñoz</p>
<p>Director da Escola Galega de Administración</p>
<p>Pública</p>

