---
date: '1995-01-23'
id: 8ED2
page: 724
number: 15
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 9 de xaneiro de 1995 pola que se anuncia a celebración dunhas
  xornadas sobre medio ambiente e saúde.
range: Resolución
url: 'https://www.xunta.gal/dog/Publicados/1995/19950123/Anuncio8ED2_gl.html'
---
<p>Dentro das actividades que vai realiza-la EGAP en 1995 e conforme as funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócanse unhas xornadas sobre medio ambiente e saúde que deberán desenvolverse segundo as seguintes bases:</p>
<p>1.-Obxectivos.</p>
<p>Integración da dimensión ambiental na formación de responsables políticos e técnicos da Administración local galega que desenvolvan a súa actividade nas áreas de medio ambiente e saúde.</p>
<p>2. Destinatarios.</p>
<p>Fundamentalmente, políticos e técnicos da Administración local ou autonómica, así como profesionais libres que desenvolvan a súa actividade nas áreas obxecto de estudio.</p>
<p>3. Desenvolvemento.</p>
<p>-Duración: 13 horas.</p>
<p>-Horario: venres, mañá e tarde, e sábado pola mañá.</p>
<p>-Lugares e datas:</p>
<p>Carballo (A Coruña), 10-11 febreiro.</p>
<p>Lourenzá (Lugo), 3-4 marzo.</p>
<p>Xinzo de Limia (Ourense), 31 marzo-1 abril.</p>
<p>Lalín (Pontevedra), 28-29 abril.</p>
<p>Monforte de Lemos (Lugo), 2-3 xuño.</p>
<p>O Carballiño (Ourense), 30 xuño-1 xullo.</p>
<p>Tui (Pontevedra), 22-23 setembro.</p>
<p>Padrón (A Coruña), 6-7 outubro.</p>
<p>4. Dereitos de inscrición.</p>
<p>Fíxanse en 10.000 ptas. Terá dereito a unha reducción do 40% o persoal ó servicio de calquera administración pública.</p>
<p>O aboamento efectuarase mediante cheque nominativo ou transferencia á conta corrente da EGAP da Caixa Galicia na oficina de organismos de Santiago de Compostela, conta restrinxida número 2091-0388311000520. O xustificante do pagamento deberase xuntar á solicitude.</p>
<p>Os dereitos de inscrición, unha vez ingresados, unicamente se lles reintegrarán ós interesados se estes, cunha antelación mínima de cinco días con respecto á data de inicio da actividade, manifestan por escrito a súa renuncia a participar nela.</p>
<p>5. Prazo.</p>
<p>O prazo de inscrición nas xornadas finaliza, segundo a localidade, 15 días antes do seu comezo.</p>
<p>6. Tramitación de solicitudes.</p>
<p>As solicitudes irán dirixidas ó director da Escola Galega de Administración Pública, polígono das Fontiñas, r/ Madrid, 2-4, 15703 Santiago de Compostela, segundo o modelo que figura como anexo</p>
<p>a esta convocatoria, e presentaranse no rexistro xeral da EGAP, ou por calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común, xuntando en todo caso resgardo do ingreso e certificación expedida polo órgano competente na que conste a condición de estar prestando servicios na administración, no caso de ter dereito a bonificación.</p>
<p>7. Número de prazas.</p>
<p>Limitado á capacidade do local.</p>
<p>As prazas adxudicaranse por rigorosa orde de entrada no rexistro sempre que se teñan acreditados tódolos requisitos para a inscrición no momento de presentación da solicitude. A admisión comunicarase directamente ós interesados oito días antes do comezo da actividade.</p>
<p>8. Inscricións fóra de prazo.</p>
<p>Só se admitirán se quedasen prazas baleiras e sempre que se cumpran os requisitos xerais antes indicados.</p>
<p>9. Modificacións.</p>
<p>A EGAP reserva para si a facultade de interpretar e resolve-las incidencias que puidesen xurdir no desenvolvemento das xornadas así como a de cancelalas se o escaso número de solicitudes non xustificase a súa realización.</p>
<p>10. Certificado de asistencia.</p>
<p>Outorgaráselles certificado de asistencia ós alumnos que participen con regularidade nas xornadas programadas cando a súa inasistencia non sexo igual ou superior ó 15% das horas lectivas programadas. A superación deste límite, sexo cal sexo a causa, imposibilitará a expedición do certificado e dará lugar á baixa con perda de tódolos dereitos.</p>
<p>11. Profesorado.</p>
<p>Estará integrado por expertos nos sectores de medio ambiente e saúde pertencentes á Administración autonómica e a empresa, así como profesores das universidades galegas.</p>
<p>12. Contido.</p>
<p>Ruído ambiental: prevención e loita. Contaminación das augas, abastecemento hídrico e saneamento de augas residuais. Residuos agrarios e gandeiros. Residuos sólidos urbanos. Estudios de avaliación de impacto ambiental. Conservación do medio ambiente natural. Competencias municipais en materia de medio ambiente: lexislación actual.</p>
<p>Xaime Rodríguez-Arana Muñoz</p>
<p>Director da Escola Galega de Administración</p>
<p>Pública</p>

