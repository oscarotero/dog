---
date: '2023-01-18'
id: V0653-281222-0003
page: 6957
number: 12
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ANUNCIO do 28 de decembro de 2022, da Xefatura Territorial de Pontevedra, polo
  que se notifica o traslado da folla de valoración dos bens e dereitos
  afectados pola execución do proxecto Reforma LMTA LAL803 no Castelo, Cepeiras,
  Candelas e Erbo, realizada pola empresa beneficiara da expropiación.
range: Anuncio
url: >-
  https://www.xunta.gal/dog/Publicados/2023/20230118/AnuncioV0653-281222-0003_gl.html
---
<p>Para dar cumprimento ao disposto no artigo 44 da Lei 39/2015, do 1 de outubro, do procedemento administrativo común das administracións públicas, segundo o cal a publicación no <em>Boletín Oficial del</em> Estado resulta preceptiva «cando os interesados nun procedemento sexan descoñecidos, se ignore o lugar da notificación ou ben, tentada esta, non se puidese efectuar …», mediante o presente anuncio notifícase que a empresa beneficiaria da expropiación trasladou as follas de valoración dos bens e dereitos afectados pola instalación eléctrica denominada Reforma LMTA LAL803 no Castelo, Cepeiras, Candelas e Erbo, que figuran no cadro anexo.</p>
    <p>As persoas interesadas poderán presentar, no prazo de 10 días, contados desde o seguinte ao da publicación deste anuncio, escrito no que acepten ou rexeiten a folla de valoración da empresa beneficiaria; no segundo caso, terán dereito a facer as alegacións que consideren oportunas, empregando os métodos de valoración que xulguen máis convenientes para xustificar a súa valoración e, así mesmo, achegar as probas que consideren oportunas na xustificación de ditas alegacións.</p>
    <p>Vigo, 28 de decembro de 2022</p>
    <footer><p>Beatriz López del Olmo<br>Xefa territorial de Pontevedra</p></footer>
    <h2>ANEXO</h2>
    <p>Expediente: IN407A 2021/56-4.</p>
    <p>Entidade beneficiaria: UFD Distribución Electricidad, S.A.</p>
    <p>Denominación da instalación: Reforma LMTA LAL803 no Castelo, Cepeiras, Candelas e Erbo.</p>
    <p>Concello: Lalín.</p>
    <table>
     <tbody>
      <tr>
       <td>Predio</td>
       <td>Refª catastral</td>
       <td>Lugar</td>
       <td>Titular</td>
      </tr>
      <tr>
       <td>15</td>
       <td>2807407NH320N0001IU</td>
       <td>O Barreirón-Palmou</td>
       <td>Hros. José Taboada</td>
      </tr>
     </tbody>
    </table>

