---
date: '2023-01-18'
id: G1684-281222-0001
page: 7036
number: 12
agency: Mancomunidade de Concellos da Comarca de Verín
section: VI. Anuncios. b) Administración local.
title: >-
  ANUNCIO de convocatoria do proceso de estabilización do emprego temporal para
  cubrir varias prazas.
range: Anuncio
url: >-
  https://www.xunta.gal/dog/Publicados/2023/20230118/AnuncioG1684-281222-0001_gl.html
---
<p>Mediante a Resolución da Presidencia, do 22 de decembro de 2022, aprobáronse as bases e a convocatoria para cubrir as prazas incluídas na convocatoria do proceso de estabilización do emprego temporal da Mancomunidade de Concellos da Comarca de Verín (Ourense).</p>
    <p>No <em>Boletín Oficial</em> da provincia de Ourense número 296, do 28 de decembro de 2022, publicáronse integramente a convocatoria e as bases de selección do proceso selectivo para a provisión das seguintes prazas da oferta de emprego público, mediante o sistema de concurso-oposición:</p>
    <p>– 1 psicólogo/a de atención temperá, persoal laboral fixo.</p>
    <p>– 1 pedagogo/a de atención temperá, persoal laboral fixo.</p>
    <p>– 1 terapeuta da linguaxe de atención temperá, persoal laboral fixo.</p>
    <p>– 1 psicólogo/a de atención primaria, persoal laboral fixo.</p>
    <p>– 4 traballadores/as sociais, persoal laboral fixo.</p>
    <p>– 3 auxiliares administrativos/as, persoal laboral fixo.</p>
    <p>– 2 condutores/as de tractor con rozadora, persoal laboral fixo.</p>
    <p>– 1 limpador/a, persoal laboral fixo.</p>
    <p>– 1 educador/a social, persoal laboral fixo.</p>
    <p>– 1 psicólogo/a director/a do CIM, persoal laboral fixo.</p>
    <p>– 1 orientador/a laboral, persoal laboral fixo.</p>
    <p>– 1 axente de emprego e desenvolvemento local, persoal laboral fixo.</p>
    <p>O prazo de presentación de solicitudes será de vinte (20) días hábiles, contados desde o seguinte ao da publicación do anuncio da convocatoria no <em>Boletín Oficial del Estado</em>.</p>
    <p>Os sucesivos anuncios referentes a esta convocatoria, cando procedan de conformidade coas bases, publicaranse no <em>Boletín Oficial</em> da provincia de Ourense e na sede electrónica da Mancomunidade de Concellos da Comarca de Verín (https://mancoverin.sedelectronica.gal/info.0), nos termos establecidos nas bases.</p>
    <p>Verín, 28 de decembro de 2022</p>
    <footer><p>José Luis Suárez Martínez<br>Presidente da Mancomunidade de Concellos da Comarca de Verín</p></footer>

