---
date: '2023-01-18'
id: G0597-130123-0001
page: 6923
number: 12
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 12 de xaneiro de 2023 pola que se establecen a data, a hora e o
  lugar para realizar o sorteo público a que se refire o artigo 9 do Regulamento
  de selección de persoal da Administración da Comunidade Autónoma de Galicia.
range: Resolución
url: >-
  https://www.xunta.gal/dog/Publicados/2023/20230118/AnuncioG0597-130123-0001_gl.html
---
<p>De acordo co disposto no artigo 9 do Regulamento de selección de persoal da Administración da Comunidade Autónoma de Galicia, aprobado polo Decreto 95/1991, do 20 de marzo, con anterioridade á convocatoria dos procesos de selección que deriven da oferta de emprego público e con validez para todas elas, a consellería competente en materia de función pública determinará, mediante un único sorteo público, realizado logo de anuncio no <em>Diario Oficial de Galicia</em>, a orde de actuación das persoas aspirantes en todas as probas selectivas de ingreso que teñan lugar durante o ano. O resultado deste sorteo deberá recollerse en cada convocatoria.</p>
    <p>De conformidade co devandito artigo, co obxecto de determinar a orde de actuación das persoas aspirantes nos procesos de selección que deriven da oferta de emprego público correspondente ao ano 2023, esta consellería </p>
    <h2>RESOLVE:</h2>
    <p>Realizar en acto público o sorteo referido no parágrafo anterior o día 23 de xaneiro de 2023, ás 10.00 horas, no salón de actos número 2 (pequeno) da Vicepresidencia Segunda e Consellería de Presidencia, Xustiza e Deportes, Edificio Administrativo San Caetano, Santiago de Compostela.</p>
    <p>Santiago de Compostela, 12 de xaneiro de 2023</p>
    <footer><p>O conselleiro de Facenda e Administración Pública<br>P.D. (Orde do 8.1.2020, DOG núm. 16, do 24 de xaneiro)<br>José María Barreiro Díaz<br>Director xeral da Función Pública</p></footer>

