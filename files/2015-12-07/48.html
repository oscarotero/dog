---
date: '2015-12-07'
id: L239-101115-0002
page: 46085
number: 233
agency: Concello do Porriño
section: VI. Anuncios. b) Administración local.
title: >-
  ANUNCIO de exposición pública da aprobación inicial do plan parcial do SUR
  PPI-1 do concello do Porriño.
range: Anuncio
url: >-
  https://www.xunta.gal/dog/Publicados/2015/20151207/AnuncioL239-101115-0002_gl.html
---
<p>A alcaldesa do Concello do Porriño, Eva García de la Torre, o 3 de novembro de 2015 aprobou inicialmente o plan parcial do SUR PPI-1, mediante acordo que ten o seguinte contido literal.</p>
    <p>«1º. Aprobar inicialmente o plan parcial do solo urbanizable delimitado SUR PPI-1.</p>
    <p>2º. Someter o expediente a información pública durante un prazo de dous meses mediante anuncio que se publicará no Diario Oficial de Galicia e en dous xornais de maior circulación da provincia, notificándollelo aos propietarios de todos os terreos afectados e aos concellos limítrofes.</p>
    <p>3º. Remitir un exemplar do plan parcial á Confederación Hidrográfica para emisión de informe preceptivo no prazo dun mes.</p>
    <p>4º. Someter o expediente a consultas por un prazo de dous meses dando comunicacion aos organismos que deseguido se relacionan e que foron expresamente citados no documento de referencia elaborado pola Dirección Xeral de Desenvolvemento Sostible:</p>
    <p>– Confederación Hidrográfica do Miño-Sil.</p>
    <p>– Dirección Xeral de Aviación Civil.</p>
    <p>– Secretaría Xeral de Calidade e Avaliación Ambiental, Subdirección Xeral de Avaliación Ambiental.</p>
    <p>– Instituto de Estudos do Territorio.</p>
    <p>– Dirección Xeral de Mobilidade.</p>
    <p>– Dirección Xeral de Conservación da Natureza.</p>
    <p>– Augas de Galicia.</p>
    <p>– Dirección Xeral do Patrimonio Cultural.</p>
    <p>– Secretaría Xeral do Medio Rural e Montes.</p>
    <p>– Dirección Xeral de Industria, Enerxía e Minas.</p>
    <p>– Deputación Provincial de Pontevedra.</p>
    <p>– Federación Ecoloxista Galega.</p>
    <p>– Federación Galega de Medioambiente.</p>
    <p>– Fundación Galicia Sustentable.</p>
    <p>– Universidade de Vigo. Departamento de Xeociencia Mariña e Ordenación do Territorio.</p>
    <p>5º. Suspender o otorgamento de licenzas de edificación, parcelación e derruba no ámbito do plan parcial do SUR PPI-1.</p>
    <p>6º. Dar conta desta resolución ao Pleno da Corporación na próxima sesión plenaria que se convoque».</p>
    <p>O que se fai público para xeral coñecemento, para que os interesados presenten as alegacións, reclamacións e suxestións que coiden convenientes, durante o prazo de dous meses contados a partir da data de publicación no Diario Oficial de Galicia.</p>
    <p>O Porriño, 4 de novembro de 2015</p>
    <footer><p>Eva García de la Torre<br>Alcaldesa</p></footer>

