---
date: '2016-07-15'
id: G0007-210616-0012
page: 30867
number: 134
agency: Xulgado do Social número 3 de Santiago de Compostela
section: V. Administración de xustiza.
title: EDICTO (ETX 50/2016).
range: Edicto
url: >-
  https://www.xunta.gal/dog/Publicados/2016/20160715/AnuncioG0007-210616-0012_gl.html
---
<p>Eu, Susana Varela Amboage, letrada da Administración de Xustiza do Xulgado do Social número 3 de Santiago de Compostela, fago saber que no procedemento de execución de títulos xudiciais 50/2016 deste xulgado do social, seguidos por instancia de José Antonio Baña Martínez contra a empresa Nova Albariza, S.L., Gallega de Servicios Despiece, Reparto y Restauración, S.L., sobre despedimento, se ditou a seguinte resolución cuxa parte dispositiva se xunta:</p>
    <p>Dispoño:</p>
    <p>1º. Declarar extinguida, desde o día de hoxe, a relación laboral que vinculaba a José Antonio Baña Martínez coas empresas Gallega de Servicios de Despiece, Reparto y Restauración, S.L. e Nova Albariza, S.L., e condeno as executadas, conxunta e solidariamente, ao aboamento da cantidade de 24.888,84 € en concepto de indemnización e de 18.574,76 € en concepto de salarios de tramitación (cifras, ambas as dúas, nas cales deben entenderse xa incluídas as que foron obxecto de respectivas condenas na sentenza). Os ditos importes devindicarán, a partir de hoxe e ata o seu completo aboamento, os xuros moratorios procesuais que explicita o artigo 576 da LAC.</p>
    <p>2º. Condenar o Fondo de Garantía Salarial, na súa condición de responsable legal subsidiario, a estar e pasar pola condena imposta á entidade codemandada no parágrafo que antecede.</p>
    <p>Notifíqueselles esta resolución ás partes e fágaselles saber que, contra ela, cabe interpor recurso de reposición no prazo de 3 días e ante este mesmo órgano xurisdicional.</p>
    <p>Así o acorda, manda e asina Javier Fraga Mandián, xuíz substituto deste xulgado. Dou fe.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>E para que lle sirva de notificación en legal forma a Nova Albariza, S.L., Gallega de Servicios Despiece Reparto y Restauración, S.L., en ignorado paradoiro, expido a presente para a súa inserción no DOG.</p>
    <p>Santiago de Compostela, 21 de xuño de 2016</p>
    <footer><p>A letrada da Administración de xustiza</p></footer>

