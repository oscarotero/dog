---
date: '2016-07-15'
id: G2347-220616-0001
page: 30858
number: 134
agency: Xulgado do Social número 4 da Coruña
section: V. Administración de xustiza.
title: EDICTO (328/2016).
range: Edicto
url: >-
  https://www.xunta.gal/dog/Publicados/2016/20160715/AnuncioG2347-220616-0001_gl.html
---
<p>Eu, Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos número 328/2016 por instancia de Celia Zas Iglesias contra Paynar Textil y Moda, S.L. e o Fondo de Garantía Salarial, sobre despedimento, nos cales se ditou sentenza o 16 de xuño de 2016 que, copiada nos particulares necesarios, di así:</p>
    <p>«Resolución:</p>
    <p>Estímase parcialmente a demanda formulada por Celia Zas Iglesias fronte á empresa Paynaf Textil y Moda, S.L., con intervención do Fondo de Garantía Salarial e, en consecuencia:</p>
    <p>– Declárase improcedente o despedimento efectuado pola demandada Paynaf Textil y Moda, S.L. á demandante.</p>
    <p>– Enténdese, ante a imposibilidade de readmisión, feita a opción pola indemnización.</p>
    <p>– Declárase a extinción, con data da presente resolución, da relación laboral que unía a demandante coa empresa Paynaf Textil y Moda, S.L.</p>
    <p>– Condénase Paynaf Textil y Moda, S.L. a aboar a Celia Zas Iglesias en concepto de indemnización a cantidade de catro mil cincocentos oitenta e nove euros con vinte e tres céntimos de euro (4.589,23 euros), así como, en concepto de salarios de tramitación, a cantidade de cinco mil cincocentos doce euros con trece céntimos de euro (5.512,13 euros).</p>
    <p>– Condénase Paynaf Textil y Moda, S.L. a aboar a Celia Zas Iglesias en concepto de cantidades salariais a de dous mil novecentos noventa e nove euros con dous céntimos de euro (2.999,02 euros).</p>
    <p>Notifíquese a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, abondando a manifestación da parte ou do seu avogado, graduado social colexiado ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña».</p>
    <p>E para que conste, para os efectos da súa publicación no <em>Diario Oficial de Galicia</em> co fin de que sirva de notificación en forma a empresa Paynaf Textil y Moda, S.L. expido e asino o presente edicto.</p>
    <p>A Coruña, 22 de xuño de 2016</p>
    <footer><p>A secretaria xudicial</p></footer>

