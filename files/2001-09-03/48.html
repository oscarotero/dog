---
date: '2001-09-03'
id: E1B6
page: 11
number: 170
agency: CONCELLO DE ORDES
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2001/20010903/AnuncioE1B6_gl.html'
---
<p>A Comisión Municipal de Goberno deste concello, na sesión ordinaria do día vintesete de xuño de 2001, aprobou definitivamente o proxecto de reparcelación da unidade de execución 13, conforme o acordo que, transcrito literalmente, di:</p>
<p>«Aprobado incialmente o proxecto de reparcelación da unidade de execución 13 na sesión da Comisión Municipal de Goberno do 4-10-2000 e sometido a información pública mediante anuncio publicado no DOG, no diario El Correo Gallego e no taboleiro de anuncios do concello e notificado individualmente ós propietarios afectados, presentáronse 12 alegacións que recibiron o informe dos servicios técnicos municipais, das que se estimaron 9 e desestimaron 3. Transcorrido o prazo de audiencia presentan de novo alegacións Elvira Vázquez Raña, Eusebio del Río Gómez, Rafael Barreiro Pedreira e Ramiro Villaverde Martínez.</p>
<p>De conformidad co establecido no artigo 110 do Regulamento de xestión urbanística, a Comisión Municipal de Goberno, acorda:</p>
<p>1. Desestima-las alegacións presentadas por Elvira Vázquez Raña, Eusebio del Río Gómez, Rafael Barreiro Pedreira e Ramiro Villaverde Martínez, segundo os informes técnicos emitidos ó respecto.</p>
<p>2. Aprobar definitivamente o proxecto de reparcelación da unidade de execución 13, coas rectificacións derivadas da estimación das alegacións presentadas.</p>
<p>3. Publica-las aprobación definitiva no Diario Oficial de Galicia, no taboleiro de edictos do concello e nun xornal da provincia.</p>
<p>4. Notificar este acordo a tódolos interesados e remitir unha copia ó organismo competente da Comunidade Autónoma.</p>
<p>5. Requiri-los interesados para formaliza-la reparcelación mediante escritura pública ou documento administrativo cos requisitos establecidos no artigo 113 do Regulamento de xestión urbanística e inscrición no Rexistro da Propiedade.</p>
<p>6. Faculta-lo alcalde, para que, en nome da corporación, interveña na formalización do acordo de aprobación definitiva da reparcelación».</p>
<p>Contra este acordo de aprobación definitiva, que pon fin á vía amidnistrativa, poderá interpor recurso contencioso-administrativo ante a seccióin correspondente da Sala do Contencioso-Administrativo do Tribunal Superior de Xustiza de Galicia, no prazo de dous meses, contados desde o día seguinte ó da publicación deste anuncio, logo de comunicación a este concello, sen prexuízo da interposición de recurso potestativo de reposición na forma e cos requisitos que se recollen nos artigos 116 e 117 da Lei 30/1992 modificada pola Lei 1999, do 13 de xaneiro.</p>
<p>Podrá interpoñer calquera outro que estime procedente.</p>
<p>Ordes, 9 de xullo de 2001.</p>
<p>O alcalde</p>
<p>Rubricado</p>

