---
date: '2013-12-18'
id: G2358-271113-0001
page: 48714
number: 241
agency: Xulgado do Social número 1  de Lugo
section: V. Administración de xustiza.
title: EDICTO (941/2012).
range: Edicto
url: >-
  https://www.xunta.gal/dog/Publicados/2013/20131218/AnuncioG2358-271113-0001_gl.html
---
<p>Rafael González Alió, secretario xudicial do Xulgado do Social número 1 de Lugo, fai saber que no procedemento 941/2012 deste xulgado do social, seguido por instancia de Yolanda Fontal Busto contra Erasmo Pérez González e o Fondo de Garantía Salarial sobre reclamación de cantidade, se ditou sentenza coa seguinte resolución:</p>
    <p>«Que, estimando a demanda interposta por Yolanda Fontal Busto, representada pola letrada Sra. Fontal Caldeiro, contra a empresa Erasmo Pérez González, que non compareceu malia estar citada en legal forma, e con intervención do Fondo de Garantía Salarial (Fogasa), representado polo letrado Sr. Linares Ferrer, debo condenar e condeno a expresada empresa demandada a lle aboar á parte demandante a cantidade de catro mil trescentos vinte euros con vinte e nove céntimos (4.320,29) máis o 10 % por mora.</p>
    <p>Isto sen prexuízo da ulterior responsabilidade que poida ter o Fondo de Garantía Salarial (Fogasa) nos casos legalmente previstos.</p>
    <p>Notifíquese esta sentenza ás partes, coa advertencia de que contra ela cabe interpor recurso de suplicación ante a Sala do Social do Tribunal Superior de Xustiza de Galicia, dentro dos cinco días seguintes ao da súa notificación, por conduto deste xulgado, ante o cal deberá ser anunciado tal propósito mediante comparecencia ou por escrito e cos demais requisitos exixidos nos artigos 191 e seguintes da Lei reguladora da xurisdición social».</p>
    <p>E para que sirva de notificación en forma a Erasmo Pérez González, en ignorado paradoiro, expido e asino este edicto.</p>
    <p>Lugo, 25 de novembro de 2013</p>
    <footer><p>O secretario xudicial</p></footer>

