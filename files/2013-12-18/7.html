---
date: '2013-12-18'
id: C141-101213-0001
page: 48543
number: 241
agency: Portos de Galicia
section: III. Outras disposicións.
title: >-
  RESOLUCIÓN do 3 de decembro de 2013 pola que se dá publicidade á encomenda de
  xestión á Empresa de Transformación Agraria, S.A. (Tragsa) para a realización
  das obras definidas no proxecto do acceso ao porto de Raxó.
range: Resolución
url: >-
  https://www.xunta.gal/dog/Publicados/2013/20131218/AnuncioC141-101213-0001_gl.html
---
<p>De conformidade co previsto no artigo 8.4 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á encomenda de xestión da entidade pública Portos de Galicia á Empresa de Transformación Agraria, S.A. (Tragsa) para a realización das obras definidas no proxecto do acceso ao porto de Raxó, coas seguintes características:</p>
    <p>– Actividade. Tragsa asistirá o órgano de contratación na execución das obras do proxecto de referencia.</p>
    <p>– Natureza e alcance da xestión encomendada. Esta encomenda ten natureza intrasubxectiva ao ter Tragsa a consideración de medio propio instrumental e técnico da Comunidade Autónoma de Galicia e dos organismos dependentes dela, segundo o disposto no artigo 3 do Real decreto 371/1999, do 5 de marzo, que regula o réxime xurídico de Tragsa, e co acordo do Consello da Xunta de Galicia, polo que toma participación no accionado dela.</p>
    <p>– O orzamento total da encomenda de xestión é de 105.349,88 euros (IVE excluído).</p>
    <p>– Prazo de vixencia. O prazo de execución dos traballos obxecto da encomenda de xestión será de catro meses, a partir do día seguinte á data da acta de comprobación de implantación das ditas obras.</p>
    <p>– Data de formalización. 10 de xuño de 2013.</p>
    <p>Santiago de Compostela, 3 de decembro de 2013</p>
    <footer><p>José Juan Durán Hermida<br>Presidente de Portos de Galicia</p></footer>

