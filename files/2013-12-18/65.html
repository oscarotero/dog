---
date: '2013-12-18'
id: L451-271113-0001
page: 48798
number: 241
agency: Concello de Ribadeo
section: VI. Anuncios. b) Administración local.
title: >-
  ANUNCIO de información pública sobre a aprobación inicial de estudo de
  detalle.
range: Anuncio
url: >-
  https://www.xunta.gal/dog/Publicados/2013/20131218/AnuncioL451-271113-0001_gl.html
---
<p>Aprobado inicialmente o 22 de novembro de 2013 o estudo de detalle redactado por instancia de Ignacio Saper Cimorra, referido ao restablecemento da aliñación orixinal do muro perimetral dos predios situados na rúa Ibáñez, 29-31 desta vila, co obxecto de completar e/ou reaxustar as aliñacións e rasantes, ordenar os volumes edificables e concretar as condicións estéticas e de composición da edificación complementarias do planeamento.</p>
    <p>En cumprimento da Resolución da Alcaldía do 22 de xaneiro de 2013 e do artigo 86.2 da Lei 9/2002, do 30 de decembro, de ordenación urbanística e protección do medio rural de Galicia, sométese o expediente a información pública por un prazo de trinta días contados desde o día seguinte ao de publicación deste anuncio no <em>Diario Oficial de Galicia</em>.</p>
    <p>Durante o período de información pública quedará o expediente á disposición de calquera que queira examinalo, para os efectos de que se presenten as alegacións e suxestións que se consideren pertinentes.</p>
    <p>A aprobación inicial do estudo de detalle comporta a suspensión do outorgamento de licenzas no ámbito afectado por el, suspensión que se extinguirá coa aprobación definitiva do estudo de detalle.</p>
    <p>Ribadeo, 22 de novembro de 2013</p>
    <footer><p>Fernando Suárez Barcia<br>Alcalde</p></footer>

