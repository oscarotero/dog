---
date: '2013-12-18'
id: L130-131213-0001
page: 48790
number: 241
agency: Concello da Coruña
section: VI. Anuncios. b) Administración local.
title: ANUNCIO de aprobación inicial de estudo de detalle (expediente 631/282/2013).
range: Anuncio
url: >-
  https://www.xunta.gal/dog/Publicados/2013/20131218/AnuncioL130-131213-0001_gl.html
---
<p>A Xunta de Goberno Local, na sesión que tivo lugar o día 29 de novembro de 2013, adoptou o acordo de aprobar inicialmente o estudo de detalle de ordenación de volumes para a parcela con referencia catastral 8777701NH4987N0001ZY, situada na rúa Londres, 2, na Coruña para a reforma e ampliación do Hospital Santa Teresa ( Grupo Quirón), presentado a trámite por Pedro Rico Pérez, en calidade de director xerente do Instituto Policlínico Santa Teresa, S.A.</p>
    <p>En cumprimento do artigo 86.2 da Lei 9/2002, do 30 de decembro, de ordenación urbanística e protección do medio rural de Galicia, o estudo de detalle sométese a información pública polo prazo de vinte días hábiles, que se contarán desde o día seguinte ao da última publicación no DOG ou na prensa local, para que calquera interesado poida consultalo e formular, de ser o caso, as alegacións que considere oportunas.</p>
    <p>A documentación do estudo de detalle pode consultarse no Departamento de Planeamento da Área de Urbanismo (praza de Indalecio Prieto, 1-3), en horario horario laboral de luns a venres, así como na páxina web do Concello www.coruna.es/urbanismo</p>
    <p>A Coruña, 4 de decembro de 2013</p>
    <footer><p>César de Jesús Otero Grille<br>Director de Urbanismo</p></footer>

