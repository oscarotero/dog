---
date: '2019-08-08'
id: G2018-310719-0001
page: 36180
number: 150
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 31 de xullo de 2019 pola que se aproba e se fai pública a
  listaxe definitiva de persoas admitidas e excluídas e se convoca a persoa
  aspirante que deberá realizar o primeiro exercicio (probas de lingua galega)
  do proceso selectivo, para acceso á escala técnica superior de administración,
  subgrupo A1, desta universidade, pola quenda de promoción interna.
range: Resolución
url: >-
  https://www.xunta.gal/dog/Publicados/2019/20190808/AnuncioG2018-310719-0001_gl.html
---
<p>Mediante Resolución reitoral do 29 de novembro de 2018 (DOG do 30 de novembro) convocáronse probas selectivas para cubrir 3 prazas na escala técnica superior de administración da USC, subgrupo A1, pola quenda de promoción interna.</p>
    <p>Mediante Resolución reitoral do 26 de abril de 2019 (DOG do 13 de maio) nomeouse o tribunal cualificador e aprobouse a relación provisional de persoas aspirantes admitidas e excluídas nas mencionadas probas selectivas, e fixouse un prazo para emendar os defectos que motivaron a exclusión ou omisión.</p>
    <p>Mediante Resolución do 28 de xuño de 2019 (DOG do 9 de xullo) realízanse modificacións aos nomeamentos do tribunal cualificador das probas selectivas.</p>
    <p>Rematado o prazo de reclamacións indicado anteriormente e consonte o establecido na base 4.4 da convocatoria,</p>
    <h2>resolvo:</h2>
    <p>Primeiro. Declarar aprobada e facer pública a listaxe definitiva de persoas admitidas e excluídas pola quenda de promoción interna ás citadas probas.</p>
    <p>Segundo. Indicar que a listaxe definitiva de persoas aspirantes admitidas e excluídas está exposta no taboleiro electrónico da USC, nos taboleiros de anuncios da Reitoría, da Casa da Balconada, do Edificio de Servizos Administrativos e Biblioteca Intercentros e na web: https://www.usc.es/gl/servizos/plan_pas/convocatorias.html</p>
    <p>Terceiro. Convocar a persoa aspirante que por non estar exenta, deberá realizar o primeiro exercicio da fase de oposición (probas de lingua galega), o día 19 de setembro de 2019, ás 12.30 horas, na sala de reunións da Xerencia (rúa Nova, nº 6, Santiago de Compostela).</p>
    <p>A publicación dos sucesivos anuncios de celebración dos demais exercicios efectuaraa o tribunal, nos locais onde se realizase o primeiro deles, no taboleiro electrónico, na Reitoría da universidade e na páxina web: https://www.usc.es/gl/servizos/plan_pas/convocatorias.html</p>
    <p>Contra a presente resolución, que esgota a vía administrativa, poderase interpoñer recurso contencioso-administrativo ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán interpoñer recurso potestativo de reposición no prazo dun mes perante o órgano que a ditou. Neste caso non se poderá interpoñer o recurso contencioso-administrativo antedito mentres non se dite resolución expresa ou presunta do recurso administrativo de reposición, ao abeiro dos artigos 123 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 31 de xullo de 2019</p>
    <footer><p>Antonio López Díaz<br>Reitor da Universidade de Santiago de Compostela</p></footer>

