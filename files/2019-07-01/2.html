---
date: '2019-07-01'
id: G0534-200619-0005
page: 30815
number: 123
agency: 'Consellería de Educación, Universidade e Formación Profesional'
section: III. Outras disposicións.
title: >-
  ORDE do 13 de xuño de 2019 pola que se modifica a autorización do centro
  privado Daniel Castelao, de Vigo.
range: Orde
url: >-
  https://www.xunta.gal/dog/Publicados/2019/20190701/AnuncioG0534-200619-0005_gl.html
---
<p>O representante da titularidade do centro privado (CPR) Daniel Castelao, de Vigo, solicita a autorización para impartir o ciclo formativo de grao superior (CS) Desenvolvemento de Aplicacións Web, na modalidade semipresencial e/ou a distancia. </p>
    <p>O centro está autorizado para impartir na modalidade presencial as ensinanzas que solicita impartir na modalidade semipresencial e/ou a distancia en virtude da Orde do 23 de xullo de 2018 (DOG do 8 de agosto). </p>
    <p>A Orde do 5 de novembro de 2010, publicada no <em>Diario Oficial de Galicia</em> do 11 de novembro, establece, con carácter experimental, a ordenación da formación profesional inicial polo réxime para persoas adultas nas modalidades a distancia e semipresencial.</p>
    <p>Logo da tramitación do expediente de acordo co establecido no Decreto 133/1995, do 10 de maio, sobre autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos</p>
    <h2>DISPOÑO:</h2>
    <p>Artigo 1. <em>Modificación da autorización</em></p>
    <p>Autorizar o CS Desenvolvemento de Aplicacións Web na modalidade semipresencial e/ou a distancia, no centro docente privado cuxos datos se detallan a seguir:</p>
    <p>Denominación xenérica: Centro privado (CPR).</p>
    <p>Denominación específica: Daniel Castelao.</p>
    <p>Código do centro: 36011853.</p>
    <p>Domicilio: García Barbón, 50 baixo, local 1.</p>
    <p>Localidade: Vigo.</p>
    <p>Concello: Vigo.</p>
    <p>Provincia: Pontevedra</p>
    <p>Titular: Cebem FP, S.L. </p>
    <p>Composición resultante:</p>
    <p>a) Modalidade presencial:</p>
    <p>• FPB Electricidade e Electrónica (2 unidades, 20 alumnos/as cada unha). </p>
    <p>• FPB Servizos Administrativos (2 unidades, 20 alumnos/as cada unha). </p>
    <p>• 1 CM Xestión Administrativa (2 unidades, 30 alumnos/as cada unha).</p>
    <p>• 1 CM Instalacións Eléctricas e Automáticas (2 unidades, 30 alumnos/as cada unha). </p>
    <p>• 1 CS Administración e Finanzas (2 unidades, 30 alumnos/as cada unha). </p>
    <p>• 1 CS Comercio Internacional (2 unidades, 30 alumnos/as cada unha). </p>
    <p>• 1 CS Administración de Sistemas Informáticos en Rede (2 unidades, 30 alumnos/as cada unha). </p>
    <p>• 1 CS Desenvolvemento de Aplicacións Multiplataforma (2 unidades, 30 alumnos/as cada unha). </p>
    <p>• 1 CS Desenvolvemento de Aplicacións Web (2 unidades, 30 alumnos/as cada unha).</p>
    <p>b) Modalidade semipresencial e/ou a distancia:</p>
    <p>• 1 CS Desenvolvemento de Aplicacións Web. </p>
    <p>Artigo 2. <em>Ordenación académica</em></p>
    <p>1. Ás ensinanzas autorizadas no artigo 1 desta orde aplicaráselles, en canto sexa adecuado á súa natureza, o previsto na Orde de 5 de novembro de 2010 pola que se establece, con carácter experimental, a ordenación da formación profesional inicial polo réxime para as persoas adultas nas modalidades a distancia e semipresencial.</p>
    <p>2. O desenvolvemento dos módulos profesionais organizarase sobre a base da titoría individual e colectiva, que serán atendidas directamente polo profesorado de cada módulo. A titoría individual realizarase preferentemente de xeito telemático; a colectiva terá carácter presencial, coa intervención directa do profesorado nas instalacións do centro docente.</p>
    <p>A asistencia ás titorías presenciais nas instalacións do centro educativo terá carácter voluntario para o alumnado.</p>
    <p>3. Ao longo do período lectivo correspondente, o profesorado de cada módulo profesional realizará un seguimento do desenvolvemento do proceso de ensino e aprendizaxe, utilizando para iso os instrumentos e os procedementos de recollida de información previamente establecidos na programación dos módulos, que deberán ser coñecidos polo alumnado.</p>
    <p>A avaliación da aprendizaxe do alumnado será continua a través das actividades que se programen e harmonizarase con probas presenciais teórico-prácticas para cada avaliación parcial, de carácter obrigatorio para o alumnado e axustadas aos resultados de aprendizaxe e aos criterios de avaliación dos currículos dos módulos profesionais. Ao finalizar o desenvolvemento de cada módulo, realizarase unha proba presencial final de carácter global. Esta proba terá que realizala o alumnado que non superase o módulo mediante as probas presenciais parciais que se realicen ao longo do curso. </p>
    <p>4. O profesorado que imparta nas modalidades de distancia e semipresencial disporá das competencias necesarias para o manexo da plataforma de formación a distancia e para realizar o seguimento do proceso de ensino-aprendizaxe do alumnado. </p>
    <p>Artigo 3. <em>Inicio da actividade</em></p>
    <p>Para a posta en funcionamento das ensinanzas que se autorizan, a Xefatura Territorial da Consellería de Educación, Universidade e Formación Profesional de Pontevedra, logo do informe do Servizo Territorial de Inspección Educativa, aprobará expresamente a relación do profesorado que impartirá docencia nos ditos ciclos, así como o equipamento.</p>
    <p>Artigo 4. <em>Inscrición no rexistro de centros</em></p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 5. <em>Modificación da autorización</em></p>
    <p>O centro queda obrigado ao cumprimento da normativa vixente e a solicitar a oportuna revisión cando se deba modificar calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición, ante esta consellería, no prazo de un mes contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben directamente o recurso Contencioso-Administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 13 de xuño de 2019</p>
    <footer><p>Carmen Pomar Tojo<br>Conselleira de Educación, Universidade e Formación Profesional</p></footer>

