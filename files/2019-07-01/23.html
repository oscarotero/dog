---
date: '2019-07-01'
id: G2348-110619-0001
page: 30913
number: 123
agency: Xulgado do Social número 5 da Coruña
section: V. Administración de xustiza.
title: EDICTO (DSP 128/2019).
range: Edicto
url: >-
  https://www.xunta.gal/dog/Publicados/2019/20190701/AnuncioG2348-110619-0001_gl.html
---
<p>Eu, María Mercedes Santos García, letrada da Administración de xustiza do Xulgado do Social número 5 da Coruña, fago saber que no procedemento de despedimento/cesamentos en xeral 128/2019 deste xulgado do social, seguido por instancia de María Eugenia Pardo Buño contra Urban Street Market, S.L., administración concursal de Urban Street Market, S.L., sobre despedimento, ditouse sentenza cuxa resolución di como segue:</p>
    <p>«Que debo desestimar e desestimo a demanda que en materia de despedimento foi interposta por María Eugenia Pardo Buño contra a entidade Urban Street Market, S.L. e, en consecuencia, debo absolvelas das pretensións formuladas na súa contra, confirmando o despedimento obxectivo da traballadora con efectos do 7 de xaneiro de 2019, efectuado pola súa empregadora.</p>
    <p>Que debo estimar e estimo a demanda que en materia de cantidade foi interposta por María Eugenia Pardo Buño contra a entidade Urban Street Market, S.L. e a súa administración concursal e, en consecuencia, debo condenar e condeno a Urban Street Market, S.L., a que aboe á demandante a cantidade de 871,75 euros brutos, por falta de aviso previo, incrementadas no xuro do 10 % por demora e aplicable aos conceptos salariais.</p>
    <p>Coa intervención do Fondo de Garantía Salarial.</p>
    <p>Notifíquese a presente resolución ás partes facéndolles saber o seu dereito a interpoñer contra ela recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación.</p>
    <p>Advírtase ao recorrente que non sexa traballador ou beneficiario do réxime público da Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros do depósito especial indicado no artigo 229.1.a) da Lei reguladora da xurisdición social. As devanditas cantidades deberán ser aboadas, se é por transferencia bancaria, na conta que este xulgado ten no Banco Santander co número ES55 0049 3569 92 0005001274 e sinalar en concepto os seguintes díxitos: 4757000065 e número de expediente con 6 díxitos (4 para o número e dous para o ano) e se é fisicamente nunha oficina do Banco Santander na conta número 4757000065 e número de expediente con 6 díxitos (4 para o número e dous para o ano), acreditando mediante a presentación do xustificante de ingreso no período comprendido ata a formalización do recurso así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado a cantidade obxecto de condena, ou formalizar aval bancario pola devandita cantidade en que se faga constar a responsabilidade solidaria do avalista, incorporándoos a este xulgado co anuncio de recurso.</p>
    <p>En todo caso, o recorrente deberá designar letrado para a tramitación do recurso, no momento de anuncialo.</p>
    <p>Dedúzase testemuño literal desta sentenza que quedará nestas actuacións, con inclusión da orixinal no libro de sentenzas.</p>
    <p>Así, por esta miña sentenza, pronúncioo, mándoo e asínoo».</p>
    <p>E para que sirva de notificación en legal forma a Urban Street Market, S.L., en ignorado paradoiro, expido o presente para a súa inserción no Diario Oficial de Galicia.</p>
    <p>Advírtese á destinataria que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 11 de xuño de 2019</p>
    <footer><p>A letrada da Administración de xustiza</p></footer>

