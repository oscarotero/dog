---
date: '2019-07-01'
id: G0244-280619-0001
page: 30882
number: 123
agency: >-
  Vicepresidencia e Consellería de Presidencia, Administracións Públicas e
  Xustiza
section: IV. Oposicións e concursos.
title: >-
  RESOLUCIÓN do 26 de xuño de 2019, do tribunal designado para a selección de
  persoal interino para o desempeño de postos reservados a persoal funcionario
  da Administración local con habilitación de carácter nacional no proceso
  convocado pola Resolución do 26 de marzo de 2019, pola que se lle dá
  publicidade a diversos acordos.
range: Resolución
url: >-
  https://www.xunta.gal/dog/Publicados/2019/20190701/AnuncioG0244-280619-0001_gl.html
---
<p>En sesión que tivo lugar o día 26 de xuño de 2019, o tribunal nomeado por Resolución da Dirección Xeral de Administración Local para a selección de persoal interino para o desempeño de postos reservados a persoal funcionario da Administración local con habilitación de carácter nacional no proceso convocado por Resolución do 26 de marzo de 2019</p>
    <h2>ACORDOU:</h2>
    <p>Primeiro. Á vista das reclamacións presentadas, anular as preguntas 37 e 60. O seu lugar pasa a ser ocupado polas preguntas de reserva número 64 e 65, respectivamente. Así mesmo, corrixir o modelo de respostas de forma que as respostas que corresponden ás preguntas 23, 39, 49, 59 e 98 son: 23 b), 39 b), 49 b), 59 d) e 98 d). </p>
    <p>Segundo. Desestimar o resto de reclamacións presentadas, constando a motivación na acta do 26 de xuño de 2019.</p>
    <p>Terceiro. De acordo co establecido no artigo 6.2 da Orde do 30 de novembro de 2017, da Vicepresidencia e Consellería da Presidencia, Administracións Públicas e Xustiza (DOG núm. 229, do 1 de decembro), e tendo en conta o artigo 6 da Resolución da Dirección Xeral de Administración Local, do 1 de decembro de 2017, e o acordo deste tribunal do 29 de maio de 2019, superaron o exercicio tipo test correspondente a cada subescala aqueles que contestaron un mínimo de 30 preguntas correctas sobre 60, tendo en conta que por cada tres (3) respostas incorrectas se desconta unha correcta.</p>
    <p>Cuarto. Publicar na sede electrónica da Xunta de Galicia no enderezo https://sede.xunta.gal/tramitar/PR410A, as puntuacións obtidas na proba tipo test e na proba de galego, se for o caso, e sobre os méritos baremados obtidos polos/as aspirantes.</p>
    <p>Quinto. De acordo co disposto no artigo 5.5 da Orde do 30 de novembro de 2017, pola que se establece o procedemento para a selección e nomeamento de persoal interino para o desempeño de postos reservados a persoal funcionario de Administración local con habilitación de carácter nacional (DOG do 1 de decembro), os aspirantes poderán presentar as alegacións que consideren oportunas sobre a puntuación obtida na proba tipo test, a proba de galego, se for o caso, e sobre os méritos baremados, no prazo de cinco (5) días hábiles contados desde o seguinte ao da publicación desta resolución no <em>Diario Oficial de Galicia</em>.</p>
    <p>Sexto. Contra este acordo poderase interpoñer recurso de alzada ante a directora xeral de Administración local nos termos previstos nos artigos 121 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 26 de xuño de 2019</p>
    <footer><p>Ascensión Labella Lozano<br>Presidenta do tribunal</p></footer>

