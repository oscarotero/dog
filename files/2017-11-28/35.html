---
date: '2017-11-28'
id: G0427-081117-0002
page: 54413
number: 226
agency: Consellería do Mar
section: VI. Anuncios. a) Administración autonómica.
title: >-
  ORDE do 6 de novembro de 2017 pola que se autoriza a transmisión inter vivos
  da concesión administrativa e da batea Oubiña VI.
range: Orde
url: >-
  https://www.xunta.gal/dog/Publicados/2017/20171128/AnuncioG0427-081117-0002_gl.html
---
<p>Visto o expediente instruído para os efectos de transmisión da batea Oubiña VI e da concesión administrativa que a ampara, resulta:</p>
    <p>a) Antecedentes de feito.</p>
    <p>Primeiro. O 7.9.2017 os heredeiros de Faustino Suárez Vázquez solicitaron autorización para a transmisión da concesión administrativa e da batea Oubiña VI.</p>
    <p>Segundo. O 18.7.2017 elevouse a público ante o notario do Ilustre Colexio de Galicia Santiago Rueda Rodríguez-Vila o documento privado de cesión do viveiro flotante asinado o 6.8.1987 entre Faustino Suárez Vázquez e Mª Dolores Dios Otero por un lado e Juan Allo Dios e Encarnación García Castelo polo outro.</p>
    <p>Terceiro. Juan Allo Dios lega aos seus fillos, Salvador e Eugenio Allo García, a concesión administrativa e a batea Oubiña VI.</p>
    <p>Cuarto. O informe do Servizo de Protección de Recursos sobre as características da batea é favorable.</p>
    <p>b) Consideracións legais e técnicas.</p>
    <p>Primeira. Este órgano é competente para resolver o expediente de conformidade coa Lei 11/2008, do 3 de decembro, de pesca de Galicia (DOG núm. 243, do 16 de decembro), modificada pola Lei 6/2009, do 11 de decembro (DOG núm. 243, do 15 de decembro); e coa Orde do 8 de setembro de 2017, de delegación de competencias na Secretaría Xeral Técnica da Consellería do Mar, nas direccións xerais e xefaturas territoriais e na Presidencia do Consello de Administración do ente público Portos de Galicia.</p>
    <p>Segunda. O expediente seguiu todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia. </p>
    <p>Vistas as disposicións citadas, o artigo 88 da Lei 39/2015, do 1 de outubro, do procedemento administrativo común das administracións públicas, e demais normas de xeral e pertinente aplicación, esta consellería resolve:</p>
    <p>Autorizar a transmisión inter vivos, a favor de Encarnación García Castelo (35405163K), Salvador Allo García (35441375P) e Eugenio Allo García (35435054N), da concesión administrativa e da batea que se indica a seguir:</p>
    <p>Identificación:</p>
    <p>Tipo: batea. </p>
    <p>Nome: Oubiña VI.</p>
    <p>Situación: </p>
    <p>Cuadrícula nº: 301.</p>
    <p>Polígono: B.</p>
    <p>Distrito: Vilagarcía (Pontevedra).</p>
    <p>Especie autorizada: mexillón (Mytilus galloprovincialis).</p>
    <p>Título habilitante: concesión.</p>
    <p>Orde de outorgamento: 4.12.1963.</p>
    <p>Remate da vixencia: 15.12.2019.</p>
    <p>Actuais titulares: Faustino Suárez Vázquez (falecido) e Mª Dolores Dios Otero (35408502W).</p>
    <p>Novos titulares: Encarnación García Castelo (35405163K), Salvador Allo García (35441375P) e Eugenio Allo García (35435054N).</p>
    <p>Baixo as seguintes condicións:</p>
    <p>Primeira. Os actuais titulares deberán presentar no prazo máximo dun mes, contado desde o día seguinte ao da publicación desta resolución no Diario Oficial de Galicia, orixinal ou fotocopia cotexada da seguinte documentación:</p>
    <p>a) Solicitude ou carta de pagamento do imposto de transmisións patrimoniais do imposto de sucesións e doazóns.</p>
    <p>Segunda. Transcorrido o prazo indicado na condición primeira sen ter presentado a documentación requirida, a autorización quedará sen efecto, logo de comunicación por parte da consellería.</p>
    <p>Terceira. Os novos titulares da concesión quedan subrogados nos dereitos e obrigas dos anteriores desde o momento da formalización da compravenda en escritura pública.</p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante a conselleira do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os casos desde o día seguinte ao da súa publicación, de conformidade co disposto no artigo 123 da Lei 39/2015, do 1 de outubro, do procedemento administrativo común das administracións públicas, e o artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Vigo, 6 de novembro de 2017</p>
    <footer><p>A conselleira do Mar<br>P.D. (Orde do 8.9.2017)<br>Sonia Lorenzo Santos<br>Xefa territorial de Vigo</p></footer>

