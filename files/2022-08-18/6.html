---
date: '2022-08-18'
id: G0181-080822-0001
page: 44334
number: 156
agency: Axencia Galega de Infraestruturas
section: III. Outras disposicións.
title: >-
  RESOLUCIÓN do 5 de agosto de 2022 pola que se dá publicidade da Resolución da
  mesma data pola que se encomenda á Empresa de Transformación Agraria, S.A.,
  S.M.E., M.P. (Tragsa) a realización de actuacións de mellora de seguridade
  viaria na RAEG, no ámbito dos Camiños de Santiago, clave GA/22/092.06
  (E/045/2022).
range: Resolución
url: >-
  https://www.xunta.gal/dog/Publicados/2022/20220818/AnuncioG0181-080822-0001_gl.html
---
<p>De conformidade co disposto no artigo 8 da Lei 19/2013, do 9 de decembro, de transparencia, acceso á información pública e bo goberno, dáse publicidade da seguinte encomenda coas seguintes características:</p>
    <p>Resolución do 5 de agosto de 2022, da Axencia Galega de Infraestruturas, pola que se lle encarga ao medio propio Empresa de Transformación Agraria, S.A., S.M.E., M.P. (Tragsa) a realización de actuacións de mellora de seguridade viaria na RAEG, no ámbito dos Camiños de Santiago.</p>
    <p>– Actividade: os traballos que se van realizar baixo a cobertura desta encomenda consistirán na mellora da seguridade viaria na RAEG, no ámbito dos Camiños de Santiago, mediante a realización dunha serie de actuacións que afectan tanto o tránsito dos usuarios dos camiños como a percepción do peregrino por parte dos usuarios das estradas autonómicas confluentes.</p>
    <p>– Natureza e alcance da xestión encomendada: encomenda de xestión a medios propios, ao ter a Empresa de Transformación Agraria, S.A. S.M.E., M.P. (Tragsa) a consideración de medio propio e de servizo técnico da Administración xeral e do sector público autonómico de Galicia, ao abeiro do establecido nos artigos 10 e 47 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia: seis (6) meses.</p>
    <p>– Modalidade de financiamento: esta encomenda tramítase con cargo aos orzamentos da Axencia Galega de Infraestruturas para o ano 2022, aplicación orzamentaria 09.A1.512B.610.1.</p>
    <p>– Orzamento: 1.786.897,76 €.</p>
    <p>Santiago de Compostela, 5 de agosto de 2022</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>

