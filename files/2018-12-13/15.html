---
date: '2018-12-13'
id: G2199-221118-0001
page: 52166
number: 237
agency: Xulgado de Primeira Instancia e Instrución número 1 da Estrada
section: V. Administración de xustiza.
title: EDICTO (SCT 175/2017).
range: Edicto
url: >-
  https://www.xunta.gal/dog/Publicados/2018/20181213/AnuncioG2199-221118-0001_gl.html
---
<p>Separación contenciosa (SCT) 175/2017</p>
    <p>Sobre: outras materias</p>
    <p>Demandante: Houria Rahhou</p>
    <p>Procurador: Manuel Sánchez Ortega</p>
    <p>Avogado: José Francisco Parada Carames</p>
    <p>Demandado: Lakhdar Bekkali</p>
    <p>Eu, Demetrio Mato Bartolomé, letrado da Administración de xustiza do Xulgado de Primeira Instancia número 1 dos da Estrada, dou fe que no procedemento de referencia se ditou a sentenza cuxo encabezamento e decisión din como segue: </p>
    <p>Vistos por min, Ricardo Antonio López Fernández, maxistrado do Xulgado de Primeira Instancia e Instrución número 1, Xulgado de Violencia Sobre a Muller da Estrada e o seu partido xudicial, os presentes autos de separación contenciosa seguidos co número 175/2017 por instancia do procurador dos tribunais Sr. Sánchez Ortega, en nome e representación de Houria Rahhou, asistida polo letrado Sr. Parada Caramés contra Lakhdar Bekkali, declarado en situación de rebeldía procesual.</p>
    <p>Interveu o Ministerio Fiscal representado por Alejandro Tuero González.</p>
    <p>Parte dispositiva</p>
    <p>Debo estimar e estimo parcialmente a demanda de separación interposta polo procurador dos tribunais Sr. Sánchez Ortega, en nome e representación de Houria Rahhou, contra Lakhdar Bekkali, declarado en situación de rebeldía procesual, e acordo:</p>
    <p>1. A separación do matrimonio contraído entre Houria Rahhou e Lakhdar Bekkali, con data 12 de agosto de 2005, en Oujda (Marrocos), con todos os efectos legais que esta declaración leva.</p>
    <p>2. A patria potestade dos menores ***, *** e *** corresponde a ambos os proxenitores.</p>
    <p>3. A garda e custodia dos menores ***, *** e *** atribúeselle á nai, Houria Rahhou.</p>
    <p>4. A atribución a Houria Rahhou e aos tres menores ***, *** e *** do uso e desfrute do domicilio familiar, sito na rúa Padrón nº 1, 2º I, desta localidade.</p>
    <p>5. O establecemento dunha pensión de alimentos de 300 euros mensuais a favor dos seus tres fillos (100 euros para cada fillo), que deberá satisfacer Lakhdar Bekkali nos cinco primeiros días de cada mes e por mensualidades anticipadas na conta bancaria que sinale a nai, cantidade que será actualizable anualmente conforme o aumento ou diminución que experimente o índice xeral anual do índice de prezos de consumo ou índice que o substitúa.</p>
    <p>6. Cada proxenitor satisfará por metade os gastos extraordinarios.</p>
    <p>7. Fíxase o seguinte réxime de comunicación e estadía dos menores ***, *** e *** co seu pai: o que libremente fixen as partes, debido á indiscutible distancia que separa o lugar de residencia de ambos, sen que caiba establecer un réxime subsidiario por idéntica razón.</p>
    <p>Non procede a imposición de custas por ser un procedemento de interese público. </p>
    <p>Notifíqueselles a presente sentenza ás partes, facéndolles saber que non é firme e que cabe impugnación mediante recurso de apelación ante a Audiencia Provincial de Pontevedra. O recurso prepararase por medio de escrito presentado neste xulgado no prazo de vinte días hábiles contados desde o día seguinte ao da notificación. Para a interposición do recurso deberá acreditarse, no momento de prepararse o recurso, a consignación do depósito e demais requisitos legalmente previstos na conta de consignacións e depósitos deste xulgado, baixo apercibimiento de non admitir a trámite o recurso. </p>
    <p>Unha vez que sexa firme esta resolución, expídase oficio exhortatorio ao encargado do Rexistro Civil onde apareza inscrito o matrimonio, ao cal se xuntará testemuño dela, co fin de que anote a súa parte dispositiva na correspondente inscrición de matrimonio (ex artigo 755 da LAC).</p>
    <p>Dedúzase testemuño literal desta sentenza, que quedará nestas actuacións, con inclusión da orixinal no libro de sentenzas.</p>
    <p>Así, por esta a miña sentenza, pronúncioa, mándoa e asínoa.</p>
    <p>E como consecuencia do ignorado paradoiro do demandado Lakhdar Bekkali, expídese a presente para que lle sirva de cédula de notificación.</p>
    <p>A Estrada, 22 de novembro de 2018</p>
    <footer><p>O letrado da Administración de xustiza</p></footer>

