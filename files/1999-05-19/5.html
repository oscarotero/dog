---
date: '1999-05-19'
id: '8186'
page: 5
number: 94
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Orde do 18 de maio de 1999 pola que se determinan os servicios mínimos durante
  a folga convocada para os días 20 e 24 de maio no centro de traballo da mina
  da Empresa Nacional de Electricidad, S.A. (Endesa) nas Pontes de García
  Rodríguez.
range: Orde
url: 'https://www.xunta.gal/dog/Publicados/1999/19990519/Anuncio8186_gl.html'
---
<p>O artigo 28.2º da Constitución española recoñece o dereito de folga dos traballadores para a defensa dos seus intereses, a pesar de que limite o seu exercicio para garanti-lo mantemento dos servicios esenciais da comunidade. O Decreto 155/1988, do 9 de xuño no seu artigo 3 faculta o conselleiro competente por razón dos servicios esenciais afectados para que, mediante orde, e ante unha situación de folga decida o mínimo de actividade necesaria para asegura-lo mantemento dos servicios, así como para determina-lo persoal preciso para a súa prestación.</p>
<p>Por esta razón, cómpre a determinación de servicios mínimos ó ter carácter esencial os de abastecemento e mantemento de bens de utilidade pública, tal como recoñece o propio Decreto 155/1988, do 9 de xuño, da Xunta de Galicia, e, convocada a folga para os día 20 e 24 de maio de 1999 no centro de traballo da mina de Endesa nas Pontes de García Rodríguez, esta consellería, oído o comité</p>
<p>de folga, e en virtude das competencias que lle atribúe o mencionado decreto e demais disposicións de aplicación,</p>
<p>DISPÓN:</p>
<p>Artigo 1º</p>
<p>Mentres dure a folga anunciada, que comezará ás 12 horas dos días 20 e 24 de maio e rematará ás 15 horas dos mesmos días, no centro de traballo da mina de Endesa nas Pontes de García Rodríguez, os servicios mínimos serán os seguintes:</p>
<p>1) Días 20 e 24 de maio (de 12 a 15 horas).</p>
<p>Producción</p>
<p>Postos de traballoDenominación postoNº persoas/día</p>
<p>1Operador de subestación tesouro2</p>
<p>1Operador de centro control2</p>
<p>Obras</p>
<p>Postos de traballoDenominación postoNº persoas/día</p>
<p>1Xefe de equipo de bombeo2</p>
<p>1Bombeiro2</p>
<p>No caso de producirse algunha avaría ou incidente de carácter grave, a dirección e o comité de folga reuniranse co fin de acorda-lo persoal necesario para a correspondente reparación.</p>
<p>Artigo 2º</p>
<p>O incumprimento desta obriga de mante-los servicios mínimos fixados na presente orde será sancionado de conformidade coa lexislación vixente aplicable.</p>
<p>Artigo 3º</p>
<p>A presente orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 18 de maio de 1999.</p>
<p>Antonio Couceiro Méndez</p>
<p>Conselleiro de Industria e Comercio</p>

