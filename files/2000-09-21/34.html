---
date: '2000-09-21'
id: '11712'
page: 13
number: 184
agency: CONCELLO DE MIÑO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2000/20000921/Anuncio11712_gl.html'
---
<p>Información pública do avance do Plan Xeral de Ordenación Municipal e suspensión do outorgamento de licencias.</p>
<p>O Pleno do Concello de Miño, na sesión que se celebrou o día 13 de setembro de 2000, en relación co avance do Plan Xeral de Ordenación Municipal, acordou o seguinte:</p>
<p>1. Información pública. Para os efectos do disposto no artigo 41 da Lei 1/1997, do 24 de marzo, do solo de Galicia, durante o prazo de corenta e cinco naturais, contados a partir do seguinte ó da publicación dos anuncios no Diario Oficial de Galicia, e nun dos xornais de maior difusión, as entidades e os particulares poderán suxerir o que estimen oportuno, e presenta-las propostas e convenios que estimen procedentes.</p>
<p>2. Suspensión de licencias. Polas modificacións que se introducen no avance con respecto ó planeamento urbanístico vixente suspéndese o outorgamento de licencias de parcelación de terreos, edificacións e demolición nas áreas do termo municipal que se sinalan nos planos S-1.1, S-1.2, S-2 e S-3,</p>
<p>nos termos sinalados no artigo 34 da Lei 1/1997, do 24 de marzo, do solo de Galicia.</p>
<p>O que se fai público para o coñecemento xeral e para os seus efectos.</p>
<p>Miño, 13 de setembro de 2000.</p>
<p>Deogracias Romeu López</p>
<p>Alcalde</p>

