---
date: '1997-05-16'
id: F3DE
page: 4604
number: 93
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 7 de maio de 1997, da Secretaría Xeral da Consellería de
  Agricultura, Gandería e Montes, pola que se anuncia a licitación, polo sistema
  de concurso público aberto, da subministración consistente na adquisición de
  vehículos do grupo D para a Dirección Xeral de Estructuras e Desenvolvemento
  Rural (XSUM-20).
range: Resolución
url: 'https://www.xunta.gal/dog/Publicados/1997/19970516/AnuncioF3DE_gl.html'
---
<p>A Secretaría Xeral da Consellería de Agricultura, Gandería e Montes resolveu convoca-la seguinte licitación polo sistema de concurso público aberto:</p>
<p>Obxecto: contratación da subministración consistente na adquisición de vehículos do grupo D para a Dirección Xeral de Estructuras e D. R. (XSUM-20), de acordo cos proxectos e pregos aprobados para iso.</p>
<p>Orzamento de licitación: dezasete millóns cento sesenta mil pesetas (17.160.000 ptas.).</p>
<p>Lote A: cinco (5) vehículos-7.740.000 ptas.</p>
<p>(7.500.000 ptas. en metálico, 240.000 ptas. en bens taxados).</p>
<p>Lote B: nove (9) vehículos-9.420.000 ptas.</p>
<p>(9.100.000 ptas. en metálico, 320.000 ptas. en bens taxados).</p>
<p>A forma de licitación será por lotes.</p>
<p>Fianza provisional:</p>
<p>Lote A: cento cincuenta e catro mil oitocentas pesetas (154.800 ptas.).</p>
<p>Lote B: cento oitenta e oito mil catrocentas pesetas (188.400 ptas.).</p>
<p>Fianza definitiva:</p>
<p>Lote A: trescentas nove mil seiscentas pesetas (309.600 ptas.).</p>
<p>Lote B: trescentas setenta e seis mil oitocentas pesetas (376.800 ptas.).</p>
<p>Exposición do proxecto e pregos: o prego de cláusulas administrativas particulares así como o de prescricións técnicas estarán á disposición dos licitadores para o seu exame durante o prazo de presentación de ofertas, os días e horas hábiles de oficina, na Dirección Xeral de Estructuras e D. R., da Consellería de Agricultura, Gandería e Montes (edificio administrativo, s/n, San Caetano, Santiago de Compostela).</p>
<p>Modelo de proposición: a proposición económica formularase estrictamente conforme o modelo que figura no prego de cláusulas administrativas particulares.</p>
<p>Presentación e apertura de proposicións: as ofertas deberán presentarse no rexistro xeral da Consellería de Agricultura, Gandería e Montes ou en calquera das vías admitidas polo artigo 38 da Lei 30/1992, de 26 de novembro, de réxime xurídico das administracións públicas e do procedemento administrativo común, antes das 14 horas do día 13 de xuño de 1997.</p>
<p>A apertura de proposicións terá lugar en acto público ás 13 horas do día 19 de xuño de 1997, na sala B de reunións da Consellería da Presidencia e Administración Pública, sita no semisoto do edificio central de San Caetano, Santiago de Compostela.</p>
<p>Gastos de publicación: serán por conta dos adxudicatarios.</p>
<p>Santiago de Compostela, 7 de maio de 1997.</p>
<p>P.D. (O. 13-12-1993, DOG nº 239, 14-12-1993)</p>
<p>Antonio L. Rosón Pérez</p>
<p>Secretario xeral da Consellería de Agricultura,</p>
<p>Gandería e Montes</p>
<p>3661</p>

