---
date: '1997-05-16'
id: F396
page: 4593
number: 93
agency: >-
  XULGADO DE PRIMEIRA INSTANCIA E INSTRUCCIÓN NÚMERO CINCO DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto de poxa (321/1994).
range: Edicto
url: 'https://www.xunta.gal/dog/Publicados/1997/19970516/AnuncioF396_gl.html'
---
<p>Ángel Pantín Reigada, maxistrado-xuíz do Xulgado de Primeira Instancia e Instrucción número cinco de Santiago de Compostela fai saber que neste xulgado, baixo o número 321/1994, se seguen autos de xuízo de faltas por denuncia presentada por Jesús Iglesias Sebio contra Santiago Lemos Uzal, actuacións nas que se acordou sacar á venda por primeira vez en poxa pública, por termo de vinte días e prezo da súa valoración pericial o seguinte vehículo que se lle embargou ó denunciado:</p>
<p>-Seat Trans, matrícula C-3716-AD.</p>
<p>A poxa terá lugar na sala de audiencia deste xulgado, situado na rúa Viena, nº 2, polígono das Fontiñas, o vindeiro día dez de xuño ás 11 horas, segundo as seguintes condicións:</p>
<p>1. O tipo de remate será de 75.000 ptas. sen que se admitan ofertas que non cubran as dúas terceiras partes da devandita suma.</p>
<p>2. Para poder tomar parte na licitación, os licitadores deberán consignar previamente na conta de consignacións deste xulgado no B.B.V. nº conta 1592-76-321-94 o 20% do tipo de remate.</p>
<p>3. Poderanse facer ofertas por escrito, en prego pechado desde o anuncio da poxa ata que teña lugar, depositando na mesa do xulgado, xunto con aquel, o 20% do tipo de remate.</p>
<p>4. Só o denunciante poderá face-lo remate en calidade de cederllo a un terceiro.</p>
<p>5. Reservaranse en depósito por instancia do denunciante as consignacións dos licitadores que non resultasen rematantes e que o admitan e teñan cuberto o tipo da poxa, para os efectos de que, se o primeiro adxudicatario non cumprise a obriga, poida aprobarse o remate a favor dos que o sigan, pola orde das súas respectivas ofertas.</p>
<p>6. As cargas e gravames anteriores e os preferentes, se os houber, ó crédito do denunciante, quedarán subsistentes e sen cancelar, entendéndose que o rematante os acepta e queda subrogado na responsabilidade deles, sen que se destine para a súa extinción o prezo do remate.</p>
<p>Para o suposto de que resultase deserta a primeira poxa, sinálase para que teña lugar a segunda o vindeiro 8 de xullo, ás 11 horas, nas mesmas condicións da primeira, excepto o tipo do remate que será do 75% do da primeira; e, no caso de que resulte deserta a devandita segunda poxa, terá lugar unha terceira, sen suxeición a tipo, o día 9 de setembro, tamén ás 11 horas, para a cal rexerán as restantes condicións fixadas para a segunda.</p>
<p>Esta publicación serve de notificación ás partes para o caso de que non puidese efectuarse no seu domicilio.</p>
<p>Santiago de Compostela o cinco de maio de mil novecentos noventa e sete.</p>
<p>O maxistrado-xuíz</p>
<p>Rubricado</p>
<p>O secretario</p>
<p>Rubricado</p>
<p>a) DA ADMINISTRACIÓN AUTÓNOMICA</p>

