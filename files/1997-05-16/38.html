---
date: '1997-05-16'
id: F40A
page: 4610
number: 93
agency: CONCELLO DE POIO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1997/19970516/AnuncioF40A_gl.html'
---
<p>Aprobado polo Pleno desta corporación, o día 29 de abril de 1997, o prego único de prescricións técnicas e de cláusulas administrativas particulares que rexerán no concurso, con procedemento aberto, para</p>
<p>a contratación da xestión do servicio público de abastecemento de auga potable, mantemento da rede de saneamento (rede de sumidoiros) e depuración de augas residuais, na modalidade de concesión administrativa, exponse ó público durante o prazo de oito días, contados a partir do seguinte ó da última publicación deste anuncio no BOP ou no DOG, para que se poidan presentar alegacións.</p>
<p>Simultaneamente anúnciase o concurso, aprazándose a licitación se se producen reclamacións contra o prego.</p>
<p>Obxecto: a xestión do servicio público indicado, na modalidade de concesión administrativa.</p>
<p>Duración: o contrato de xestión terá unha duración de 10 ou 20 anos, con posibles prórrogas ata un máximo de 5 anos máis.</p>
<p>Fianzas: provisional polo importe de 500.000 ptas. e definitiva de 10.000.000 de ptas.</p>
<p>Presentación de proposicións: no rexistro xeral do concello, de 9 a 14 horas, durante o prazo dun mes contado a partir do seguinte ó da derradeira publicación deste anuncio no BOP ou no DOG.</p>
<p>Apertura de proposicións: no salón de sesións da casa do concello, ás 12 horas do día seguinte hábil ó dos cinco días naturais seguintes ó do remate do prazo sinalado para a presentación que non cadre en sábado.</p>
<p>Modelo de proposición: o recollido na correspondente cláusula do prego.</p>
<p>Poio, 5 de maio de 1997.</p>
<p>Luciano Sobral Fernández</p>
<p>Alcalde</p>
<p>3652</p>

