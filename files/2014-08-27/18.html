---
date: '2014-08-27'
id: C141-180814-0001
page: 36529
number: 162
agency: Portos de Galicia
section: VI. Anuncios. a) Administración autonómica.
title: >-
  CÉDULA do 7 de xullo de 2014 pola que se notifica requirimento previo de
  desafiuzamento administrativo do departamento número 1 do porto de Tragove
  (Pontevedra) destinado a almacenamento de aparellos.
range: Cédula
url: >-
  https://www.xunta.gal/dog/Publicados/2014/20140827/AnuncioC141-180814-0001_gl.html
---
<p>De conformidade co disposto no artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícase mediante a publicación no Diario Oficial de Galicia e exposición no taboleiro de edictos do Concello de Vilagarcía de Arousa a Costaatlántico Fish &amp; Selfish, S.L. requirimento previo de desafiuzamento administrativo do departamento número 1 do porto de Tragove destinado a almacén de aparellos, por non ser posible a notificación a través do servizo de Correos no último enderezo coñecido, sito na urbanización El Rial, rúa Xesta, 25, de Vilagarcía de Arousa.</p>
    <p>Segundo informe da Xefatura da Zona Sur, por atoparse vencida a anterior autorización, requiriuse a empresa o 7 de febreiro de 2014 para solicitar nova autorización ou proceder ao desaloxo do departamento, sen obterse resposta; con posterioridade, o 9 e o 30 de abril de 2014 enviáronse outros dous requirimentos que foron devoltos polo servizo de Correos.</p>
    <p>O presente acto administrativo, que emite a Presidencia do Consello de Administración da entidade pública Portos de Galicia de acordo coas competencias previstas no artigo 114 da Lei 5/2011, de patrimonio da Comunidade Autónoma de Galicia, emítese ao abeiro do artigo 113 desa lei, do artigo 103 do Real decreto lexislativo 2/2011, do 5 de setembro, que aproba o texto refundido da Lei de portos do Estado e da mariña mercante, e do artigo 31 do Decreto 227/1995, que aproba o regulamento da entidade pública Portos de Galicia.</p>
    <p>Outórgase trámite de audiencia por un prazo máximo de 10 días hábiles contados desde a publicación da presente cédula no Diario Oficial de Galicia ou da súa exposición no taboleiro de edictos do Concello de Vilagarcía de Arousa, durante o cal poderán formularse alegacións e presentarse os documentos ou xustificacións que se consideren pertinentes. Durante o dito prazo poderá solicitarse nova autorización para regularizar a ocupación.</p>
    <p>Contra o presente acto administrativo de iniciación non se admitirán accións interdictais ou para a tutela sumaria da posesión das previstas na Lei de axuizamento civil.</p>
    <p>E para que conste e sirva de notificación, e en cumprimento do disposto no artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común, expido, asino e selo a presente cédula.</p>
    <p>Santiago de Compostela, 7 de xullo de 2014</p>
    <footer><p>José Juán Durán Hermida<br>Presidente de Portos de Galicia</p></footer>

