---
date: '2000-05-17'
id: A34A
page: 7768
number: 94
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 10 de abril de 2000, da Delegación Provincial de Pontevedra,
  pola que se dispón o rexistro, o depósito e a publicación, no Diario Oficial
  de Galicia, do convenio colectivo da empresa Servimgal, S.L.
range: Resolución
url: 'https://www.xunta.gal/dog/Publicados/2000/20000517/AnuncioA34A_gl.html'
---
<p>Visto o expediente do convenio colectivo para a empresa Servimgal, S.L., con nº de código 3602822, que tivo entrada nesta delegación provincial o día 23-3-2000, subscrito en representación da parte económica pola representación da empresa, e da parte social, polo delegado de persoal, en data 21-3-2000. De conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de</p>
<p>maio, sobre rexistro e depósito de convenios colectivos de traballo Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, existente nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 10 de abril de 2000.</p>
<p>Antonio Coello Bufill</p>
<p>Delegado provincial de Vigo</p>
<p>Convenio colectivo para a empresa Servimgal, S.L. anos 1999-2000</p>
<p>Disposicións xerais</p>
<p>Artigo 1º.-Partes contratantes.</p>
<p>O presente convenio colectivo foi negociado e subscrito pola empresa Servimgal S.L. e os seus delegados/as de persoal, co ámbito territorial e persoal que máis abaixo se indica.</p>
<p>Artigo 2º.-Ámbito territorial.</p>
<p>O ámbito territorial do convenio é o do centro de traballo da empresa Servimgal, S.L., existente na actualidade na provincia de Pontevedra.</p>
<p>Artigo 3º.-Ámbito persoal.</p>
<p>O convenio afecta a totalidade do persoal de lavandería pertencente ó cadro de persoal da empresa, coas excepcións que a normativa vixente prevé.</p>
<p>Artigo 4º.-Vixencia e duración.</p>
<p>O convenio entrará en vigor o día do seu asinamento sen perxuízo do cal as condicións económicas serán aplicadas a partir do 1 de xaneiro de 1999.</p>
<p>Terá unha vixencia de dous anos, que expirará o 31 de decembro de 2000.</p>
<p>Artigo 5º.-Prórroga e denuncia.</p>
<p>Este convenio quedará automaticamente denunciado dous meses antes do seu vencemento. Non obstante, subsistirán os seus preceptos ata a entrada en vigor do que o substitúa.</p>
<p>Artigo 6º.-Condicións e compensación de melloras.</p>
<p>As condicións contidas neste convenio colectivo establécense con carácter de mínimas.</p>
<p>Tódalas melloras que se implanten por normas legais ou outras serán compensables e absorbibles ata onde alcancen, cos aumentos e melloras existentes ou que poidan establecerse no futuro, sempre que en cómputo anual a suma das condicións do convenio sexan máis beneficiosas.</p>
<p>Artigo 7º.-Comisión paritaria.</p>
<p>De acordo coa lexislación vixente, crearase unha comisión paritaria para a interpretación do convenido, composta por tres membros da representación dos traballadores/as e tres da empresa.</p>
<p>A propia comisión establecerá as normas de funcionamento.</p>
<p>Persoal</p>
<p>Artigo 8º.-Cadro de persoal.</p>
<p>A empresa dará a coñecer no transcurso do mes de febreiro de cada ano un rexistro do persoal ó seu servicio ordenado polo seu número e facendo consta-los seguintes datos: nome e número do traballador/a, categoría laboral e a sua antigüidade nela, profesión ou oficio e servicio no que traballa.</p>
<p>Estes datos referiranse á situación laboral e profesional dos traballadores/as o 1 de xaneiro de cada ano de publicación no rexistro.</p>
<p>Artigo 9º.-Categorías.</p>
<p>* Técnico/a grao medio electrónico.</p>
<p>* Encargado/a.</p>
<p>* Xefe/a de equipo.</p>
<p>* Oficial administrativo/a.</p>
<p>* Auxiliar administrativo/a.</p>
<p>* Oficial 1ª lavandería.</p>
<p>* Oficial 2ª lavandería ou oficial 2ª conductor/a.</p>
<p>* Especialista oficial 3ª ou axudante/a lavandería e sereno/a.</p>
<p>* Peón mozo/a reparto.</p>
<p>Artigo 10º.-Mobilidade funcional.</p>
<p>A empresa, en caso de necesidade xustificada, pode encomendar tarefas correspondentes a categoría inferior á aquela pola que está contratado o traballador/a, limitándoa temporalmente; neste caso o traballador/a recibirá a retribución correspondente á categoría pola que está contratado/a. En todo caso, a empresa non poderá encomenda-la realización das tarefas descritas por un prazo superior a tres meses.</p>
<p>Se se lle encomendase ó traballador/a o desempeño de funcións correspondentes a categorías superiores, percibirá o salario correspondente á categoría na cal realice as súas funcións. Transcorridos seis meses desde que comezou o desempeño de tales funcións, consolidarase o ascenso para tódolos efectos.</p>
<p>Artigo 11º.-Formación.</p>
<p>Constituirase unha comisión de formación, composta por un delegado/a do personal e un membro da dirección.</p>
<p>Facer un estudio de necesidades. Os delegados/as deberán realizar un informe anual do estudio de necesidades da empresa, co fin de detectar qué formación se necesita e qué tipo de curso se debe realizar.</p>
<p>Unha vez detectadas as necesidades e definidos os cursos que se deberán impartir, elaborarase un informe que determine o nivel de prioridades deles e por grupo de necesidade.</p>
<p>Os delegados/as deberán elabora-los programas dos cursos, xunto coa empresa.</p>
<p>Artigo 12º.-Ascensos.</p>
<p>Tódalas vacantes que se produzan na empresa cubriranse en primeiro lugar mediante o sistema de ascensos, por consenso cos criterios que se marquen.</p>
<p>Os delegados/as de personal deberán participar no concurso para cubri-las vacantes por ascensos, tanto no proceso de valoración dos méritos e probas como na súa cualificación das mesmas.</p>
<p>Artigo 13º.-Persoal de novo ingreso (período de proba).</p>
<p>Ó personal de novo ingreso faráselle un contrato de traballo por escrito, debendo quedar no seu poder unha copia del.</p>
<p>Os períodos de proba para o persoal de novo ingreso, serán os seguintes:</p>
<p>-Persoal técnico: 2 meses.</p>
<p>-Persoal administrativo e de recibo e entrega: 15 días.</p>
<p>-Persoal subalterno: 15 días.</p>
<p>-Persoal restante: 15 días.</p>
<p>Artigo 14º.-Contratación de novo persoal e medidas de fomento de emprego.</p>
<p>A empresa comunicaralles ós representantes dos traballadores/as, con suficiente antelación, a súa intención de contratar novo persoal, sexa eventual ou fixo, para efectos de que, en igualdade de condicións, se lles poida dar preferencia ós familiares dos traballadores/as.</p>
<p>Co fin de fomenta-la contratación e debido ós límites a ésta impostos a causa das últimas modificacións lexislativas, as partes acordan que a duración máxima do contrato eventual por circunstancias da producción será de doce meses nun período de quince meses.</p>
<p>Réxime de traballo</p>
<p>Artigo 15º.-Xornada.</p>
<p>Establécese que a xornada será a mesma en días laborables e horas efectivas de traballo para todo o persoal.</p>
<p>O número de horas será de 40 horas semanais coas horas de descanso que establece a lei.</p>
<p>Sempre que se poida, realizarase a xornada continua. Esta non poderá exceder de 7 horas diarias, mediando entre xornada e xornada 12 horas ininterrompidas de descanso.</p>
<p>En caso de xornada continua terase dereito a un descanso para bocadillo de 25 minutos, que serán contabilizados como xornada efectiva.</p>
<p>A xornada de traballo estará abranguida entre luns e sábado e con tres quendas rotativas e un día e medio de descanso semanal ininterrompido. O cadro horario confeccionarase nos primeiros días de xaneiro, coa conformidade dos delegados/as dos traballadores/as.</p>
<p>Artigo 16º.-Traballo nocturno.</p>
<p>As horas traballadas durante o período abranguido entre as dez da noite e as seis da mañá, terán unha</p>
<p>retribución específica incrementada nun 30 por 100 sobre o salario base de cada traballador/a e percibirase sobre as horas efectivas traballadas.</p>
<p>Para cubri-las necesidades da quenda de noite recorrerase preferentemente a persoal voluntario.</p>
<p>Artigo 17º.-Vacacións.</p>
<p>O período de vacacións será do mes natural no que se desfrute.</p>
<p>O calendario onde consten as vacacións do persoal laboral fixarase antes do 31 de marzo, elaborándose de mutuo acordo entre a empresa e os representantes dos traballadores/as, sendo estas obrigatoriamente rotativas.</p>
<p>Se ó inicio das vacacións un traballador/a estivese de baixa por accidente de traballo, enfermidade grave ou enfermidade con hospitalización, entendendo esta dentro do período de baixa terá dereito ó desfrute delas ó mes seguinte da súa incorporación ó traballo.</p>
<p>As vacacións desfrutaranse no período abranguido entre o 1 de xuño e o 30 de setembro, ambos inclusive. O inicio de las non pode coincidir cun día de descanso ou festivo; por iso iniciaranse sempre en día laborable.</p>
<p>Os traballadores/as que desfruten as súas vacacións por necesidade da empresa nun mes distintos dos abranguidos no período descrito terán dereito a unha bolsa de vacacións, cun importe mínimo que se fixa en 12.780 pesetas.</p>
<p>Artigo 18º.-Licencias.</p>
<p>O traballador/a, logo de aviso e xustificación poderá ausentarse do traballo, con dereito a remuneración, incluída prima media mensual para o persoal horario, polo tempo e os motivos seguintes:</p>
<p>Casamento: 15 días naturais.</p>
<p>Nacemento de fillo ou adopción legal: 3 días laborables que se poderán desfrutar dentro dos sete días seguintes ó parto. No caso de necesidade de desprazamento a distancia superior á da provincia, serán 4 días laborables.</p>
<p>Falecemento:</p>
<p>-De pais, fillos o cónxuxe do traballador/a: 4 días naturais.</p>
<p>-De avós, netos e irmáns do traballador/a: 3 días naturais.</p>
<p>-De pais, avós, netos e irmáns do cónxuxe: 2 días naturais.</p>
<p>Se existe necesidade de desprazamento a distancia superior á da provincia, corresponderán 2 días naturais máis.</p>
<p>Para efectos de cómputo dos días de permiso por falecemento, considerarase que:</p>
<p>* Computarase como de permiso o día do falecemento se este se producise antes de transcorrida a metade da xornada laborable do traballador/a.</p>
<p>* Se o falecemento se produce en día non laborable para o traballador/a, computarase como día de permiso no caso de que o falecemento tivese lugar antes das 12 horas.</p>
<p>Enfermidade grave:</p>
<p>-De pais, fillos e cónxuxe do traballador/a: 3 días naturais. En caso de necesidade de desprazamento a distancia superior á da provincia, corresponderá dous días máis.</p>
<p>-De avós, netos e irmáns do traballador/a: 2 días naturais.</p>
<p>-De pais, avós, netos e irmáns do cónxuxe: 2 días naturais.</p>
<p>-Operación cirúrxica: o tempo dela sexa cal sexa a operación.</p>
<p>Nestes últimos casos se existe necesidade de desprazamento a distancia superior á da provincia corresponderán 2 días naturais máis.</p>
<p>A referencia a cónxuxe nos permisos antes citados, faise extensiva á persoa que conviva maritalmente co traballador/a, que acredite a súa situación de convivencia mediante certificado do concello, libro de familia ou documento substitutorio.</p>
<p>Casamento:</p>
<p>-De pais, fillos, irmáns e netos: 1 día natural.</p>
<p>Traslado de domicilio: 2 días naturais.</p>
<p>Cumprimento de deber público: polo tempo indispensable para o cumprimento dun deber inescusable de carácter público e persoal, con posterior xustificación.</p>
<p>Exames:</p>
<p>-Os traballadores/as matriculados en centros oficiais ou recoñecidos polo MEC, que cursen con regularidade estudios para a obtención dun título académico ou profesional, a teor da Lei xeral de educación, terán dereito ós permisos necesarios para concorren ós exames correspondentes.</p>
<p>Asuntos propios: 2 días naturais ó ano a partir do ano 1999 e 2000.</p>
<p>Artigo 19º.-Excedencias.</p>
<p>1. O traballador/a con polo menos unha antigüidade na empresa dun ano ten dereito a que se lle recoñeza a posibilidade de situarse en excedencia coa conservación do posto de traballo por prazo non menor dun ano e non maior de tres. Este dereito só poderá ser exercido outra vez polo mesmo traballador/a se transcorreron catro anos desde o final da anterior excedencia.</p>
<p>2. Para cursar estudios por tempo superior a 1 ano e inferior a 5 anos. Este período só poderá ser desfrutado outra vez polo traballador/a, se transcorreron 4 anos desde o final doutra excedencia, xa sexa voluntaria ou especial.</p>
<p>3. Cando concorran circunstancias de enfermidade grave de longa duración ou defunción do cónxuxe ou familiares abranguidos no 1º grao de consanguinidade e se acredite a necesidade de atender persoalmente as consecuencias derivadas daquelas situacións.</p>
<p>Esta excedencia non será inferior a 3 meses nin superior a 1 ano.</p>
<p>4. Cando o cónxuxe sexa trasladado por razóns laborais a un centro de traballo fóra da provincia onde</p>
<p>o traballador/a preste os seus servicios. Esta excedencia non poderá ser inferior a 6 meses nin superior a 2 anos.</p>
<p>5. Cando opten por seguir un tratamento baixo vixilancia médica por razóns de alcoholemia ou toxicomanía. Esta excedencia non poderá ser superior a 1 ano e só poderá solicitarse unha vez. Para reintegrarse deberá acreditarse o rigoroso seguimento do tratamento.</p>
<p>As excedencias citadas non computarán ningunha antigüidade.</p>
<p>A comunicación para reintegrarse á empresa deberá formularse por escrito e cun mes de antelación á data do remate da excedencia.</p>
<p>Artigo 20º.-Execedencia para o coidado dos fillos.</p>
<p>Os traballadores/as fixos/as con polo menos un ano de antigüidade, terán dereito a solicitar unha excedencia especial, con reserva do posto de traballo, para o coidado persoal e directo dos fillos menores de 4 anos, tanto cando o sexa por natureza como por adopción.</p>
<p>Cando o pai e a nai traballen, só un deles poderá exercer este dereito. A dita situación de excedencia non poderá exceder para efectos de antigüidade e de cotización á Seguridade Social de tres anos.</p>
<p>Artigo 21º.-Servicio militar ou prestación social.</p>
<p>O traballador que pase a presta-lo servicio militar activo terá dereito á reserva do seu posto de traballo, e cómputo de antigüidade, comunicándolle este á empresa nos dous meses anteriores a súa intención de reincorporarse ó traballo.</p>
<p>Réxime de retribucións</p>
<p>Artigo 22º.-Retribucións.</p>
<p>As retribucións entenderanse sobre xornada completa, realizándose o aboamento por meses dentro dos 3 primeiros días do mes seguinte como máximo.</p>
<p>As retribucións para o ano 1999 e 2000 fíxanse na táboa anexa.</p>
<p>O traballador/a terá dereito a percibir anticipos á conta do traballo realizado e ata o 90% da retribución devengada.</p>
<p>Dentro do salario, para efectos de definición, distinguiranse os seguintes conceptos remunerativos:</p>
<p>a) Soldo base: cantidade mínima diaria garantida ó traballador/a que efectúe o seu traballo co rendemento normal segundo queda definido no presente convenio.</p>
<p>b) Soldo: cantidade mínima mensual garantida ó traballador/a que preste o seu traballo polo rendemento normal, segundo queda definido no presente convenio.</p>
<p>c) Xornal: importe total das retribucións que por calquera concepto perciba o traballador/a.</p>
<p>d) Prima: entenderanse por tales as cantidades de diñeiro que estableza a empresa para fomentar e premia-la productividade acadada polo traballador, ou o aumento de producción no sistema de control, e aplicarase o que marca este convenio.</p>
<p>Artigo 23º.-Pagas extraordinarias.</p>
<p>Os traballadores/as percibirán dúas gratificacións extraordinarias, que se aboarán nos meses de xuño e decembro, con anterioridade ó día 30 de xuño e15 de decembro. O importe de cada unha das pagas será dunha mensualidade de salario base convenio, aplicando o que corresponda a cada un dos niveis, mailo importe dunha mensualidade do complemento de antigüidade. Estas pagas percibiranse íntegras independentemente de que o traballador/a estivera en situación de IT en calquera das súas modalidades durante o período de devengo delas.</p>
<p>Artigo 24º.-Complementos.</p>
<p>Antigüidade: todo o persoal afectado por este convenio percibirá un premio por antigüidade polo importe de 4 % do seu salario base por cada trienio cumprido.</p>
<p>Transporte: fíxase un complemento de transporte na contía de 7.000 pesetas, que será igual para tódalas categorías e se aboará nas doce mensualidades.</p>
<p>Artigo 25º.-Horas extraordinarias.</p>
<p>O pagamento da hora extraordinaria normal será de 650 ptas./hora, nocturnas 900 ptas./hora, festivos 1.100 ptas./hora.</p>
<p>Os representantes dos traballadores/as recibirán periodicamente información do número de horas realizadas por traballador/a e por departamento.</p>
<p>Artigo 26º.-Adaptación do persoal con capacidade disminuída.</p>
<p>O personal que, por deficiencia das súas condicións físicas ou por outras circunstancias, non estea en situación de dar rendemento normal na súa categoría, pasará a outro traballo e respectaráselle o salario que tivese acreditado antes de pasar á dita situación.</p>
<p>Artigo 27º.-Incapacidade transitoria.</p>
<p>Nos períodos de baixa por accidente de traballo, hospitalización e convalecencia ata 15 días, o traballador/a terá dereito a que a empresa complete ó seu cargo exclusivo as prestacións da Seguridade Social, de forma que o traballador/a perciba durante os días de baixa o 100% do salario máis antigüidade, complemento transporte, complemento de penosidade e nocturnidade, tanto se o traballador/a é substituído como se non o é.</p>
<p>Melloras sociais</p>
<p>Artigo 28º.-Seguros.</p>
<p>Contratarase un seguro colectivo de vida con cargo á empresa, e que abrangue todo o personal dela. O capital asegurado será equivalente ó salario anual, tomando o nivel do 1 de xaneiro de cada ano.</p>
<p>As coberturas deste seguro serán:</p>
<p>a) Morte por accidente incluído in itínere.</p>
<p>b) Invalidez permanete absoluta: derivada de enfermidade profesional.</p>
<p>c) Gran invalidez: aboamento do capital asegurado derivado de enfermidade profesional.</p>
<p>Artigo 29º.-Roupa de traballo.</p>
<p>A empresa facilitaralle ó persoal a correspondente roupa de traballo. Serán entregados dous equipos completos ó ano, con calzado incluído. Estes serán entregados no verán e no inverno.</p>
<p>Artigo 30º.-Recoñecementos médicos.</p>
<p>Todo o persoal someterase a unha revisión médica e xinecolóxica anual obrigatoria, que será por conta da empresa.</p>
<p>O resultado do dito recoñecemento será entregado a cada traballador/a.</p>
<p>Artigo 31º.-Saúde laboral.</p>
<p>Nomearase un comité de saúde laboral con tódalas demais normas contidas segundo a Lei 31/1995, de riscos laborais.</p>
<p>Artigo 32º.-Acción sindical.</p>
<p>Os delegados/as de personal terán dereito a:</p>
<p>1. Seren informados pola dirección da empresa periodicamente, sobre a evolución xeral, situación da producción, programa de producción e evolución probable do emprego.</p>
<p>2. Anualmente coñece-lo balance, a conta de resultados e a memoria.</p>
<p>3. A empresa informará previamente sobre sancións por faltas graves e en especial en supostos de despedimento.</p>
<p>4. A empresa facilitaralles ós delegados/as de persoal o modelo ou modelos de contrato de traballo que habitualmente utilice; igualmente facilitaralles unha copia básica de tódolos contratos que se realicen.</p>
<p>5. Existirá un taboleiro de anuncios, que porá a empresa, para que os delegados/as de persoal poidan publicar, inserir, etc.</p>
<p>6. Os representantes dos traballadores/as deberán emitir informe previo e participar nas seguintes cuestións:</p>
<p>a) Os delegados/as de persoal non poderán ser discriminados na súa promoción económica ou profesional por causas ou en razón do desempeño da súa función.</p>
<p>b) Poderán exerce-la liberdade de expresión no interior da empresa nas materias propias da súa representación, podendo publicar ou distribuír, sen perturba-lo normal desenvolvemento do proceso productivo, aquelas publicacións de interese laboral ou social, e exercerá tales tarefas de acordo coa normativa legal vixente para o efecto.</p>
<p>Artigo 33º.-Asemblea de traballadores.</p>
<p>Os traballadores/as terán dereito a reunirse en asemblea unha vez ó mes e por un tempo máximo dunha hora durante a xornada, debéndolle comunicar a esta a súa realización cunha antelación de 48 horas, salvo situación de excepción, sempre de mutuo acordo coa empresa.</p>
<p>Artigo 34º.-Vestiarios.</p>
<p>A empresa está obrigada a facilitar unha zona de vestiarios independentemente para homes e mulleres, con duchas e armarios e o que establece a Lei de saúde laboral.</p>
<p>Táboa salarial anos 1999 e 2000</p>
<table><tbody><tr><td></td></tr>
<tr><td></td><td>Ano 1999</td><td>Ano 2000</td></tr>
<tr><td></td></tr>
<tr><td>Categoría</td><td>Salario
base</td><td>Compl.
Pen./Perig.</td><td>Salario
base</td><td>Compl.
Pen./Perig.</td></tr>
<tr><td></td></tr>
</tbody></table>
<table><tbody><tr><td>Encargado/a xeral</td><td>104.229</td><td></td><td>109.323</td><td></td></tr>
<tr><td></td></tr>
<tr><td>Técnico/a grao medio</td><td>104.229</td><td></td><td>109.323</td><td></td></tr>
<tr><td></td></tr>
<tr><td>Xefe/a de equipo</td><td>87.569</td><td></td><td>91.772</td><td></td></tr>
<tr><td></td></tr>
<tr><td>Oficial administrativo/a</td><td>86.501</td><td></td><td>90.653</td><td></td></tr>
<tr><td></td></tr>
<tr><td>Auxiliar administrativo/a</td><td>74.754</td><td></td><td>78.342</td><td></td></tr>
<tr><td></td></tr>
<tr><td>Oficial 1ª lavandería</td><td>85.307</td><td>10.111</td><td>85.307</td><td>14.712</td></tr>
<tr><td></td></tr>
<tr><td>Oficial 2ª lavandería
Oficial 2ª conductor/a</td><td>80.093</td><td></td><td>83.937</td><td></td></tr>
<tr><td></td></tr>
<tr><td>Especialista, oficial 3ª, axudante
lavandería, sereno/a</td><td>71.551</td><td></td><td>75.000</td><td></td></tr>
<tr><td></td></tr>
<tr><td>Peón, mozo/a reparto</td><td>69.414</td><td></td><td>72.745</td><td></td></tr>
<tr><td></td></tr></tbody></table>

