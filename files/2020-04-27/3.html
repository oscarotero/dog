---
date: '2020-04-27'
id: O10-170420-0002
page: 18741
number: 80
agency: Consello de Contas de Galicia
section: III. Outras disposicións.
title: >-
  EXTRACTO da Resolución do 16 de abril de 2020 pola que se ordena a publicación
  do Acordo do Pleno do Consello de Contas de Galicia, do 6 de marzo de 2020,
  polo que se convoca o I Premio de investigación Carlos G. Otero Díaz.
range: Resolución
url: >-
  https://www.xunta.gal/dog/Publicados/2020/20200427/AnuncioO10-170420-0002_gl.html
---
<p>BDNS (Identif.): 503120.</p>
    <p>De conformidade co previsto nos artigos 17.3 b) e 20.8 a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (BDNS) (http://www.pap.minhap.bdnstrans/index).</p>
    <p>Primeiro. Persoas beneficiarias</p>
    <p>Autores ou coautores de traballos de investigación, que teñan o seu domicilio en calquera dos Estados membros da Unión Europea, os cales poderán ter a condición de persoa física ou grupo de investigación composto por persoas físicas, baixo a coordinación dun dos seus integrantes, que actuará como representante do grupo e responsable do traballo para os efectos oportunos.</p>
    <p>Segundo. Obxecto</p>
    <p>Distinguir aqueles traballos de investigación cuxo contido garde relación coa prevención da corrupción nas administracións públicas.</p>
    <p>Terceiro. Bases reguladoras</p>
    <p>Acordo do Pleno do Consello de Contas, do 23 de setembro de 2019, polo que se crea o Premio de investigación Carlos G. Otero Díaz e se establecen as bases reguladoras para a súa concesión, publicado mediante Resolución do conselleiro maior, do 29 de outubro de 2019 (DOG núm. 215, do 12 de novembro).</p>
    <p>Cuarto. Financiamento</p>
    <p>O premio previsto nesta convocatoria farase efectivo con cargo á aplicación orzamentaria 02.01.111C.481.01 dos orzamentos xerais da Comunidade Autónoma de Galicia para o ano 2020.</p>
    <p>Quinto. Importe</p>
    <p>A dotación económica do I Premio de investigación Carlos G. Otero Díaz é de 4.500 euros, distribuídos da seguinte forma:</p>
    <p>a) Primeiro premio: 3.000 euros.</p>
    <p>b) Segundo premio: 1.500 euros.</p>
    <p>c) Accésits: no caso de seren declarados desertos o primeiro e segundo premios, poderanse conceder ata tres accésits de 1.000 euros cada un.</p>
    <p>Sexto. Prazo de presentación</p>
    <p>O prazo iníciase o día seguinte da publicación da convocatoria e remata o 31 de outubro de 2020.</p>
    <p>Santiago de Compostela, 16 de abril de 2020</p>
    <footer><p>José Antonio Redondo López<br>Conselleiro maior do Consello de Contas de Galicia</p></footer>

