---
date: '2003-04-07'
id: CC36
page: 4
number: 68
agency: 'CONSELLERÍA DE XUSTIZA, INTERIOR E ADMINISTRACIÓN LOCAL'
section: III. OUTRAS DISPOSICIÓNS
title: >-
  Decreto 208/2003, do 6 de febreiro, polo que se declara a urxente ocupación,
  para efectos de expropiación forzosa, pola Deputación Provincial de Ourense,
  dos bens e dereitos necesarios para a realización das obras do proxecto de
  estrada provincial 3 Allariz-Xunqueira de Ambía, número 100 do Plan Base de
  2001 (concellos de Allariz e Xunqueira de Ambía).
range: Decreto
url: 'https://www.xunta.gal/dog/Publicados/2003/20030407/AnuncioCC36_gl.html'
---
<p>A Deputación Provincial de Ourense, en sesión que tivo lugar o día vintenove de novembro de dous mil dous, aprobou o proxecto de estrada provincial 3 Allariz-Xunqueira de Ambía, número 100 do Plan Base de 2001, e na mesma sesión acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa, ó abeiro do disposto no artigo 52 da Lei de expropiación forzosa.</p>
<p>A Deputación Provincial de Ourense remitiu a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Administración Local o día vintesete de xaneiro de dous mil tres.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Administración Local o día vintecatro de xaneiro de dous mil tres.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, xa que, segundo sinala a deputación, a estrada provincial Allariz-Xunqueira de Ambía ten unha elevada intensidade de tráfico, non só por comunica-los dous núcleos de poboación, senón tamén por canaliza-lo tráfico que desde a zona de Maceda a Baños de Molgas accede á autovía A-52, existindo, ademais, catro obras de fábrica que é urxente alargar para evita-los estrangulamentos que resultan perigosos tanto para o tránsito rodado como para os viandantes, polo que se fai necesaria a actuación co obxecto de mellora-lo trazado da estrada e conseguir un alargamento desta vía, o que redundaría na mellora da seguridade vial.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Administración Local e logo de deli</p>
<p>beración do Consello da Xunta de Galicia na súa reunión do día seis de febreiro de dous mil tres,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, pola Deputación Provincial de Ourense, para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de estrada provincial 3 Allariz-Xunqueira de Ambía, número 100 do Plan Base de 2001.</p>
<p>Santiago de Compostela, seis de febreiro de dous mil tres.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Administración</p>
<p>Local</p>

