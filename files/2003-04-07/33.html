---
date: '2003-04-07'
id: CCB2
page: 4
number: 68
agency: CONSELLERÍA DE EDUCACIÓN E ORDENACIÓN UNIVERSITARIA
section: VI. ANUNCIOS
title: >-
  Resolución do 28 de marzo de 2003, da Dirección Xeral de Política Lingüística,
  pola que se anuncia o concurso público, polo procedemento aberto e trámite de
  urxencia, do contrato de servicios para a organización dos actos finais da
  campaña Entre nós, en galego.
range: Resolución
url: 'https://www.xunta.gal/dog/Publicados/2003/20030407/AnuncioCCB2_gl.html'
---
<p>De acordo co establecido no prego de cláusulas administrativas particulares polas que se rexe o contrato de servicios arriba indicado faise público:</p>
<p>1. Obxecto: organización e realización dos actos finais da campaña promocional Entre nós, en galego, que se celebrarán nas 4 capitais de provincia e en Santiago de Compostela.</p>
<p>2. Forma de adxudicación: procedemento aberto, mediante concurso e trámite de urxencia.</p>
<p>3. Orzamento: 106.000 A, IVE incluído.</p>
<p>4. Garantía provisional: 2.120 A.</p>
<p>5. Requisitos dos licitadores: os especificados nos puntos 8 e 11 do prego de cláusulas administrativas particulares.</p>
<p>6. Proposicións: de acordo co que se especifica no punto 9 do prego de cláusulas administrativas particulares, a documentación será presentada no rexistro xeral da Consellería de Educación e Ordenación Universitaria no prazo de oito días naturais</p>
<p>contados a partir do seguinte ó da publicación deste anuncio no Diario Oficial de Galicia.</p>
<p>7. Apertura das proposicións: a apertura das ofertas presentadas en prazo hábil terá lugar en acto público na Dirección Xeral de Política Lingüística da Consellería de Educación e Ordenación Universitaria, no edificio administrativo de San Caetano en Santiago de Compostela, ás 13 horas do terceiro día natural seguinte ó do remate do prazo de presentación especificado no punto anterior.</p>
<p>8. Documentación de interese para os licitadores: o prego de cláusulas administrativas particulares e de prescricións técnicas estarán á disposición dos licitadores, para o seu exame, durante o prazo de presentación de ofertas, en días e horas hábiles de oficina, no Servicio de Información da Consellería de Educación e Ordenación Universitaria; edificio administrativo de San Caetano, Santiago de Compostela. Teléfono 981 54 44 00.</p>
<p>Así mesmo, tamén se poderán obte-los pregos relativos a esta contratación nos seguintes enderezos da Internet:</p>
<p><a href="http://www.xunta.es/contratacion/resultado.asp?N=2344">http://www.xunta.es/contratacion/resultado.asp?N=2344</a></p>
<p><a href="http://www.xunta.es/edu.xunta.es/dxpl">http://www.xunta.es/edu.xunta.es/dxpl</a></p>
<p>9. Anuncios: o importe deste anuncio será por conta do adxudicatario.</p>
<p>Santiago de Compostela, 28 de marzo de 2003.</p>
<p>Xesús P. González Moreiras</p>
<p>Director xeral de Política Lingüística</p>

