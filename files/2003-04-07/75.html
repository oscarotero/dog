---
date: '2003-04-07'
id: CD5A
page: 4
number: 68
agency: FUNDACIÓN PÚBLICA CENTRO DE TRANSFUSIÓN DE GALICIA
section: VI. ANUNCIOS
title: >-
  Anuncio de concurso, polo procedemento aberto, para a subministración de
  reactivos para determinacións analíticas previas á doazón de sangue.
range: Anuncio
url: 'https://www.xunta.gal/dog/Publicados/2003/20030407/AnuncioCD5A_gl.html'
---
<p>A Fundación Pública Centro de Transfusión de Galicia, para lles dar cumprimento ós artigos 9 e 10 da Lei 10/1996, do 5 de novembro, de actuación de entes e empresas nas que ten participación maioritaria a Xunta de Galicia, en materia de persoal e contratación, resolve convoca-lo seguinte concurso público:</p>
<p>1. Entidade adxudicadora: Fundación Pública Centro de Transfusión de Galicia, avda. Monte da Condesa s/n, 15706 Santiago de Compostela. Teléfono 981 54 69 00, fax 981 59 31 51.</p>
<p>2. Obxecto e orzamento do contrato: subministración de reactivos para determinacións analíticas previas á doazón de sangue (expediente 05-2003).</p>
<p>Orzamento 1º ano: 27.000 euros.</p>
<p>Orzamento 2º ano: 27.000 euros.</p>
<p>Orzamento 3º ano: 27.000 euros.</p>
<p>Duración: 3 anos desde a data do asinamento do contrato.</p>
<p>Admisión de variantes: consideraranse as proposicións que, respectando o obxecto do contrato e o orzamento máximo autorizado, incorporen para a prestación da subministración solucións alternativas ás definidas nas condicións técnicas particulares.</p>
<p>3. Tramitación, procedemento e forma de adxudicación: concurso polo procedemento aberto.</p>
<p>4. Fianzas e garantías: non se constitúe garantía provisional. Garantía definitiva por importe do 4% do valor de adxudicación.</p>
<p>5. Documentos de interese para os licitadores: os pregos de condicións xurídicas e de condicións técnicas particulares pódense solicitar no Centro de Transfusión de Galicia; avda. Monte da Condesa s/n, 15706 Santiago de Compostela, en días laborables desde as 9 ata as 14 horas.</p>
<p>6. Solvencia económico-financeira e técnica: acredítanse conforme o establecido no punto 2.2.2 do prego de condicións xurídicas.</p>
<p>7. Criterios de adxudicación: os establecidos no cadro de características.</p>
<p>8. Prazo e lugar de presentación das proposicións: as proposicións presentaranse antes das 14 horas do día 16 de abril de 2003.</p>
<p>9. Documentación que deberán presenta-los licitadores: os documentos que figuran no prego de condicións xurídicas e na forma que nel se sinala.</p>
<p>10. Data de apertura das proposicións: a apertura das proposicións admitidas será realizada en acto público na sala de xuntas do Centro de Transfusión de Galicia, a partir das 10 horas do día 28 de abril de 2003.</p>
<p>11. Anuncios: os anuncios deste concurso serán por conta do adxudicatario do contrato.</p>
<p>Santiago de Compostela, 31 de marzo de 2003.</p>
<p>Carlos Areal Méndez</p>
<p>Director técnico da Fundación Pública Centro</p>
<p>de Transfusión de Galicia</p>

