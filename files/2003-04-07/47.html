---
date: '2003-04-07'
id: CCEA
page: 4
number: 68
agency: CONSELLERÍA DE SANIDADE
section: VI. ANUNCIOS
title: >-
  Cédula do 27 de febreiro de 2003, da Delegación Provincial de Ourense, pola
  que se notifica a proposta de resolución do expediente sancionador 34/2002,
  por infraccións en materia sanitaria.
range: Cédula
url: 'https://www.xunta.gal/dog/Publicados/2003/20030407/AnuncioCCEA_gl.html'
---
<p>Con data 10 de decembro de 2002, a instructora do procedemento dictou proposta de resolución do expediente sancionador nº 34/2002 incoado na Delegación Provincial da Consellería de Sanidade de Ourense a Juan José Mato Rodríguez.</p>
<p>Intentada a notificación deste acordo segundo o disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e non sendo posible a súa práctica, por medio desta cédula, e segundo o disposto número 5 do referido artigo, notifícase a Juan José Mato Rodríguez o contido da dita proposta que figura como anexo, para que poida ter coñecemento dela.</p>
<p>Así mesmo fáiselle sabe-lo dereito que o asiste, ó abeiro do disposto no número 1 do artigo 19 do Real decreto 1398/1993, do 4 de agosto, polo que se aproba o regulamento para o exercicio da potestade sancionadora, para presentar alegacións ante esta delegación provincial no prazo de 15 días hábiles, contado desde o seguinte á publicación desta cédula, lembrándolle o seu dereito a consulta-lo expediente, depositado nas dependencias desta delegación, sita na rúa avda. de Zamora, nº 13 de Ourense, e obter, se é o caso, copia del, segundo o previsto na letra a) do artigo 35 da dita Lei 30/1992, do 26 de novembro.</p>
<p>Esta cédula expídese para que conste e lle sirva de notificación ó interesado, en cumprimento co disposto no artigo 59.5º da Lei 39/1992, do 26 de novembro.</p>
<p>Ourense, 27 de febreiro de 2003.</p>
<p>José F. Troncoso Casares</p>
<p>Delegado provincial de Ourense</p>
<p>ANEXO</p>
<p>Expediente sancionador nº 34/2002.</p>
<p>Denunciado: Juan José Mato Rodríguez.</p>
<p>DNI: 34945814-M.</p>
<p>Último enderezo coñecido: estrada de Francelos, nº 4-2º G de Ribadavia (Ourense).</p>
<p>Feito imputado: infracción en materia sanitaria.</p>
<p>Preceptos infrinxidos: artigo 1.1º d) do Decreto 157/1985, do 11 de xullo; artigo 4 en relación co 1 e artigo 3.1º do Decreto 239/1986, do 24 de xullo, que aproba o Regulamento de manipuladores de alimentos.</p>
<p>Tipificación: artigo 5 en relación co 3 e 4 do Decreto 157/1985, do 11 de xullo; artigo 36.1º a) da Lei 14/1986, do 25 de abril, xeral de sanidade.</p>
<p>Sanción imposta: 60 euros (sesenta euros).</p>

