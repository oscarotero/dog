---
date: '2021-01-14'
id: G2410-101220-0003
page: 2172
number: 8
agency: Xulgado do Social número 1 de Santiago de Compostela
section: V. Administración de xustiza.
title: EDICTO (PO 352/2018).
range: Edicto
url: >-
  https://www.xunta.gal/dog/Publicados/2021/20210114/AnuncioG2410-101220-0003_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento ordinario 352/2018 deste xulgado do social, seguido por instancia de Regino Silvar Domínguez contra a empresa Llaçer y Navarro, S.L., sobre ordinario, ditouse a seguinte resolución, cuxa parte dispositiva se xunta:</p>
    <p>Decido que, estimando integramente a demanda interposta por Regino Silvar Domínguez, contra Llacer y Navarro, S.L., contra Eduardo Andreu Alabarta e GP Límite Andamur, S.L., como administradores concursais de Llacer y Navarro, S.L., e contra o Fondo de Garantía Salarial, debo condenar e condeno a mercantil demandada Llacer y Navarro, S.L. a aboarlle ao traballador demandante a suma de 4.751,51 euros brutos polos conceptos sinalados no feito probado quinto desta resolución, incrementada cos xuros previstos no artigo 29.3 do ET desde a data de presentación da papeleta de conciliación ata a presente resolución, e os do artigo 576 da LAC a partir da presente resolución; e condeno a Eduardo Andreu Alabarta e GP Límite Andamur, S.L., na súa soa condición de administradores concursais de Llacer y Navarro, S.L. a avirse á devandita condena.</p>
    <p>No que atinxe á responsabilidade do Fogasa, non procede súa condena nesta instancia e deberá observarse o que resulte da aplicación do artigo 33 do ET.</p>
    <p>Notifíquese ás partes a presente resolución, facéndolles saber que fronte a esta cabe recurso de suplicación para ante a Sala do Social do Tribunal Superior de Xustiza de Galicia, no prazo de cinco días contados desde o seguinte ao da súa notificación.</p>
    <p>Notifíquese ás partes, facéndolles saber que en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, se é o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>A anterior resolución entregarase á letrada da Administración de xustiza para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta miña sentenza, xulgando definitivamente na primeira instancia, pronúncioo, mándoo e asínoo.</p>
    <p>E para que sirva de notificación en legal forma a Llaçer y Navarro, S.L., en ignorado paradoiro, expido a presente para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 10 de decembro de 2020</p>
    <footer><p>A letrada da Administración de xustiza</p></footer>

