---
date: '2021-01-14'
id: G0599-071220-0004
page: 1925
number: 8
agency: Consellería de Emprego e Igualdade
section: III. Outras disposicións.
title: >-
  RESOLUCIÓN do 23 de decembro de 2020, da Secretaría Xeral Técnica da
  Consellería de Emprego e Igualdade, pola que se publican as subvencións
  concedidas pola Xefatura Territorial de Ourense ao abeiro da Resolución do 19
  de decembro de 2019, da Secretaría Xeral da Igualdade, pola que se establecen
  as bases reguladoras das axudas destinadas a financiar actividades de
  promoción da igualdade e de prevención da violencia de xénero, financiadas en
  desenvolvemento do Pacto de Estado contra a violencia de xénero, para as
  asociacións de nais e pais do alumnado de centros educativos de Galicia, e se
  procede á súa convocatoria para o ano 2020 (código de procedemento SI449B)
  (Diario Oficial de Galicia número 23, do 4 de febreiro).
range: Resolución
url: >-
  https://www.xunta.gal/dog/Publicados/2021/20210114/AnuncioG0599-071220-0004_gl.html
---
<p>De conformidade co disposto no artigo 15.1 da Lei 9/2007, do 13 de xuño, de subvencións de Galicia, e no artigo 17.1 da Lei 1/2016, do 18 de xaneiro, de transparencia e bo goberno, publícanse as subvencións concedidas ao abeiro da Resolución do 19 de decembro de 2019, da Secretaría Xeral da Igualdade, con expresión da convocatoria, o programa e o crédito orzamentario, a entidade beneficiaria, a contía e a finalidade.</p>
    <p>Mediante a Resolución do 19 de decembro de 2019, da Secretaría Xeral da Igualdade, establecéronse as bases reguladoras e a convocatoria para o ano 2020 das axudas a asociacións de nais e pais de alumnado (ANPA) legalmente constituídas e a federacións ou confederacións de ANPA, dos centros educativos sustentados con fondos públicos da Comunidade Autónoma de Galicia, para a realización de programas de actividades de promoción da igualdade entre mulleres e homes, e de prevención e rexeitamento da violencia contra as mulleres, dirixidas ao alumnado de centros educativos non universitarios, ás familias, ás ANPA e á comunidade educativa, en desenvolvemento do Pacto de Estado contra a violencia de xénero.</p>
    <p>As accións subvencionables ao abeiro desta convocatoria son a realización de programas e actividades de difusión, información e formación para a promoción da igualdade e a prevención da violencia de xénero, que realicen as ANPA, federacións e confederacións de ANPA, dirixidos ao alumnado de centros educativos non universitarios, ás familias e á comunidade educativa, no marco do Pacto de Estado contra a violencia de xénero, realizadas entre o 1 de decembro de 2019 e o 30 de novembro de 2020, e que respondan a algunha ou algunhas das seguintes tipoloxías previstas nas medidas do Pacto de Estado contra a violencia de xénero do eixe 1:</p>
    <p>a) Escolas de pais e nais e/ou formación para as familias en temas de igualdade, de educación afectivo-sexual (aspectos fisiolóxicos e afectivo-emocionais) e sobre violencia de xénero.</p>
    <p>b) Elaboración de materiais informativos para nais e pais, que lles axuden a detectar a violencia de xénero de que poden ser vítimas ou agresores as súas fillas ou os seus fillos adolescentes.</p>
    <p>c) Realización de accións de formación, sensibilización e difusión contra a cousificación do corpo das mulleres e contra a hipersexualización das nenas.</p>
    <p>d) Formación para pais e nais e/ou para mozas e mozos sobre o uso adecuado e crítico da internet e as novas tecnoloxías, especialmente na protección da privacidade e sobre os ciberdelitos (<em>stalking</em>, <em>sexting</em>, <em>grooming</em>, etc.).</p>
    <p>e) Accións de formación coas familias e/ou alumnado sobre novas masculinidades para romper cos micromachismos e cos comportamentos machistas adquiridos polos estereotipos.</p>
    <p>f) Outras accións de formación e información para nais e pais que sensibilicen as familias sobre os estereotipos persistentes na sociedade e tamén no eido educativo e sobre pautas para previr a violencia de xénero, ou para detectala, e que se dean a coñecer entre as familias os protocolos existentes nos casos de agresións ou violencia contra as mozas.</p>
    <p>Crédito orzamentario: para o financiamento das axudas previstas nesta convocatoria destínase crédito por importe total de catrocentos mil euros (400.000 €), con cargo á aplicación 05.11.313D.481.2, código de proxecto 2018 00112, dos orzamentos xerais da Comunidade Autónoma de Galicia para o ano 2020.</p>
    <p>As entidades beneficiarias da subvención, así como o importe concedido a cada unha delas, reflíctense no anexo desta resolución.</p>
    <p>Santiago de Compostela, 23 de decembro de 2020</p>
    <footer><p>José Ramón Pardo Cabarcos<br>Secretario xeral técnico da Consellería de Emprego e Igualdade</p></footer>
    <h2>ANEXO</h2>
    <h3>Subvencións concedidas ao abeiro da convocatoria do ano 2020</h3>
    <table>
     <tbody>
      <tr>
       <td>CIF</td>
       <td>Entidade solicitante</td>
       <td>Denominación do programa</td>
       <td>Concedido</td>
      </tr>
      <tr>
       <td>G32250565</td>
       <td>ANPA do CEIP de Quins</td>
       <td>Igualdade e prevención desde nenas/os</td>
       <td>4.000,00 €</td>
      </tr>
      <tr>
       <td>G32147522</td>
       <td>ANPA do Instituto número 4 O Couto</td>
       <td>Atopándonos na diversidade</td>
       <td>1.100,00 €</td>
      </tr>
      <tr>
       <td>G32154668</td>
       <td>ANPA CEIP Ramón Otero Pedrayo de Amoeiro</td>
       <td>Educación afectivo-sexual</td>
       <td>4.000,00 €</td>
      </tr>
      <tr>
       <td>G32116501</td>
       <td>ANPA IES Xesús Ferro Couselo</td>
       <td>Equality 3.0: coeducando nas emocións</td>
       <td>4.000,00 €</td>
      </tr>
      <tr>
       <td>G32102394</td>
       <td>ANPA Airiña</td>
       <td>Allariz con igualdade II</td>
       <td>3.753,70 €</td>
      </tr>
      <tr>
       <td>G32298671</td>
       <td>ANPA CEIP Amaro Refojo</td>
       <td>Vexo vexo... A igualdade</td>
       <td>6.947,50 €</td>
      </tr>
      <tr>
       <td>G32173312</td>
       <td>ANPA Ben-Cho-Shey</td>
       <td>Construíndo igualdade</td>
       <td>4.000,00 €</td>
      </tr>
      <tr>
       <td>G32228132</td>
       <td>ANPA Rosalía de Castro</td>
       <td>Igualimia</td>
       <td>4.000,00 €</td>
      </tr>
      <tr>
       <td>G32181208</td>
       <td>ANPA CEIP Carlos Casares</td>
       <td>Sementando igualdade no Carlos Casares</td>
       <td>3.634,55 €</td>
      </tr>
      <tr>
       <td>G32223703</td>
       <td>APA do CEIP Otero Novas</td>
       <td>Ciclo de actividades de igualdade</td>
       <td>2.122,30 €</td>
      </tr>
      <tr>
       <td>G32174302</td>
       <td>ANPA CEIP A Ponte</td>
       <td>Igualdade 3.0 desmontando estereotipos</td>
       <td>4.000,00 €</td>
      </tr>
      <tr>
       <td>G32013203</td>
       <td>ANPA O Areal</td>
       <td>Prevención e loita contra a violencia</td>
       <td>2.800,00 €</td>
      </tr>
      <tr>
       <td>G32025538</td>
       <td>Federación de ANPA de colexios privados e concertados de Ourense</td>
       <td>Embaixadoras da igualdade</td>
       <td>7.000,00 €</td>
      </tr>
      <tr>
       <td>G32211914</td>
       <td>ANPA do CEIP Bibei de Viana do Bolo</td>
       <td>Igualdade e prevención no CEIP Bibei</td>
       <td>1.750,00 €</td>
      </tr>
      <tr>
       <td>G32025413</td>
       <td>ANPA do Colexio Vila do Arenteiro</td>
       <td>Proxecto Vilaigualdade 2020</td>
       <td>3.073,40 €</td>
      </tr>
      <tr>
       <td>G32350605</td>
       <td>ANPA do CEIP plurilingüe de Luintra</td>
       <td>Taller sobre internet e novas tecnoloxías</td>
       <td>400,00 €</td>
      </tr>
      <tr>
       <td>G32503310</td>
       <td>ANPA Conservatorio de Verín</td>
       <td>A igualdade tócanos a todos</td>
       <td>4.000,00 €</td>
      </tr>
      <tr>
       <td>G32126450</td>
       <td>APA Castromao</td>
       <td>Rosa e azul igual a violeta</td>
       <td>4.000,00 €</td>
      </tr>
      <tr>
       <td>G32118036</td>
       <td>ANPA A Galocha</td>
       <td>I laboratorio antiheroes</td>
       <td>4.000,00 €</td>
      </tr>
      <tr>
       <td>G32009037</td>
       <td>Federación provincial de ANPA da provincia de Ourense as Burgas</td>
       <td>Escola de nais e pais pola igualdade</td>
       <td>7.000,00 €</td>
      </tr>
      <tr>
       <td colspan="4">Total concesión 75.581,45 €</td>
      </tr>
     </tbody>
    </table>

