---
date: '2021-01-14'
id: L252-211220-0002
page: 2229
number: 8
agency: Concello de Silleda
section: VI. Anuncios. b) Administración local.
title: ANUNCIO de convenios urbanísticos de planeamento.
range: Anuncio
url: >-
  https://www.xunta.gal/dog/Publicados/2021/20210114/AnuncioL252-211220-0002_gl.html
---
<p>O Pleno do Concello de Silleda, en sesión do 27 de novembro de 2014, adoptou o acordo de admitir a trámite cinco convenios urbanísticos de planeamento cos seguintes obxectos e localización:</p>
    <p>• Convenio Disiclín (parcela solo urbanizable delimitado), asinado entre este Concello e Javier Ramos Troitiño e Antonio Ramos López en representación de Disiclín, S.L., o día 3 de maio de 2014. Propietario das parcelas que conforman o ámbito do solo urbanizable.</p>
    <p>• Convenio SUD-R Bandeira. Asinado entre o Concello e Remigio Diéguez Taboada o día 29 de outubro de 2014. Propietario dunha das parcelas incluída na delimitación do ámbito, cunha superficie de 1.172 m².</p>
    <p>• Convenio SUD-R Bandeira. Asinado entre o Concello e Remigio Diéguez Ferreiro o día 29 de outubro de 2014. Propietario dunha das parcelas incluída na delimitación do ámbito, cunha superficie de 1.392 m².</p>
    <p>• Convenio SUD-R Bandeira. Asinado entre o Concello e José Ramón e Jorge Valladares Vaquero, en representación da comunidade hereditaria de Ramón Valladares González, o día 22 de setembro de 2014. Propietaria dunha das parcelas incluída na delimitación do ámbito, cunha superficie de 21.265 m².</p>
    <p>• Convenio SUD-R Silleda. Asinado entre o Concello e as seguintes partes, o día 16 de setembro de 2014:</p>
    <p>– José Carlos Fondevila Pérez, en representación de Nutrimentos Deza, S.A. (Nudesa). Propietario dunha das parcelas incluída na delimitación do ámbito, cunha superficie de 18.713 m².</p>
    <p>– José Ferreiro Lage en representación de Femasi, S.L. Propietario de dúas parcelas incluídas na delimitación do ámbito, cunha superficie de 10.580 m².</p>
    <p>– Narciso Diéguez Lago. Propietario dunha parcela incluída na delimitación do ámbito, cunha superficie de 12.981 m².</p>
    <p>– Juan Manuel Cerdeira Castro. Propietario de catro parcelas incluídas no ámbito de actuación con 21.117,76 m².</p>
    <p>De conformidade co establecido no artigo 237 da Lei 9/2002, do 30 de decembro, de ordenación urbanística e protección do medio rural de Galicia, sométese o texto do convenio ao trámite de información pública por un período de dous meses mediante anuncio no Diario Oficial de Galicia e nun dos diarios de maior difusión da provincia, prazo que comezará a contar desde o día seguinte ao da publicación do anuncio no Diario Oficial de Galicia.</p>
    <p>Durante o citado prazo as persoas interesadas poderán examinar o seu contido e o expediente nas oficinas da Área de Urbanismo deste concello, e presentar as alegacións que xulguen convenientes.</p>
    <p>Silleda, 17 de decembro de 2020</p>
    <footer><p>Mónica González Conde<br>Alcaldesa en funcións</p></footer>

