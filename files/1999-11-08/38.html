---
date: '1999-11-08'
id: 115FE
page: 13
number: 215
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 20 de outubro de 1999, da Dirección Xeral de Industria, pola que
  se aproba o proxecto de execución do ramal a Aluminios Quintás, promovido pola
  empresa Enagás, S.A.
range: Resolución
url: 'https://www.xunta.gal/dog/Publicados/1999/19991108/Anuncio115FE_gl.html'
---
<p>Examinado o expediente instruído por instancias da empresa Enagás, S.A., con domicilio para efectos</p>
<p>de notificacións en Avda. de América, nº 38, 28028 Madrid, resultan os seguintes antecedentes de feito:</p>
<p>Primeiro.-Con data do 1 de marzo de 1994 a Consellería de Industria e Comercio outorgou a Enagás, S.A. a concesión administrativa para a prestación do servicio público de conducción e subministración de gas natural canalizado para usos industriais en distintos termos municipais da provincia da Coruña, entre os que se atopan Rois e Padrón.</p>
<p>Segundo.-Con data do 25 de marzo de 1999, a referida empresa solicitou, ó amparo do establecido na Lei 10/1987, do 15 de xuño, e no artigo 9 do Regulamento xeral do servicio público de gases combustibles aprobado por Decreto 2913/1973, do 26 de outubro, a aprobación do proxecto do ramal a Aluminios Quintás, xuntando á dita solicitude o preceptivo proxecto de instalacións, que foi redactado conforme o esixido polo Regulamento de redes e acometidas de combustibles gasosos, aprobado por orde do Ministerio de Industria do 18 de novembro de 1974, modificado por ordes do Ministerio de Industria e Enerxía do 26 de outubro de 1983, do 6 de xullo de 1984 e do 9 de marzo de 1994.</p>
<p>As características do trazado, que afecta os termos municipais de Rois e Padrón, son as que se expoñen a continuación:</p>
<p>-Termo municipal de Rois.</p>
<p>Parte da posición I-019 do gasoducto de transporte Vilalba-Tui, de 20'' de diámetro ó seu paso polo termo municipal de Rois nunha zona de bosque.</p>
<p>Discorre en paralelo co citado gasoducto durante todo o seu percorrido polo termo municipal de Rois, a unha distancia de separación de 4 m. Posteriormente cruza un regato, o río Tinto e dous camiños para entrar no municipio de Padrón.</p>
<p>-Termo municipal de Padrón.</p>
<p>Unha vez que entra neste municipio, discorre en paralelo co gasoducto existente de 20'' de diámetro ata chegar á acometida a Aluminios Quintás onde se cruzará o gasoducto.</p>
<p>Durante o trazado crúzanse dúas estradas asfaltadas.</p>
<p>No vértice V-C-019 sae un tramo de 4 m de lonxitude onde se deixa unha válvula de interceptación para futura subministración a Padrón.</p>
<p>A lonxitude total do ramal é de 2.024 m, cun encanamento de 6'' de diámetro.</p>
<p>O orzamento ascende a trinta e catro millóns trescentas setenta e seis mil duascentas corenta e catro pesetas (34.376.244 ptas.).</p>
<p>Terceiro.-Esta dirección xeral someteu a información pública o referido proxecto xunto coa relación de bens e dereitos afectados, mediante Resolución do 5 de abril de 1999, que foi publicada no Diario</p>
<p>Oficial de Galicia do 9 de xuño de 1999, no BOP da Coruña do 29 de maio, no xornal El Correo Gallego do 20 de abril e no taboleiro de anuncios dos concellos de Rois e Padrón.</p>
<p>Cuarto.-Durante o período legalmente establecido non se presentou ningunha alegación ó proxecto.</p>
<p>Quinto.-Así mesmo, solicitouse informe dos organismos e entidades competentes sobre determinados bens públicos e servicios que resultan afectados pola mencionada conducción de gas natural.</p>
<p>Sexto.-A solicitude obxecto deste expediente está informada favorablemente pola Delegación Provincial da Coruña.</p>
<p>Fundamentos de dereito:</p>
<p>Primeiro.-A Dirección Xeral de Industria é a competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro e o Decreto 99/1998, do 26 de marzo, modificado polo Decreto 181/1999, do 17 de xuño, polo que se establece a estructura orgánica da Consellería de Industria e Comercio, en relación coa Lei 34/1998, do 7 de outubro, do sector de hidrocarburos, cos decretos 2913/1973, do 26 de outubro e 1775/1967, do 22 de xuño.</p>
<p>Segundo.-O proxecto cumpre coas esixencias regulamentarias fixadas no citado Decreto 2913/1973, do 26 de outubro, así como as normas ou regulamentos que as desenvolven, e o Regulamento de redes e acometidas de combustibles gasosos aprobado pola orde do Ministerio de Industria do 18 de novembro de 1974.</p>
<p>Terceiro.-Enagás, S.A. procederá igualmente a realiza-los cruzamentos e afeccións a organismos públicos de acordo cos condicionados e informes.</p>
<p>Por todo o anterior, debe accederse ó solicitado pola empresa Enagás, S.A. e, por conseguinte, proceder a aproba-lo proxecto de execución de referencia nos tramos reflectidos no punto segundo dos antecedentes, correspondentes ós termos municipais de Rois e Padrón.</p>
<p>Vistos os preceptos legais citados e os demais de pertinente e xeral aplicación, esta dirección xeral</p>
<p>RESOLVE</p>
<p>Aprobar a Enagás, S.A. o proxecto de execución das instalacións que se recollen no proxecto do ramal a Aluminios Quintás, de acordo coas seguintes condicións:</p>
<p>Primeira.-En todo momento deberase cumprir canto establece o Regulamento xeral de servicio público de gases combustibles, aprobado por Decreto 2913/1973, do 26 de outubro, e normas que o desenvolven; o Regulamento de redes de combustibles gasosos, aprobado por orde do Ministerio de Indus</p>
<p>tria do 18 de novembro de 1974; e demais normativa e directrices vixentes.</p>
<p>Segunda.-O prazo para a posta en marcha das instalacións que se autorizan será de seis meses a partir da data desta resolución.</p>
<p>Terceira.-As instalacións que se autorizan realizaranse de acordo coas especificacións e planos que figuran no proxecto presentado pola empresa concesionaria, subscrito polo enxeñeiro Salvador Soler González, cun orzamento de trinta e cuatro millóns trescentas setenta e seis mil duascentas corenta e catro pesetas.</p>
<p>Cuarta.-As características e datos básicos das instalacións que se autorizan son as seguintes:</p>
<p>a) Gas que se vai distribuír: gas natural.</p>
<p>b) Presión de distribución: 16 bar.</p>
<p>c) Rede de distribución:</p>
<p>-O encanamento será de aceiro ó carbono, segundo especificación API 5L grao B.</p>
<p>-Caudal punta horario: 8.000 m(n)/h.</p>
<p>-Diámetros das canalizacións: 6''.</p>
<p>-Lonxitude da rede: 2.024 m.</p>
<p>Quinta.-Unha vez construídas as instalacións autorizadas, a Delegación Provincial da Consellería de Industria e Comercio da Coruña inspeccionará a totalidade das obras e montaxes afectados. Previo ó levantamento da acta de posta en marcha solicitará da empresa distribuidora os ensaios e probas oportunas, así como o certificado de dirección e terminación de obra, asinado por técnico competente e visado polo colexio oficial correspondente, no que conste que a construcción e montaxe das instalacións efectuáronse de acordo co proxecto correspondente, acreditando así mesmo, expresamente, o cumprimento das condicións técnicas e prescricións regulamentarias de aplicación.</p>
<p>Sexta.-Enagás, S.A. deberá inicia-la subministración de gas no prazo dun mes contado a partir da data na que a delegación provincial formalice a acta de posta en marcha.</p>
<p>Sétima.-As instalacións receptoras de gas deberán cumpri-la normativa específica aplicable para a súa posta en servicio.</p>
<p>Oitava.-A autorización outórgase sen prexuízo de terceiros e independentemente das autorizacións, licencias de competencia doutros organismos ou entidades públicas, necesarios para realiza-las instalacións aprobadas.</p>
<p>Novena.-A Administración reserva para si o dereito a deixar sen efecto a presente autorización por calquera das causas sinaladas polo artigo 34 do Decreto 1775/1967, do 22 de xullo, por incumprimento das condicións estipuladas, pola facilitación de datos</p>
<p>inexactos, pola extinción da concesión da que dimana ou por calquera outra causa excepcional que o xustifique.</p>
<p>Contra a presente resolución, que non pon fin á vía administrativa, poderá interpoñerse, se é o caso, recurso de alzada ante o conselleiro de Industria e Comercio, no prazo dun mes a partir do día seguinte ó da súa notificación.</p>
<p>Santiago de Compostela, 20 de outubro de 1999.</p>
<p>Joaquín del Moral Crespo</p>
<p>Director xeral de Industria</p>

