---
date: '1999-11-08'
id: 1157A
page: 13
number: 215
agency: SERVICIO GALEGO DE SAÚDE
section: III. OUTRAS DISPOSICIÓNS
title: >-
  Resolución do 18 de outubro de 1999, da División de Recursos Humanos, pola que
  se emprazan as partes interesadas no recurso contencioso-administrativo
  interposto por María Sara Garrido Blanco.
range: Resolución
url: 'https://www.xunta.gal/dog/Publicados/1999/19991108/Anuncio1157A_gl.html'
---
<p>No Xulgado do Contencioso-Administrativo nº 4 da Coruña tramítase o recurso nº 184/1999 (procedemento abreviado), interposto pola referida aspirante contra a convocatoria do concurso-oposición para o ingreso en determinadas categorías de persoal estatutario (DOG nº 9, do 15 de xaneiro). En concreto, contra a previsión de que poida concorrer ó proceso, pola quenda de promoción interna, o persoal estatutario fixo pertencente ó mesmo grupo de clasificación ou a calquera dos grupos inferiores ó da categoría á que se pretende acceder (base segunda. Punto 3).</p>
<p>O que se notifica para xeral coñecemento de tódalas persoas interesadas no procedemento e son emprazadas para que poidan constituírse en parte no xulgado, como demandados, no prazo de nove días, de conformidade co previsto no artigo 49 da Lei 29/1998, do 13 de xullo, regulamentadora da xurisdicción contencioso-administrativa.</p>
<p>Santiago de Compostela, 18 de outubro de 1999.</p>
<p>Valeriano Martínez García</p>
<p>Director xeral da División de Recursos Humanos</p>

