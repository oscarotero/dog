---
date: '1999-11-08'
id: '11562'
page: 13
number: 215
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 284/1999, do 21 de outubro, polo que se acepta a cesión a título
  gratuíto á Comunidade Autónoma de Galicia dun terreo de 20.958 m, sito na
  parroquia de Xubia, termo municipal de Narón (A Coruña), para a construcción
  dun centro de educación.
range: Decreto
url: 'https://www.xunta.gal/dog/Publicados/1999/19991108/Anuncio11562_gl.html'
---
<p>O Pleno da Corporación Municipal do Concello de Narón, reunido en sesión do día 30 de outubro de 1998, acordou ceder á Comunidade Autónoma de Galicia un terreo, situado na parroquia de Xubia, no termo municipal de Narón (A Coruña), para a construcción dun centro de educación.</p>
<p>Conforme os artigos 17.1º da Lei 3/1985, do 12 de abril, do patrimonio da Comunidade Autónoma de Galicia, e 34 do seu regulamento aprobado polo Decreto 50/1989, do 9 de marzo, a adquisición pura e simple de bens a título gratuíto ou lucrativo requirirá decreto do Consello da Xunta de Galicia, por</p>
<p>proposta da Consellería de Economía e Facenda. Así mesmo, os artigos 23.1º da mesma lei e 38.1º do regulamento establecen que non se poderán adquirir bens ou dereitos a título lucrativo cando o valor dos gravames, cargas ou afeccións impostos sobre eles supere o seu valor intrínseco; aínda que non se considera carga, gravame ou afección os investimentos que teña que realiza-la Comunidade Autónoma para da-lo destino de uso xeral ou servicio público da súa competencia que fixe o cedente ou doador.</p>
<p>Na súa virtude, por proposta do conselleiro de Economía e Facenda, feita nos termos nos que o Concello de Narón acordou a cesión e logo de deliberación do Consello da Xunta de Galicia na súa reunión do día vinteún de outubro de mil novecentos noventa e nove,</p>
<p>DISPOÑO:</p>
<p>Artigo 1º</p>
<p>Acéptase a cesión gratuíta dun terreo situado na parroquia de Xubia, no termo municipal de Narón (A Coruña), que a seguir se describe:</p>
<p>Terreo a monte no sitio de Forcas, Catadoiro, Fábrica da Casa do Monte, Regueiras O Puxeiro, cunha cabida de vinte mil novecentos cincuenta e oito metros cadrados. Estrema: norte, Pedro Caínzos; sur, Agustín Ribas e Juan de Cecilia; leste, resto de predio matriz, propiedade municipal, José de Filgueira e trapecio de sesenta e catro metros en sentido norte-sur e cincuenta e dous metros en sentido leste-oeste; e oeste, estrada de Cedeira e rúa Ortega e Gasset.</p>
<p>Inscrito no Rexistro da Propiedade no folio 175 do tomo 1.865 do arquivo, libro 404 do Concello de Narón, inscrición primeira do predio número 40.358.</p>
<p>Artigo 2º</p>
<p>Os inmobles cedidos destinaranse á construcción dun centro público de educación.</p>
<p>Artigo 3º</p>
<p>A Consellería de Economía e Facenda, a través da Secretaría Xeral e do Patrimonio, procederá á formalización da cesión no correspondente documento público e á inscrición do ben no Rexistro da Propiedade a nome da Comunidade Autónoma.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade deste decreto.</p>
<p>Santiago de Compostela, vinteún de outubro de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

