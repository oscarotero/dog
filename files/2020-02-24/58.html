---
date: '2020-02-24'
id: G0315-040220-0001
page: 13395
number: 37
agency: Concello de Oza-Cesuras
section: VI. Anuncios. b) Administración local.
title: >-
  ANUNCIO de informacion pública da aprobación definitiva do proxecto de
  urbanización para acceso ao equipamento sanitario-asistencial da residencia de
  persoas maiores en Porzomillos.
range: Anuncio
url: >-
  https://www.xunta.gal/dog/Publicados/2020/20200224/AnuncioG0315-040220-0001_gl.html
---
<p>Por acordo da Xunta de Goberno Local do 15 de novembro de 2019 aprobouse definitivamente o proxecto de urbanización en Porzomillos para acceso a equipamento sanitario-asistencial, de novembro de 2018, redactado pola arquitecta María Carmen Viño Vila, e promovido por Angrudi, S.L, que executa os servizos e dotacións establecidos no Plan especial de equipamiento en solo rústico para a ordenación dunha dotación sanitario-asistencial de residencia de personas mayores, de conformidade co establecido no artigo 96.3 da Lei 2/2016, do 10 de febreiro de 2019, do solo de Galicia (en adiante, LSG) e 226 do seu regulamento, sen ningunha modificación ao non terse presentado alegacións nin reclamacións durante o prazo de información pública por acordo da Xunta de Goberno Local de data 15 de novembro de 2019.</p>
    <p>Contra este acordo poderá interpoñer recurso contencioso-administrativo no prazo de dous meses, contados a partir do día seguinte ao da recepción da presente notificación, perante o Xulgado do Contencioso-Administrativo da Coruña.</p>
    <p>Non obstante, poderá interpoñer, con carácter potestativo, recurso de reposición perante o mesmo órgano que ditou o acto no prazo dun mes contado igualmente desde a recepción da presente notificación. Neste caso, non poderá interpoñer recurso contencioso-administrativo ata que sexa resolto expresamente ou se produza a desestimación presunta do recurso de reposición interposto. Todo isto sen prexuízo de que poida exercer, de ser o caso, calquera outro recurso que xulgue procedente.</p>
    <p>Oza-Cesuras, 28 de xaneiro de 2020</p>
    <footer><p>José Pablo González Cacheiro<br>Alcalde</p></footer>

