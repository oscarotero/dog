---
date: '2020-03-06'
id: G2410-270220-0001
page: 15228
number: 45
agency: Xulgado do Social número 1 de Santiago de Compostela
section: V. Administración de xustiza.
title: EDICTO (PO 785/2017).
range: Edicto
url: >-
  https://www.xunta.gal/dog/Publicados/2020/20200306/AnuncioG2410-270220-0001_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que mediante resolución ditada no día da data, no proceso seguido por instancia de Orlando Fernández Lago contra o Fondo de Garantía Salarial, representante legal Sergio Amador Castrelo García, en representación de Eslim and Beiroa, S.L., en reclamación de cantidade, rexistrado como procedemento ordinario 785/2017, se acordou, en cumprimento do que dispón o artigo 59 da Lei reguladora da xurisdición social, citar o representante legal Sergio Amador Castrelo García, en representación de Eslim and Beiroa, S.L., en ignorado paradoiro, co fin de que compareza o día 16 de marzo de 2020, ás 12.15 horas, na planta baixa, sala 1 no edificio na rúa Berlín, para a celebración dos actos de conciliación e, de ser o caso, xuízo. Poderá comparecer persoalmente ou mediante persoa legalmente apoderada e deberá acudir con todos os medios de proba de que tente valerse, coa advertencia de que é única convocatoria e que os ditos actos non se suspenderán por falta inxustificada de asistencia. </p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo no suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>No caso de que pretenda comparecer ao acto do xuízo asistido de avogado ou representado tecnicamente por graduado social colexiado, ou representado por procurador, porá esta circunstancia en coñecemento do xulgado ou tribunal por escrito, dentro dos dous días seguintes ao da súa citación para o xuízo, co obxecto de que, trasladada tal intención ao demandante, poida este estar representado tecnicamente por graduado social colexiado ou representado por procurador, designar avogado noutro prazo igual ou solicitar a súa designación a través da quenda de oficio. A falta de cumprimento destes requisitos supón a renuncia da parte ao dereito de valerse no acto de xuízo de avogado, procurador ou graduado social colexiado.</p>
    <p>Para que sirva de citación ao representante legal Sergio Amador Castrelo García, en representación de Eslim and Beiroa, S.L., expídese esta cédula para a súa publicación no <em>Diario Oficial de Galicia</em> e colocación no taboleiro de anuncios. </p>
    <p>Santiago de Compostela, 27 de febreiro de 2020</p>
    <footer><p>A letrada da Administración de xustiza</p></footer>

