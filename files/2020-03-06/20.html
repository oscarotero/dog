---
date: '2020-03-06'
id: G2347-140220-0002
page: 15225
number: 45
agency: Xulgado do Social número 4 da Coruña
section: V. Administración de xustiza.
title: EDICTO (DSP 493/2019-MA).
range: Edicto
url: >-
  https://www.xunta.gal/dog/Publicados/2020/20200306/AnuncioG2347-140220-0002_gl.html
---
<p>Eu, Rosana Corral García, letrada da Administración de xustiza do Xulgado do Social número 4 da Coruña, dou fe e certifico que neste xulgado se seguen autos número 493/2019 por instancia de Mohamed Bowba contra Sacyr Vallehermoso, S.A. e Obras y Estructuras Estrucor Tres, S.L. sobre DSP, nos cales se ditou sentenza en data 21 de xaneiro de 2020, que copiada nos particulares necesarios di así:</p>
    <p>Decisión estímase parcialmente a demanda formulada por Mohamed Bowba fronte ás empresas Obras y Estructuras Estrucor Tres, S.L. e Sacyr, S.A. (desistida), con intervención do Fondo de Garantía Salarial e, en consecuencia:</p>
    <p>– Declárase improcedente o despedimento efectuado pola demandada Obras y Estructuras Estrucor Tres, S.L. ao traballador.</p>
    <p>– Declárase extinguida a relación laboral.</p>
    <p>– Condénase a Obras y Estructuras Estrucor Tres, S.L. a aboarlle a Mohamed Bowba a cantidade de seiscentos cincuenta e tres euros con sesenta e dous céntimos de euro (653,62 euros) en concepto de indemnización.</p>
    <p>Notifíqueselles a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, e abondará a manifestación da parte ou do seu avogado, graduado social ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina Nicolás E. Pita Lloveres, maxistrado do Xulgado do Social número 4 da Coruña.</p>
    <p>E para que conste, para os efectos da súa publicación no Diario Oficial de Galicia co fin de que lle sirva de notificación en forma á empresa Obras y Estructuras Estrucor Tres, S.L., expido e asino a presente.</p>
    <p>A Coruña, 14 de febreiro de 2020</p>
    <footer><p>A letrada da Administración de xustiza</p></footer>

