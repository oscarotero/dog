---
date: '2017-12-13'
id: G1068-201117-0001
page: 56272
number: 235
agency: Audiencia Provincial. Sección 5ª Civil da Coruña
section: V. Administración de xustiza.
title: EDICTO (RPL 514/2016).
range: Edicto
url: >-
  https://www.xunta.gal/dog/Publicados/2017/20171213/AnuncioG1068-201117-0001_gl.html
---
<p>Eu, Lorenzo Villalpando Lucas, letrado da Administración de xustiza da Sección Quinta da Audiencia Provincial da Coruña, fago saber que na peza de apelación que se dirá se ditou sentenza o 4 de xullo de 2017 e auto de aclaración o 31 de xullo de 2017, cuxo encabezamento e parte dispositiva son do teor literal seguinte:</p>
    <p>«Sentenza</p>
    <p>No recurso de apelación civil número 514/2016, interposto contra a sentenza ditada polo Xulgado de Primeira Instancia número 2 de Betanzos, en xuízo de ordinario número 219/2009, sobre dereito de acceso á propiedade, sendo a contía do procedemento 22.704,69 euros seguido entre partes, como apelante: Concepción Freire Merelas representada polo/a procurador/a Sr/a. Pedreira del Río; como apelados: Enrique Martínez Pérez e José María Martínez Pérez, representados polo/a procurador/a Sr/a. Aba Veiga; como apelada: Purificación Martínez Pérez, representada polo/a procurador/a Sr/a. De Guzmán Ruiz; e como partes declaradas en rebeldía: Daniel, Antonio, María, Benito e María Manuela Pérez Vázquez, Violeta e Delia Ponce Pérez. É relator Julio Tasende Calvo.</p>
    <p>(seguen antecedentes de feito e fundamentos xurídicos)</p>
    <p>Resolución</p>
    <p>Desestimando o recurso de apelación interposto pola representación procesual de Concepción Freire Merelas contra a sentenza ditada no xuízo ordinario número 219/2009, ditada polo Xulgado de Primeira Instancia número 2 de Betanzos, debemos confirmar e confirmamos a devandita resolución e condenamos a parte apelante ao pagamento das custas desta alzada.</p>
    <p>Así, por esta nosa sentenza, pronunciámolo, mandámolo e asinámolo.</p>
    <p>Auto de aclaración:</p>
    <p>Parte dispositiva</p>
    <p>Estímase a petición formulada de aclarar o antecedente primeiro da sentenza no sentido que se indica:</p>
    <p>Onde di:</p>
    <p>“Primeiro. O maxistrado xuíz do Xulgado de Primeira Instancia número 2 de Carballo ditou auto o 21 de outubro de 2016 cuxa parte dispositiva di como segue:</p>
    <p>Acordo:</p>
    <p>1. Inadmitir a solicitude presentada fronte a Catalana Occidente polo procurador dos tribunais Rafael Otero Salgado, en nome e representación de Francisco Javier Garaboa Castro, ordenando continuar procedemento respecto ás demais partes e pretensións.</p>
    <p>2. Proceder ao seu arquivamento parcial.</p>
    <p>3. Librar certificación literal desta resolución, que quedará unida ás actuacións, con trasladado do seu orixinal ao libro correspondente”.</p>
    <p>Debe dicir:</p>
    <p>“Primeiro. O maxistrado xuíz do Xulgado de Primeira Instancia número 2 de Carballo ditou sentenza o 15 de xuño de 2016 cuxa parte dispositiva di como segue:</p>
    <p>Debo estimar e estimo a demanda interposta polo procurador Sr. Pedreira del Río, en nome e representación de Concepción Freire Merelas contra Enrique Martínez Pérez e José María Martínez Pérez, representados polo procurador Sr. Aba Veiga, contra Purificación Martínez Pérez, representada pola procuradora Sra. Guerra Fraga e contra Violeta Ponce Pérez, Delia Ponce Pérez, Daniel Pérez Vázquez, Antonio Pérez Vázquez, María Pérez Vázquez, Benito Pérez Vázquez e María Manuela Pérez Vázquez e, en consecuencia, declaro o dereito de acceso á propiedade por parte da demandante dos predios que leva en arrendamento, previo pagamento da cantidade de 41.518,49 euros aos propietarios daquelas e cumprimento da obriga asumida durante, polo menos, seis anos do seu cultivo directo e persoal.</p>
    <p>Non se realiza especial imposición das custas causadas”.</p>
    <p>Así, por este noso auto, pronunciámolo, mandámolo e asinámolo».</p>
    <p>E para que conste e sirva para a inserción no Diario Oficial de Galicia (DOG) co obxecto de notificar ás partes declaradas en rebeldía Daniel, Antonio, María, Benito e María Manuela Pérez Vázquez, Violeta e Delia Ponce Pérez, expido e asino a presente. Dou fe.</p>
    <p>A Coruña, 16 de outubro de 2017</p>
    <footer><p>O letrado da Administración de xustiza</p></footer>

