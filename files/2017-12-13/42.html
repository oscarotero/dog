---
date: '2017-12-13'
id: G0426-271117-0002
page: 56338
number: 235
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 22 de novembro de 2017, da Xefatura Territorial de Ourense, pola
  que se comunica a aprobación do acordo  de concentración parcelaria da zona de
  Quins (Melón-Ourense).
range: Anuncio
url: >-
  https://www.xunta.gal/dog/Publicados/2017/20171213/AnuncioG0426-271117-0002_gl.html
---
<p>Ponse en coñecemento de todos os interesados na concentración parcelaria da zona de Quins (Melón-Ourense), declarada de utilidade pública e urxente execución polo Decreto nº 306/1999, do 11 de novembro (DOG nº 233, do 2 de decembro), o seguinte:</p>
    <p>Primeiro. Con data do 11 de novembro de 2017, o director xeral de Desenvolvemento Rural aprobou o Acordo de concentración parcelaria da zona de Quins (Melón-Ourense).</p>
    <p>Segundo. O acordo de concentración será notificado individualmente a cada un dos afectados e estará exposto ao público no Concello de Melón e na zona. Os documentos que se poden examinar no citado concello refírense aos predios de substitución onde constan as situacións xurídicas derivadas das parcelas de procedencia, as fichas de atribucións, os planos e outros.</p>
    <p>Terceiro. De conformidade co disposto polo artigo 36 da Lei 4/2015, do 17 de xuño, de mellora da estrutura territorial agraria de Galicia, no prazo dun mes, contado de data a data e desde o día seguinte ao da notificación individual, poderá vostede interpoñer recurso de alzada, ante a conselleira do Medio Rural.</p>
    <p>Serán exclusivamente motivo de recurso as reclamacións sobre o valor, clase de terra e situación dos predios que lle foron atribuídos con respecto aos achegados por vostede. </p>
    <p>Non serán motivos de interposición de recurso de alzada as reclamacións sobre titularidade e clasificación das parcelas achegadas ou calquera outra cuestión relativa a materia propia das bases de concentración/reestruturación parcelaria.</p>
    <p>De ter presentado algunha alegación ao proxecto de concentración parcelaria da zona e de ser esta estimada, quedará reflectida, segundo o caso, na ficha de atribucións e nos planos do Acordo que agora lle é notificado. </p>
    <p>Os planos do Acordo están accesibles na internet, na páxina web da Consellería do Medio Rural, no enderezo:</p>
    <p>http://mediorural.xunta.gal/areas/infraestruturas/concentracions_parcelarias/publicacions </p>
    <p>Ourense, 22 de novembro de 2017</p>
    <footer><p>O xefe territorial de Ourense<br>P.A.(Resolución do 23.5.2014)<br>Iván Rodríguez Jiménez<br>Xefe do Servizo Xurídico-Administrativo</p></footer>

