---
date: '2017-12-13'
id: G1096-291117-0001
page: 56350
number: 235
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 22 de novembro de 2017 de notificación de período de proba no
  expediente PON/507/2016-RP1.
range: Cédula
url: >-
  https://www.xunta.gal/dog/Publicados/2017/20171213/AnuncioG1096-291117-0001_gl.html
---
<p>De conformidade co disposto no artigo 44 da Lei 39/2015, de 1 de outubro, do procedemento administrativo común das administracións públicas, publícase o período de proba ditado no expediente de reposición da legalidade urbanística PON/507/2016-RP1 a José Javier Cancelas Comesaña, en relación coas obras consistentes na construción dunha edificación para uso residencial no lugar da Fraga, Vincios, no termo municipal de Gondomar, provincia de Pontevedra.</p>
    <p>O expediente relacionado atópase á disposición do interesado na Axencia de Protección da Legalidade Urbanística, sita no Edificio Witland-Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación desta cédula no <em>Boletín Oficial del Estado</em>. Transcorrido o devandito prazo, a notificación entenderase producida.</p>
    <p>Á vista das alegacións presentadas e de conformidade co disposto no artigo 77 da Lei 39/2015, do 1 de outubro, do procedemento administrativo común das administracións públicas, acordouse:</p>
    <p>1. Ordenar de oficio a práctica das seguintes probas:</p>
    <p>a) Visita de inspección á parcela en que se atopa a edificación, co fin de acceder ao interior da edificación e constatar o uso a que se destina, sinalando os seguintes aspectos:</p>
    <p>– Existencia de fosa séptica, instalacións de saneamento ou preinstalación para levalas a cabo nun futuro.</p>
    <p>– Existencia de divisións interiores na edificación.</p>
    <p>– Elaboración de plano cotado da planta e alzados da edificación.</p>
    <p>b) Documental, consistente en requirir o interesado para que dentro do período probatorio presente a seguinte documentación:</p>
    <p>– Documentos, xustificantes, fotografías ou outros elementos que permitan acreditar, de modo fidedigno, a data de total finalización das obras de construción da edificación, en particular:</p>
    <p>• Certificado final de obra subscrito por facultativo ou facultativos competentes.</p>
    <p>• Contratos de subministracións de auga, electricidade, gas ou telecomunicacións.</p>
    <p>• Recibos das subministracións de auga, gas e electricidade ou telecomunicacións.</p>
    <p>2. Abrir un período de proba polo prazo de 30 días hábiles para a práctica das probas sinaladas nos puntos anteriores.</p>
    <p>Para que conste e sirva de notificación ao citado interesado, en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, expido e asino esta cédula.</p>
    <p>Santiago de Compostela, 22 de novembro de 2017</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

