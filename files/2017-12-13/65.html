---
date: '2017-12-13'
id: L431-211117-0001
page: 56386
number: 235
agency: Concello de Monforte de Lemos
section: VI. Anuncios. b) Administración local.
title: >-
  ANUNCIO de nova ampliación do prazo de exposición pública da aprobación
  inicial do Plan especial de protección do conxunto histórico-artístico de
  Monforte de Lemos.
range: Anuncio
url: >-
  https://www.xunta.gal/dog/Publicados/2017/20171213/AnuncioL431-211117-0001_gl.html
---
<p>A Xunta de Goberno Local, por delegación da Alcaldía (Decreto do 18.6.2015) da competencia que lle atribúe o artigo 21.1.j) da Lei 7/1985, reguladora das bases do réxime local, acordou, na sesión ordinaria do 10 de xullo de 2017, aprobar inicialmente o Plan especial de protección do conxunto histórico-artístico de Monforte de Lemos, expediente de iniciativa municipal redactado pola entidade Oficina de Planeamiento, S.A., en virtude do servizo contratado polo concello, e sometelo aos trámites de información pública e notificación individual aos afectados, previstos no artigo 75.1 da Lei 2/2016, do solo de Galicia.</p>
    <p>O prazo de información pública inicial de dous meses (DOG nº 147, do 3 de agosto de 2017) foi ampliado en outros dous, ata o 4 de decembro de 2017, por acordo da Xunta de Goberno Local do 25 de setembro de 2017 (DOG nº 186, do 29 de setembro).</p>
    <p>Respecto ás notificacións individuais aos interesados, figura no BOE nº 278, do 16 de novembro de 2017, a notificación edital das que resultaron infrutuosas, polo que para os efectos de que coincida o prazo que resulta do anuncio do BOE co xeral de información pública, a Xunta de Goberno Local, en sesión ordinaria do 20 de novembro de 2017, acordou o seguinte:</p>
    <p>«Primeiro. Ampliar ata o 16 de xaneiro de 2018 o período de información pública do plan especial de protección do conxunto histórico-artístico de Monforte de Lemos.</p>
    <p>Segundo. Publicar o anuncio da dita ampliación de prazo no <em>Diario Oficial de Galicia</em>, no <em>Boletín Oficial </em>da provincia, na páxina web municipal e nos xornais de maior difusión na provincia».</p>
    <p>O que se fai público para xeral coñecemento e para a efectividade do acordado pola Xunta de Goberno Local. </p>
    <p>Monforte de Lemos, 20 de novembro de 2017</p>
    <footer><p>José Tomé Roca<br>Alcalde</p></footer>

