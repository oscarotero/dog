---
date: '2016-11-15'
id: G1534-191016-0001
number: 218
agency: Fondo Galego de Garantía Agraria
section: III. Outras disposicións.
title: >-
  RESOLUCIÓN do 18 de outubro de 2016 pola que se dá publicidade da asignación
  de dereitos do réxime do pagamento básico, de acordo coa Orde do 10 de marzo
  de 2015 pola que se regula a aplicación dos pagamentos directos á agricultura
  e á gandaría e das axudas ao desenvolvemento rural suxeitas ao sistema
  integrado de xestión e control.
range: Resolución
url: >-
  https://www.xunta.gal/dog/Publicados/2016/20161115/AnuncioG1534-191016-0001_gl.html
---
<p>Mediante a Orde do 10 de marzo de 2015 (Diario Oficial de Galicia nº 48, do 11 de marzo) pola que se regula a aplicación dos pagamentos directos á agricultura e á gandaría e das axudas ao desenvolvemento rural suxeitas ao sistema integrado de xestión e control, establécese o pagamento básico como unha liña de axuda integrada nos pagamentos directos á agricultura e á gandaría establecidos no Regulamento (UE) 1307/2013 do Parlamento Europeo e do Consello, do 17 de decembro de 2013, e no Real decreto 1075/2014, do 19 de decembro.</p>
    <p>En relación coa comunicación da asignación dos dereitos definitivos de pagamento básico, o artigo 25, número 10, do Regulamento (UE) nº 1307/2013 do Parlamento Europeo e do Consello, do 17 de decembro de 2013, polo que se establecen normas aplicables aos pagamentos directos aos agricultores en virtude dos réximes de axuda incluídos no marco da política agrícola común e polo que se derrogan os regulamentos (CE) 637/2008 e (CE) 73/2009 do Consello, establece que os Estados membros informarán os agricultores do valor dos seus dereitos de pagamento calculado de acordo co citado artigo e os artigos 26 e 27, para cada ano do período a que se aplica o citado regulamento.</p>
    <p>No entanto, con base nas dúas disposicións regulamentarias anteriores, o Real decreto 1076/2014, do 19 de decembro, sobre asignación de dereitos de réxime de pagamento básico da política agrícola común, engade, no seu artigo 20, número 3, que para realizar as comunicacións referidas no punto anterior as comunidades autónomas, unha vez que o Ministerio de Agricultura, Alimentación e Medio Ambiente envía os datos necesarios para tal fin, remitirán unha comunicación aos beneficiarios do réxime de pagamento básico por calquera das formas posibles que lles permita o coñecemento dos seus datos.</p>
    <p>Por outra banda, mediante o Anuncio do 28 de marzo de 2016 (Diario Oficial de Galicia nº 58, do 28 de marzo) sobre a asignación definitiva dos dereitos de pagamento básico, comunicóuselles aos beneficiarios de pagamento básico, ademais da información mínima establecida nos regulamentos comunitarios, o importe de referencia dos importes percibidos en 2014 procedentes das axudas directas integradas no réxime de pagamento básico.</p>
    <p>Base legal:</p>
    <p>Orde do 10 de marzo de 2015 pola que se regula a aplicación dos pagamentos directos á agricultura e á gandaría e das axudas ao desenvolvemento rural suxeitas ao sistema integrado de xestión e control.</p>
    <p>Anuncio do 28 de marzo de 2016 sobre a asignación definitiva dos dereitos de pagamento básico.</p>
    <p>Real decreto 1076/2014, do 19 de decembro, sobre asignación de dereitos de réxime de pagamento básico da política agrícola común.</p>
    <p>Regulamento (UE) nº 1307/2013 do Parlamento Europeo e do Consello, do 17 de decembro de 2013, polo que se establecen normas aplicables aos pagamentos directos aos agricultores en virtude dos réximes de axuda incluídos no marco da política agrícola común e polo que se derrogan os regulamentos (CE) nº 637/2008 e (CE) nº 73/2009 do Consello.</p>
    <p>Logo do informe da Subdirección Xeral de Xestión da PAC e de acordo coa proposta de resolución da Dirección do Fondo Galego de Garantía Agraria da Consellería do Medio Rural,</p>
    <h2>RESOLVO:</h2>
    <p>Comunicar a asignación de dereitos de pago básico aos solicitantes relacionados no anexo.</p>
    <p>O dito anexo, xunto con esta resolución, publicarase adiconalmente na sede electrónica do Fondo Galego de Garantía Agraria: http://mediorural.xunta.gal/fogga/</p>
    <p>Os interesados terán información detallada da asignación na sede electrónica do Fondo Español de Garantía Agraria (www.fega.es). </p>
    <p>Contra esta resolución, que non esgota a vía administrativa, poderá interporse recurso de alzada perante a presidenta do Fogga, no prazo dun mes de conformidade co disposto no artigo 5.2 do Decreto 7/2014, do 16 de xaneiro, e nos artigos 121 e 122 da Lei 39/2015, do 1 de outubro, de procedemento administrativo común das administracións públicas. A presentación do recurso poderase facer en calquera dos lugares previstos no artigo 16.4 da Lei 39/2015, do 1 de outubro.</p>
    <p>Santiago de Compostela, 18 de outubro de 2016</p>
    <footer><p>Belén María do Campo Piñeiro<br>Directora do Fondo Galego de Garantía Agraria</p></footer>

