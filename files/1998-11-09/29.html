---
date: '1998-11-09'
id: 349A
page: 12
number: 217
agency: CONSELLERÍA DE SANIDADE E SERVICIOS SOCIAIS
section: VI. ANUNCIOS
title: >-
  Resolución do 19 de outubro de 1998, da Dirección Xeral de Servicios Sociais,
  pola que se anuncia concurso público, polo procedemento aberto con trámite de
  urxencia, para a contratación de servicios para a realización da Campaña
  Concertada para o Nadal 98.
range: Resolución
url: 'https://www.xunta.gal/dog/Publicados/1998/19981109/Anuncio349A_gl.html'
---
<p>Obxecto: contrato de servicios para a realización da Campaña Concertada para o Nadal 98 destinada á terceira idade. Considera dúas modalidades. Ningún residente sen agasallo e Nadal entre amigos.</p>
<p>Orzamento de licitación: 20.000.000 de ptas. (IVE incluído).</p>
<p>Prazo execución: 1 mes.</p>
<p>Forma de adxudicación: procedemento aberto, mediante concurso público polo trámite de urxencia.</p>
<p>Garantía provisional: 400.000 ptas.</p>
<p>Clasificación requirida: grupo II, subgrupo 8, categoría D.</p>
<p>Exposición de pregos: os pregos de cláusulas administrativas particulares e de prescricións técnicas poderán examinarse na Subdirección Xeral de Administración e Inspección, da Dirección Xeral de Servicios Sociais, en días hábiles desde as 9 ata as 14 horas, durante o prazo de presentación de proposicións.</p>
<p>Presentación de proposicións: as proposicións deberán presentarse en sobres pechados e asinados polo licitador ou persoa que o represente, no rexistro xeral da Consellería de Sanidade e Servicios Sociais, antes das 14 horas do décimo terceiro día natural contado a partir do seguinte ó da publicación desta resolución no DOG, ou por correo na forma indicada no artigo 100 do Regulamento xeral de contratación.</p>
<p>Apertura de proposicións: a apertura de proposicións admitidas será realizada pola mesa de contratación, reunida en acto público na sala de xuntas</p>
<p>da Dirección Xeral de Servicios Sociais ás 10 horas do quinto día natural contado desde o seguinte a aquel no que finalice o prazo de presentación de ofertas. No caso de que o devandito día coincida en sábado ou festivo, a apertura das proposicións terá lugar o primeiro día hábil seguinte.</p>
<p>Documentación que deberán achaga-los licitadores: os documentos sinalados no prego de cláusulas administrativas particulares.</p>
<p>Variantes: non se admiten.</p>
<p>Anuncios: o pagamento dos anuncios deste concurso será por conta do adxudicatario do contrato.</p>
<p>Santiago de Compostela, 19 de outubro de 1998.</p>
<p>P.D.(Orde 12-5-1998)</p>
<p>Manuel Aguilar López</p>
<p>Director xeral de Servicios Sociais</p>
<p>9688</p>

