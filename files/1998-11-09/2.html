---
date: '1998-11-09'
id: '3422'
page: 12
number: 217
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 13 de outubro de 1998 pola que se autoriza definitivamente a apertura
  e funcionamento do centro privado Losada de Vigo.
range: Orde
url: 'https://www.xunta.gal/dog/Publicados/1998/19981109/Anuncio3422_gl.html'
---
<p>Examinado o expediente incoado pola titularidade do centro privado Losada de Vigo, polo que solicita</p>
<p>autorización definitiva das ensinanzas de educación primaria, educación secundaria obrigatoria e educación especial.</p>
<p>Resultando que o devandito centro privado obtivo, por Orde do 10 de abril de 1993, autorización para 3 unidades de educación infantil e por Orde do 14 de decembro de 1978 autorización definitiva para 8 unidades de educación xeral básica, nas rúas Dr. Carracido nº 61 e Estanislao Núñez nº 2 de Vigo, respectivamente.</p>
<p>Resultando que por resolución da Dirección Xeral de Centros e Inspección Educativa do 23 de xaneiro de 1998 ó citado centro privado lle foi aprobado un proxecto para a realización de obras conducentes á obtención da autorización para 6 unidades de educación primaria, 4 unidades de educación secundaria obrigatoria e 1 unidade de educación especial, na rúa Baixada ó Capitán nº 31 de Vigo.</p>
<p>Resultando que, segundo o informe da unidade técnica, as obras se remataron de acordo co proxecto aprobado.</p>
<p>Vistos a Lei 1/1990, do 3 de outubro (BOE do 4), de ordenación xeral do sistema educativo, Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias, Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (DOG do 15 de decembro) que o desenvolve.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa</p>
<p>DISPÓN:</p>
<p>Primeiro.-Autoriza-la apertura e funcionamento do centro privado situado na rúa Baixada ó Capitán nº 31 de Vigo, das ensinanzas de educación primaria, educación secundaria e educación especial, segundo se especifica no anexo.</p>
<p>Segundo.-Mante-la autorización das ensinanzas de educación infantil que seguirán impartíndose nas instalacións situadas na rúa Dr. Carracido nº 61 de Vigo.</p>
<p>Terceiro.-Proceder ó cesamento de actividades das ensinanzas correspondentes a 8 unidades de EXB autorizadas pola mencionada Orde do 14 de decembro de 1978 na rúa Estanislao Núñez nº 2 actualmente denominada Antela Conde, por traslado á rúa Baixada ó Capitán nº 31.</p>
<p>Cuarto.-Esta autorización producirá efectos progresivamente, a medida que se implanten as ensinanzas autorizadas de acordo co calendario de aplicación da nova ordenación do sistema educativo.</p>
<p>Quinto.-Antes do inicio das ensinanzas de educación secundaria obrigatoria que se autorizan, a delegación provincial da Consellería de Educación e Ordenación Universitaria, logo de informe da Inspección Educativa, aprobará expresamente a relación de persoal que impartirá docencia no dito centro.</p>
<p>Sexto.-O centro de educación secundaria que por esta orde se autoriza, deberá cumpri-la norma básica da edificación NBE-CPI/1996, de condicións de protección contra incendios nos edificios, aprobada por Real decreto 2177/1996, do 4 de outubro (BOE do 29). Todo isto sen prexuízo de que teñan que cumprirse outros requisitos esixidos pola normativa municipal ou autonómica.</p>
<p>Sétimo.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala esta orde.</p>
<p>Santiago de Compostela, 13 de outubro de 1998.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: Pontevedra.</p>
<p>Concello: Vigo.</p>
<p>Localidade: Vigo.</p>
<p>Enderezo: educación infantil: rúa Dr. Carracido nº 61, educación primaria, educación secundaria obrigatoria e educación especial: rúa Baixada ó Capitán nº 31.</p>
<p>Código do centro: 36011117.</p>
<p>Denominación específica: Losada.</p>
<p>Titular: Colegio Losada Sociedad Limitada</p>
<p>Composición resultante:</p>
<p>a) Centro de educación infantil: 3 unidades.</p>
<p>b) Centro de educación primaria: 6 unidades.</p>
<p>c) Centro de educación secundaria: 4 unidades de educación secundaria obrigatoria.</p>
<p>d) Centro de educación especial: 1 unidade.</p>
<p>9860</p>

