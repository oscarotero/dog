---
date: '2016-01-22'
id: C3Q2-110116-0001
page: 2515
number: 14
agency: Instituto Galego da Vivenda e Solo
section: VI. Anuncios. a) Administración autonómica.
title: >-
  ANUNCIO do 30 de decembro de 2015 polo que se dá publicidade da citación para
  o levantamento das actas de pagamento complementarias derivadas das sentenzas
  firmes da Sala do Contencioso-Administrativo do Tribunal Superior de Xustiza
  de Galicia, respecto dos bens e dereitos afectados polo expediente de
  expropiación forzosa por taxación conxunta para a execución do ámbito da
  modificación puntual do proxecto sectorial da Plataforma Loxístico-Industrial
  Salvaterra de Miño-As Neves (Plisan).
range: Anuncio
url: >-
  https://www.xunta.gal/dog/Publicados/2016/20160122/AnuncioC3Q2-110116-0001_gl.html
---
<p>En virtude das resolucións xudiciais firmes da Sala do Contencioso-Administrativo do Tribunal Superior de Xustiza de Galicia, relativas ao incremento do prezo xusto dos bens e dereitos afectados polo expediente de expropiación forzosa por taxación conxunta para a execución da Plataforma Loxístico-Industrial Salvaterra de Miño-As Neves (Plisan), cítanse aos interesados para o levantamento das actas de pagamento complementarias na data e horas indicados no anexo desta resolución, daquelas sentenzas que xa foron estudadas e valoradas.</p>
    <p>De conformidade co artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, publicarase o anuncio no Boletín Oficial del Estado, o que servirá de notificación aos propietarios descoñecidos e a aqueles de que se ignore o lugar de notificación ou o medio, ou ben cando, intentada esta, non se puido practicar. Así mesmo, o anuncio publicarase no taboleiro de edictos dos concellos de Salvaterra de Miño e das Neves.</p>
    <p>Para proceder ao levantamento destas actas complementarias, deberán comparecer todos os titulares personalmente, presentando NIF e copia, ou ben representados por persoa debidamente autorizada para actuar no seu nome, con poder notarial suficiente, do cal, igualmente, achegarán copia. Para os casos de sucesión dos dereitos derivados do expediente expropiatorio, ademais, achegarán documentos suficientes acreditativos da sucesión alegada e da lexitimidade do interesado para o cobramento das cantidades en cuestión (certificado de defunción, actos de derradeira vontade, liquidación do imposto de sucesións, testamento, operacións particionais, etc.). </p>
    <p>No caso de non presentar a anterior documentación ou de incomparecencia no citado acto, a cantidade correspondente será depositada na caixa xeral de depósitos da Consellería de Facenda da Xunta de Galicia en Pontevedra, conforme establece o artigo 50 da Lei de expropiación forzosa, do 16 de decembro de 1954 e o 51 do Regulamento que a desenvolve, ata a súa comparecencia na Área Provincial do IGVS en Pontevedra coa documentación requerida e posterior comprobación da titularidade.</p>
    <p>A convocatoria e citación aos titulares dos predios recollidos no anexo será para os días 15, 16, 22 e 23 de febreiro de 2016 e terá lugar na Casa da Cultura do Concello de Salvaterra de Miño, rúa Raíña Dona Urraca, núm. 12, nos días, horas e orde sinalados.</p>
    <p>Notificarase individualmente aos titulares dos predios que figuran na lista anexa a data, hora e lugar en que se procederá ao levantamento das actas complementarias de pagamento.</p>
    <p>Santiago de Compostela, 30 de decembro de 2015</p>
    <footer><p>Heriberto García Porto<br>Director xeral do Instituto Galego da Vivenda e Solo</p></footer>

