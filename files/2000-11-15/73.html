---
date: '2000-11-15'
id: 13F8E
page: 15
number: 221
agency: FUNDACIÓN FORO PERMANENTE GALLEGO E IBEROAMERICANO DE LA SALUD
section: VI. ANUNCIOS
title: >-
  Acordo do 6 de novembro de 2000 polo que se anuncia a convocatoria pública
  para a cobertura dunha praza de persoal de servicios xerais mediante contrato
  laboral de duración determinada.
range: Acordo
url: 'https://www.xunta.gal/dog/Publicados/2000/20001115/Anuncio13F8E_gl.html'
---
<p>A Dirección Xerencia da Fundación Pública Foro Permanente Galego Iberoamericano da Saúde acordou, en uso das súas competencias e pola delegación de poderes realizada polo padroado na súa reunión do 16 de xuño de 2000, inicia-lo procedemento para a convocatoria pública dunha praza de persoal de servicios xerais, nos termos previstos na Lei 10/1996, do 5 de novembro, de actuación de entes e empresas nas que ten participación maioritaria a Xunta de Galicia, en materia de persoal e contratación.</p>
<p>En consecuencia, anúnciase publicamente a súa contratación conforme as seguintes bases:</p>
<p>Posto: unha (1) praza de persoal de servicios xerais a xornada completa.</p>
<p>Funcións principais: codificación e arquivo de datos, atención telefónica, apoio en labores administrativos, especialmente os relacionados coa traducción de textos en lingua inglesa.</p>
<p>Requisitos:</p>
<p>-Experiencia mínima dun (1) ano en postos similares de fundacións públicas.</p>
<p>-Dominio demostrable mediante titulacións oficiais dos idiomas inglés e galego.</p>
<p>-Dominio de Microsoft Office a nivel de usuario.</p>
<p>Valorarase:</p>
<p>-Currículum vitae.</p>
<p>-Resultado da entrevista persoal.</p>
<p>Os interesados poderán enviar unha solicitude, xunto co seu currículum vitae e a documentación compulsada que estimen pertinente, dirixida ó director xerente da fundación e serán remitidas por correo certificado ou presentadas persoalmente no rexistro da citada fundación, rúa Ponferrada, número 8, 1º B, 15703 de Santiago de Compostela (A Coruña), en horario de 9 a 14 de luns a venres, no prazo de dez días naturais, contados a partir do seguinte ó da publicación deste anuncio no DOG.</p>
<p>O inicio das probas non se realizará antes dun mes desde a publicación deste anuncio no DOG e a selección será efectuada por unha comisión designada para os efectos.</p>
<p>Santiago de Compostela, 6 de novembro de 2000.</p>
<p>Jorge J. Rodríguez Vázquez-Molezún</p>
<p>Director xerente da Fundación Foro Permanente Galego Iberoamericano da Saúde</p>

