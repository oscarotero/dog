---
date: '2013-11-21'
id: CA01-121113-0001
page: 45369
number: 223
agency: Consellería de Facenda
section: IV. Oposicións e concursos.
title: >-
  ANUNCIO do 11 de novembro de 2013, da Dirección Xeral da Función Pública, polo
  que se notifica a resolución recaída nas solicitudes de compatibilidade
  formuladas por Ana Isabel Lorenzo Lorenzo.
range: Anuncio
url: >-
  https://www.xunta.gal/dog/Publicados/2013/20131121/AnuncioCA01-121113-0001_gl.html
---
<p>Con data do 7.10.2013 o director xeral da Función Pública, en uso da competencia delegada pola conselleira de Facenda en virtude da Orde do 8 de xullo de 2013 (DOG nº 136, do 18 de xullo), no seu artigo 3.e), ditou resolución pola que se ten por desistida das solicitudes de compatibilidade presentadas por Ana Isabel Lorenzo Lorenzo.</p>
    <p>Logo de tentar dúas veces a notificación da citada resolución a través do servizo de Correos no domicilio indicado pola interesada para os efectos de notificación, esta non se puido practicar e foron devoltas polo dito servizo por «non retirado» tras os dous intentos en que consta «ausente na repartición».</p>
    <p>Polo exposto, esta dirección xeral, en cumprimento do disposto no artigo 59.5º da Lei 30/1992, do 26 de novembro, de réxime xurídico das administracións públicas e do procedemento administrativo común, en virtude do presente anuncio notifica a Ana Isabel Lorenzo Lorenzo a resolución antes referida.</p>
    <p>A interesada pode recoller a notificación da resolución mediante comparecencia nas dependencias da Oficina de Incompatibilidades e Boas Prácticas da Dirección Xeral da Función Pública (Edificio Administrativo San Caetano, s/n, 1, 3º, Santiago de Compostela), das 9.00 ás 14.00 horas, no prazo de dez días contados a partir do seguinte ao da publicación deste anuncio no <em>Diario Oficial de Galicia</em>.</p>
    <p>Contra a referida resolución, que pon fin á vía administrativa, a interesada poderá interpoñer recurso de resposición ante a conselleira de Facenda, no prazo dun mes, ou directamente, recurso contencioso-administrativo perante o Xulgado do Contencioso-Administrativo da circunscrición en que teña o seu enderezo ou no de Santiago de Compostela, conforme os artigos 8, 14 e 46 da Lei 29/1998, do 13 de xullo, reguladora da xurisdición contencioso-administrativa, no prazo de dous meses, contados, en ambos os casos, a partir do día seguinte ao da súa comparecencia para recoller a resolución, ou ao do transcurso do prazo previsto no parágrafo anterior sen que a interesada compareza.</p>
    <p>Santiago de Compostela, 11 de novembro de 2013</p>
    <footer><p>José María Barreiro Díaz <br>Director xeral da Función Pública</p></footer>

