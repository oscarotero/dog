---
date: '2013-12-19'
id: G0164-041213-0003
page: 48962
number: 242
agency: 'Consellería de Cultura, Educación e Ordenación Universitaria'
section: VI. Anuncios. a) Administración autonómica.
title: >-
  CÉDULA do 28 de novembro de 2013, da Secretaría Xeral de Cultura, pola que se
  require documentación para a xustificación do segundo pagamento da subvención
  concedida pola Orde do 24 de abril de 2012 (expedientes CT221C 2012/64, 65,
  66, 67, 68, 70, 71, 72, 73 e 74).
range: Cédula
url: >-
  https://www.xunta.gal/dog/Publicados/2013/20131219/AnuncioG0164-041213-0003_gl.html
---
<p>Unha vez intentada a notificación persoal e devolta polo servizo de Correos por resultar imposible a súa práctica, de conformidade co disposto nos artigos 59 e 76 da Lei 30/1992, do 26 de novembro, modificada pola Lei 4/1999, mediante esta cédula notifícase a entidade relacionada no anexo o requirimento de documentación dos expedientes referenciados da subvención concedida mediante resolución do conselleiro de Cultura, Educación e Ordenación Universitaria do 16 de outubro de 2012.</p>
    <p>Faise saber que a interesada disporá dun prazo de 10 días hábiles, contados desde o seguinte ao da data de publicación deste edito, para que alegue ou presente os documentos que lle son requiridos no anexo, advertíndolle que de non facelo comportará a perda do dereito ao cobramento total ou parcial da subvención, a exixencia do reintegro e demais responsabilidades establecidas na Lei de subvencións de Galicia, segundo o disposto no artigo 45.2 do Decreto 11/2009, do 8 de xaneiro, polo que se aproba o regulamento da citada lei.</p>
    <p>Santiago de Compostela, 28 de novembro de 2013</p>
    <footer><p>Anxo Manuel Lorenzo Suárez<br>Secretario xeral de Cultura</p></footer>
    <h2>Anexo</h2>
    <p>Entidade: Editorial Danu.</p>
    <p>Enderezo: rúa Tras do Pilar, núm. 6, 2, 15701 Santiago de Compostela.</p>
    <p>Números de expedientes: CT221C 2012/64, 65, 66, 67, 68, 70, 71, 72, 73 e 74.</p>
    <p>Prazo de requirimento: 10 días hábiles.</p>
    <p>Documentación requirida: a documentación que se recolle no artigo 4.2.f), artigo 4.9 e artigo 9.2 da Orde do 24 de abril de 2012 pola que se establecen as bases reguladoras para a concesión, en réxime de concorrencia competitiva, das axudas para a promoción, produción e edición do libro galego, no que refire á tradución para outras linguas de obras publicadas orixinariamente en galego e a tradución para o galego de obras publicadas orixinariamente noutras linguas, e se procede a súa convocatoria para o ano 2012 (DOG núm. 84, do 3 de maio), modificada pola Orde do 9 de outubro de 2012 (DOG núm. 197, do 16 de outubro).</p>

