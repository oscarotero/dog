---
date: '2013-12-19'
id: L140-281113-0001
page: 49005
number: 242
agency: Concello de Laxe
section: VI. Anuncios. b) Administración local.
title: >-
  ANUNCIO de aprobación definitiva do Plan especial de ordenación do núcleo
  rural de Soesto.
range: Anuncio
url: >-
  https://www.xunta.gal/dog/Publicados/2013/20131219/AnuncioL140-281113-0001_gl.html
---
<p>1). O Pleno da Corporación Municipal, en sesión ordinaria que tivo lugar o día 8 de novembro de 2013, adoptou o seguinte acordo:</p>
    <p>Primeiro. Aprobar definitivamente o estudo de detalle do Plan especial de ordenación do núcleo rural de Soesto, tramitado por instancia de Juan Carlos Pérez Dourado e Rafael Solórzano Sáez de Cenzano, e segundo o proxecto redactado polos arquitectos Alfredo Garrote Pazos, Mónica Mesejo Conde, Iria Pérez Miranda e Ignacio Lázaro Quintela.</p>
    <p>Segundo. Aprobar definitivamente o convenio urbanístico para a obtención da vía por cesión gratuíta e libre de cargas ao concello de Laxe, debidamente urbanizado, o cal tamén estivo sometido a exposición pública xunto co expediente de tal estudo de detalle nos medios públicos anteriormente citados.</p>
    <p>Terceiro. Publicar o acordo no <em>Diario Oficial de Galicia</em> e o articulado das normas do estudo de detalle, así como tamén o acordo correspondente, no <em>Boletín Oficial </em>da provincia, todo iso no prazo dun mes contado desde a súa aprobación (artigo 92.2 da LOUG).Farase constar que non entrará en vigor ata que se publique completamente o seu texto e transcorra o prazo previsto no artigo 65.2 da Lei 7/1985, do 2 de abril, reguladora das bases do réxime local.</p>
    <p>Cuarto. Ordenarlle ao secretario da Corporación que dilixencie os planos e documentos aprobados definitivamente.</p>
    <p>Quinto. Comunicar a aprobación definitiva á Consellería de Medio Ambiente, Territorio e Infraestruturas (CMATI), á vez que se lle dará traslado dunha copia autenticada de dous exemplares do instrumento aprobado definitivamente con todos os planos e documentos que integran o estudo de detalle.</p>
    <p>Recursos: este acordo será impugnable mediante:</p>
    <p>– Recurso potestativo de reposición, ante o mesmo órgano municipal que o ditou, no prazo dun mes a partir do día seguinte ao desta publicación, ou directamente ante a orde xurisdicional contencioso-administrativa, no prazo de dous meses.</p>
    <p>– Pódese exercer, de ser o caso, calquera outro que se considere procedente.</p>
    <p>2) De acordo co sinalado no artigo 92.2 da LOUG, publicouse no BOP número 226, do día 27 de novembro de 2013, o texto dos documentos que o integran e plano de planta proposto.</p>
    <p>3) En cumprimento do disposto no artigo 92.3 da LOUG, o acto de aprobación definitiva de tal documento foi comunicado á CMATI o día 14 de novembro de 2013.</p>
    <p>Laxe, 27 de novembro de 2013</p>
    <footer><p>Antonio Carracedo Sacedón<br>Alcalde</p></footer>

