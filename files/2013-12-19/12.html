---
date: '2013-12-19'
id: O92-171213-0002
page: 48870
number: 242
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 17 de decembro de 2013 pola que se fai pública a ampliación do
  límite de crédito dispoñible para o exercicio 2013 das axudas do Igape ás
  empresas do sector téxtil-moda-confección para a realización de actuacións e
  estratexias de promoción e internacionalización en desenvolvemento do Plan
  Estratéxico do Téxtil, Visión 2020.
range: Resolución
url: >-
  https://www.xunta.gal/dog/Publicados/2013/20131219/AnuncioO92-171213-0002_gl.html
---
<p>Mediante Resolución do 19 de agosto de 2013 publicouse o acordo do Consello de Dirección do Instituto Galego de Promoción Económica que aprobou as bases reguladoras das axudas do Igape ás empresas do sector téxtil-moda-confección para a realización de actuacións e estratexias de promoción e internacionalización en desenvolvemento do Plan Estratéxico do Téxtil, Visión 2020 (DOG nº 156, do 19 de agosto de 2013) e procedeuse á súa convocatoria para o exercicio 2013, en réxime de concorrencia competitiva.</p>
    <p>Na dita resolución, no seu punto terceiro, establécese a súa dotación orzamentaria, así como que o director xeral do Igape poderá ampliar os créditos e modificar as partidas orzamentarias, logo de declaración de dispoñibilidade dos créditos nos termos referidos no artigo 30.2 do Decreto 11/2009, mediante resolución publicada para o efecto.</p>
    <p>Tendo en conta o volume de solicitudes recibidas e tratando de dar resposta á ampla demanda de axuda, semella oportuno incrementar o importe aprobado para as axudas establecidas nestas bases.</p>
    <p>Na súa virtude e de conformidade coas facultades que teño conferidas,</p>
    <h2>RESOLVO:</h2>
    <p>Único. Amplíase para o exercicio 2013 en 150.000 € o crédito establecido na partida orzamentaria 08.A1.741A.7708 para as axudas do Igape ás empresas do sector téxtil-moda-confección para a realización de actuacións e estratexias de promoción e internacionalización en desenvolvemento do Plan Estratéxico do Téxtil, Visión 2020 (DOG nº 156, do 19 de agosto de 2013).</p>
    <p>Santiago de Compostela, 17 de decembro de 2013</p>
    <footer><p>Javier Aguilera Navarro<br>Director xeral do Instituto Galego de Promoción Económica</p></footer>

