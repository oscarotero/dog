---
date: '2013-12-19'
id: G2410-281113-0001
page: 48940
number: 242
agency: Xulgado do Social número 1 de Santiago de Compostela
section: V. Administración de xustiza.
title: EDICTO (80/2013).
range: Edicto
url: >-
  https://www.xunta.gal/dog/Publicados/2013/20131219/AnuncioG2410-281113-0001_gl.html
---
<p>Mª Teresa Vázquez Abades, secretaria xudicial do Xulgado do Social número 1 de Santiago de Compostela, fai saber que no procedemento despedimento/cesamentos en xeral 80/2013 deste xulgado do social, seguidos por instancia de Jaime Torres Vigo contra a empresa Autos 33, S.A., APV Motor, S.A., Millarent, S.L., Sanrent, S.L., sobre despedimento, se ditou a seguinte resolución, cuxa resolución di literalmente:</p>
    <p>«Que estimando integramente as demandas interpostas por Jaime Torres Vigo, contra Autos 33, S.A., APV Motor, S.A., Millarent, S.L. e Sanrent, S.L. e Fogasa, debo declarar e declaro extinguida a data da presente resolución a relación laboral existente entre o demandante e as demandadas por incumprimento contractual grave imputable ás demandadas, e debo declarar e declaro improcedente o despedimento do demandante efectuado polas demandadas o día 31 de xaneiro de 2013 con data de efectos o 15 de febreiro de 2013 con declaración de extinción así mesmo da relación laboral polo dito despedimento por non ser realizable a readmisión, e debo condenar e condeno a Autos 33, S.A., APV Motor, S.A., Millarent, S.L. e Sanrent, S.L. a que de forma solidaria lle aboen a Jaime Torres Vigo, a suma de nove mil novecentos e corenta e sete euros con cincuenta e oito céntimos (9.947,52 €) polos conceptos indicados no feito probado segundo da presente resolución, e a suma de cincuenta e tres mil cento cincuenta e catro euros con corenta e cinco céntimos (53.154,45 €) en concepto de indemnización pola extinción da relación contractual na data da presente resolución.</p>
    <p>No que atinxe á responsabilidade subsidiaria do Fogasa observarase o disposto no artigo 33 do ET.</p>
    <p>Notifíqueselles ás partes a presente resolución e fágaselles saber que fronte a ela poderán interpoñer recurso de suplicación para ante a Sala do Social do Tribunal Superior de Xustiza de Galicia, no prazo de cinco días contados desde o seguinte ao da súa notificación».</p>
    <p>E para que sirva de notificación en legal forma a Autos 33, S.A., en ignorado paradoiro, expido o presente edicto para a súa inserción no <em>Diario Oficial de Galicia</em>.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina judicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 28 de novembro de 2013</p>
    <footer><p>A secretaria xudicial</p></footer>

