---
date: '2013-10-16'
id: G2345-260913-0001
page: 40996
number: 198
agency: Xulgado do Social número 2 da Coruña
section: V. Administración de xustiza.
title: EDICTO (531/2011).
range: Edicto
url: >-
  https://www.xunta.gal/dog/Publicados/2013/20131016/AnuncioG2345-260913-0001_gl.html
---
<p>María Adelaida Egurbide Margañón, secretaria do social número 2 da Coruña, fago saber que por resolución ditada o día 25.9.2013, no proceso seguido por instancia de Antonio Carro Galeiras contra Talleres Mendo, S.L. e Fogasa en reclamación por cantidade, se rexistrou co nº 531/11 e acordouse notificar a Talleres Mendo, S.L., a decisión da sentenza seguinte:</p>
    <p>«Decido:</p>
    <p>Que considerando a demanda interposta por Antonio Carro Galeiras contra a empresa Talleres Mendo, S.L. debo condenar e condeno a esta a aboar ao demandante a cantidade reclamada, polos conceptos que se expresa no feito probado terceiro desta resolución, que ascende a tres mil trescentos catorce euros con sesenta e cinco céntimos (3.314,65 euros).</p>
    <p>Notifíquese esta resolución ás partes ás que se fará saber que contra esta só cabe recurso de suplicación ante o Tribunal Superior de Xustiza de Galicia, debendo anuncialo ante xulgado no prazo de cinco días a contar a partir da notificación desta sentenza, e no propio termo se o recorrente non goza do beneficio de xustiza gratuíta deberá ao anunciar o recurso entregar resguardo xustificativo de ter consignado a cantidade obxecto de condena na Conta de Depósitos e Consignacións que este xulgado ten aberta en Banesto desta cidade.</p>
    <p>Así, por esta a miña sentenza, pronúncioo, mándoo e asínoo.</p>
    <p>Publicación. Esténdoa eu, secretaria xudicial, para facer constar que, na mesma data que a sentenza, se deposita na secretaría deste xulgado a anterior sentenza para a súa notificación e publicidade na forma permitida e ordenada pola Constitución e as leis. Seguidamente, líbrase testemuño da sentenza para a súa unión aos autos. Dou fe».</p>
    <p>Advírtese ao destinatario que as seguintes comunicacións se farán nos estrados deste xulgado, salvo as que deban revestir forma de auto ou sentenza, ou se trate de localización.</p>
    <p>E para que sirva de notificación a Talleres Mendo, S.L., en ignorado paradoiro, expídese a presente cédula para a súa publicación no Diario Oficial de Galicia e colocación no taboleiro de anuncios.</p>
    <p>A Coruña, 26 de setembro de 2013</p>
    <footer><p>A secretaria xudicial</p></footer>

