---
date: '2013-10-16'
id: G0164-081013-0001
page: 40914
number: 198
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 2 de outubro de 2013 pola que se modifica a autorización, por cambio
  de titularidade, do centro privado Nuestra Señora de Lourdes, do concello da
  Estrada (Pontevedra).
range: Orde
url: >-
  https://www.xunta.gal/dog/Publicados/2013/20131016/AnuncioG0164-081013-0001_gl.html
---
<p>A titular do centro privado Nuestra Señora de Lourdes, do concello da Estrada (Pontevedra), solicita o cambio da titularidade do centro educativo.</p>
    <p>Mediante escritura pública notarial do 20 de agosto de 2013, outorgada ante o notario Héctor Ramiro Pardo, María Dolores Neira Abeledo cede a titularidade do centro educativo a favor de Otene Aprendizaxe, S.L., con efectos do 1 de setembro de 2013. </p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Primeiro. Autorizar o cambio de titularidade do centro privado Nuestra Señora de Lourdes, código 36002323, a favor de Otene Aprendizaxe, S.L., con efectos do 1 de setembro de 2013.</p>
    <p>O cambio de titularidade non afectará o réxime de funcionamento do centro.</p>
    <p>Segundo. Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Terceiro. O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 2 de outubro de 2013</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

