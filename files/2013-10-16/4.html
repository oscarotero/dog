---
date: '2013-10-16'
id: G0164-081013-0002
page: 40912
number: 198
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 1 de outubro de 2013 pola que se autoriza o segundo ciclo de educación
  infantil no centro privado Malvedo, do concello de Coles (Ourense).
range: Orde
url: >-
  https://www.xunta.gal/dog/Publicados/2013/20131016/AnuncioG0164-081013-0002_gl.html
---
<p>A representante da titularidade do centro privado Malvedo, do concello de Coles (Ourense), solicita autorización para impartir 3 unidades do segundo ciclo de educación infantil.</p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Primeiro. Autorizar 3 unidades do segundo ciclo de educación infantil no centro privado que se sinala a continuación:</p>
    <p>Denominación xenérica: centro privado.</p>
    <p>Denominación específica: Malvedo.</p>
    <p>Código do centro: 32016731.</p>
    <p>Domicilio: Malvedo, s/n.</p>
    <p>Localidade: Malvedo.</p>
    <p>Concello: Coles.</p>
    <p>Provincia: Ourense.</p>
    <p>Titular: Colegio Concepción Arenal Malvedo, S.L.</p>
    <p>– Composición resultante:</p>
    <p>• 3 unidades de educación infantil.</p>
    <p>• 4 unidades de educación secundaria obrigatoria.</p>
    <p>• 4 unidades de bacharelato, das seguintes modalidades:</p>
    <p>– Ciencias e tecnoloxía.</p>
    <p>– Humanidades e ciencias sociais.</p>
    <p>Segundo. Para a posta en funcionamento das ensinanzas que se autorizan, a Xefatura Territorial da Consellería de Cultura, Educación e Ordenación Universitaria de Ourense, logo do informe do Servizo Territorial de Inspección Educativa, aprobará expresamente a relación de persoal que impartirá docencia no devandito centro, así como o equipamento axeitado.</p>
    <p>Terceiro. Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Cuarto. O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes contado a partir do día seguinte ao da súa publicación no <em>Diario Oficial de Galici</em>a, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 1 de outubro de 2013</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

