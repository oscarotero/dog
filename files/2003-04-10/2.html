---
date: '2003-04-10'
id: D786
page: 4
number: 71
agency: 'CONSELLERÍA DE CULTURA, COMUNICACIÓN SOCIAL E TURISMO'
section: III. OUTRAS DISPOSICIÓNS
title: >-
  Orde do 4 de abril de 2003 pola que se modifica a do 11 de decembro de 2002
  pola que se anuncian subvencións para a mellora de establecementos de
  cafeterías, cafés, bares e restaurantes.
range: Orde
url: 'https://www.xunta.gal/dog/Publicados/2003/20030410/AnuncioD786_gl.html'
---
<p>A Orde do 11 de decembro de 2002 (DOG nº 248, do 24 de decembro), da Consellería de Cultura, Comunicación Social e Turismo, regula as axudas económicas para a mellora de establecementos de cafeterías, cafés, bares e restaurantes. No seu artigo 1º disponse que as axudas que se establecen no articulado desta orde financiaranse con cargo á aplicación orzamentaria 10.05.751A.770.3, recollida no proxecto de Lei de orzamentos xerais da Comunidade Autónoma de Galicia para o ano 2003, e o importe destinado a elas ascenderá a 272.100 euros.</p>
<p>Dado que o importe establecido na Orde do 11 de decembro de 2002 resulta insuficiente para atende-las axudas solicitadas, faise necesario incrementa-lo dito importe polo que cómpre modifica-la orde no que respecta a este punto.</p>
<p>De acordo co anteriormente exposto e no exercicio das facultades que me confire o artigo 34 da</p>
<p>Lei 1/1983, do 22 de febreiro, reguladora da Xunta de Galicia e do seu presidente,</p>
<p>DISPOÑO:</p>
<p>Artigo único.-Modifica-lo artigo 1º da Orde do 11 de decembro de 2002, da Consellería de Cultura, Comunicación Social e Turismo, pola que se anuncian subvencións para a mellora de establecementos de cafeterías, cafés, bares e restaurantes que queda redactado do seguinte xeito:</p>
<p>Artigo 1º.-Destinatarios.</p>
<p>A Consellería de Cultura, Comunicación Social e Turismo poderá conceder subvencións ás persoas físicas e xurídicas titulares (en calquera das formas de posesión que determina o Código Civil) de establecementos de cafeterías, cafés, bares e restaurantes en funcionamento.</p>
<p>Estas concesións, que se rexen polos principios de publicidade, concorrencia competitiva e obxectividade, imputaranse á aplicación orzamentaria 10.05.751A.770.3 e a elas destínase un crédito máximo de 479.700 euros, sendo nestas axudas posible a concorrencia con calquera outra axuda para o mesmo obxecto e finalidade pero o seu importe, en ningún caso, poderá ser de tal contía que, en concorrencia con subvencións e axudas doutras administracións públicas ou doutros entes públicos ou privados, nacionais ou internacionais, superen a porcentaxe máxima do investimento subvencionable que legalmente estea establecido.</p>
<p>Disposicións derradeiras</p>
<p>Primeira.-Autorízase a directora xeral de Turismo para dicta-las disposicións que sexan necesarias para o desenvolvemento desta orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 4 de abril de 2003.</p>
<p>Jesús Pérez Varela</p>
<p>Conselleiro de Cultura, Comunicación Social</p>
<p>e Turismo</p>

