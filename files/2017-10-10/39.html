---
date: '2017-10-10'
id: G0427-200917-0003
page: 47651
number: 193
agency: Consellería do Mar
section: VI. Anuncios. a) Administración autonómica.
title: >-
  ORDE do 18 de setembro de 2017 pola que se autoriza a transmisión mortis causa
  mediante pacto de mellora da concesión administrativa e da batea Ero II.
range: Orde
url: >-
  https://www.xunta.gal/dog/Publicados/2017/20171010/AnuncioG0427-200917-0003_gl.html
---
<p>Visto o expediente instruído para os efectos de transmisión da batea <em>Ero II</em> e da concesión administrativa que a ampara, resulta:</p>
    <p>a) Antecedentes:</p>
    <p>Primeiro. Mediante escrito do 5.9.2017, Manuel Ozores Fajardo solicita autorización para transmisión <em>mortis causa</em> mediante pacto de mellora do 50 % da concesión administrativa e da batea <em>Ero II</em>. </p>
    <p>Segundo. O solicitante achegou a documentación requirida para a tramitación deste tipo de procedementos.</p>
    <p>b) Consideracións legais e técnicas:</p>
    <p>Primeira. Este órgano é competente para resolver o expediente de conformidade coa Lei 11/2008, do 3 de decembro, de pesca de Galicia (DOG núm. 243, do 16 de decembro), modificada pola Lei 6/2009, do 11 de decembro (DOG núm. 243, do 15 de decembro).</p>
    <p>Segunda. A Lei 2/2006, do 14 xuño, de dereito civil de Galicia (DOG núm. 124, do 29 de xuño), nos seus artigos 209 e seguintes, regula os pactos sucesorios como negocios <em>mortis causa</em>, e coa forma de pactos de apartación ou pactos de mellora.</p>
    <p>Terceira. O expediente seguiu todos os trámites establecidos na Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia (DOG núm. 228, do 21 de novembro), e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia (DOG núm. 126, do 2 de xullo). </p>
    <p>Vistas as disposicións citadas, esta consellería resolve:</p>
    <p>Autorizar a transmisión <em>mortis causa</em> mediante pacto de mellora, a favor de Lidia Ozores Viturro (76779061R), do 50 %, da concesión administrativa e da batea que se indica a seguir:</p>
    <p>Identificación:</p>
    <p>Tipo: batea.</p>
    <p>Nome: <em>Ero II</em>.</p>
    <p>Localización: </p>
    <p>Cuadrícula nº: 43. Polígono: C. Distrito: Caramiñal (A Coruña).</p>
    <p>Especies autorizadas: mexillón (<em>mytilus galloprovincialis</em>).</p>
    <p>Título administrativo habilitante: concesión de actividade.</p>
    <p>Orde de outorgamento: 11.6.1974.</p>
    <p>Remate da vixencia: 15.12.2019.</p>
    <p>Actuais titulares: Manuel Ozores Fajardo e María Albina Viturro Alonso (76451246M, 33210168P), 100 % ganancial.</p>
    <p>Novas titulares: María Albina Viturro Alonso (33210168P), 50 % privativo, e Lidia Ozores Viturro (76779061-R), 50 % privativo.</p>
    <p>As novas titulares da concesión administrativa quedan subrogadas nos dereitos e obrigas dos anteriores. </p>
    <p>Así mesmo, debido a que, e de acordo coa Resolución da Consellería do Mar, do 15 de decembro de 2010, ten concedida unha axuda (expediente SXPA: PE205B/2010/000022-0), a nova titular do ben subvencionado subrógase en todas as obrigas contraídas polo transmitente da axuda concedida para equipamento (barco auxiliar Benfeito) e non efectuará ningunha modificación fundamental das establecidas no artigo 56 do Regulamento (CE) 1198/2006.</p>
    <p>Deberá manter os investimentos obxecto da axuda durante un período de cinco anos nos termos previstos no artigo 56 do Regulamento (CE) 1198/2006 e no artigo 24 da Orde do 22 de xaneiro de 2010 reguladora da axuda.</p>
    <p>Dentro dos tres meses seguinte á data da transmisión, remitirá á Dirección Xeral de Pesca, Acuicultura e Innovación Tecnolóxica unha copia do documento público de transmisión no cal se recollan as obrigas en que se subroga desde o momento da publicación no <em>Diario Oficial de Galicia</em> da orde de autorización de transmisión <em>mortis causa</em> desta batea.</p>
    <p>O incumprimento destas obrigas será causa do reintegro total da axuda recibida.</p>
    <p>Contra a presente resolución, que esgota a vía administrativa, poderase interpoñer recurso potestativo de reposición no prazo dun mes ante a conselleira do Mar ou recurso contencioso-administrativo ante a xurisdición contencioso-administrativa, que se interporá no prazo de dous meses contados en ambos os dous casos desde o día seguinte ao da súa publicación, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común nas administracións públicas, e o artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>A Coruña, 18 de setembro de 2017</p>
    <footer><p>A conselleira do Mar<br>Por delegación de sinatura (Resolución do 5.6.2017)<br>Juan Carlos Barreiro González<br>Xefe territorial da Coruña</p></footer>

