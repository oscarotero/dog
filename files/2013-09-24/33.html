---
date: '2013-09-24'
id: G0165-200913-0001
page: 37783
number: 182
agency: Consellería do Medio Rural e do Mar
section: VI. Anuncios. a) Administración autonómica.
title: >-
  RESOLUCIÓN do 19 de setembro de 2013 pola que se anuncia a contratación por
  procedemento aberto, unicriterio, da obra prevención de incendios forestais
  mediante tratamentos silvícolas en varios montes xestionados dos concellos de
  Vilar de Barrio e Sarreaus. Distrito Forestal XV (Ourense), sen admisión de
  variantes e sen clasificación, cofinanciada con fondos Feader, nun 75 %,
  sub-medida 226.11 (expediente 38/2013).
range: Resolución
url: >-
  https://www.xunta.gal/dog/Publicados/2013/20130924/AnuncioG0165-200913-0001_gl.html
---
<p>O xoves 5 de setembro publicouse no <em>Diario Oficial de Galicia</em> a Resolución do 30 de agosto de 2013 pola que se anuncia a contratación por procedemento aberto, unicriterio, de 26 obras, sen admisión de variantes e sen clasificación, cofinanciadas con fondos Feader, nun 75 %, sub-medida 226.11 (expediente 38/2013). </p>
    <p>Detectado no proxecto técnico un erro nas medicións dalgunhas unidades de obra do orzamento que corresponde a seguinte obra:</p>
    <table>
     <tbody>
      <tr>
       <td>Nº</td>
       <td>Código proposta</td>
       <td>Título</td>
       <td>Importe sen&amp;nbsp;IVE</td>
       <td>IVE</td>
       <td>Importe licitación con&amp;nbsp;IVE</td>
      </tr>
      <tr>
       <td>18</td>
       <td>32M14/12</td>
       <td>Prevención de incendios forestais mediante tratamentos silvícolas en varios montes xestionados dos concellos de Vilar de Barrio e Sarreaus. Distrito Forestal XV (Ourense)</td>
       <td>138.447,33</td>
       <td>13.844,73</td>
       <td>152.292,06</td>
      </tr>
     </tbody>
    </table>
    <p>Por este motivo, realizouse un novo proxecto técnico corrixindo os erros detectados. Estas correccións non afectan o importe do orzamento da obra.</p>
    <p>Á vista do sinalado, </p>
    <footer><p>RESOLVO:</p></footer>
    <p>1. Aprobar o proxecto coas novas medicións e non modificar o orzamento fixado nun importe de licitación de 152.292,06 €.</p>
    <p>2. Retrotraer o procedemento de contratación á fase de publicación do anuncio de licitación da obra de prevención de incendios forestais mediante tratamentos silvícolas en varios montes xestionados dos concellos de Vilar de Barrio e Sarreaus. Distrito Forestal XV (Ourense) no <em>Diario Oficial de Galicia</em>, concedéndose, por tanto, o correspondente prazo de presentación das ofertas desde o día seguinte ao da publicación deste anuncio no <em>Diario Oficial de Galicia</em> e que finalizará aos vinte e seis (26) días naturais, a non ser que o último día sexa sábado ou inhábil, caso en que se prorrogará o prazo ao primeiro día hábil seguinte.</p>
    <p>3. Acordar que se publique o proxecto coa corrección do erro detectado relativo a esta contratación no portal da plataforma de contratos públicos de Galicia.</p>
    <p>4. Declarar vixente a anterior Resolución do 30 de agosto de 2013, para as restantes obras incluídas no anuncio publicado no <em>Diario Oficial de Galicia</em> do día 5 de setembro de 2013.</p>
    <p>Santiago de Compostela, 19 de setembro de 2013</p>
    <footer><p>P.D. (Orde do 30.3.2012; DOG nº 70, do 12 de abril)<br>Alfonso García Magariños<br>Secretario xeral técnico da Consellería do Medio Rural e do Mar</p></footer>

