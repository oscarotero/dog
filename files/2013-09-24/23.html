---
date: '2013-09-24'
id: G2347-040913-0003
page: 37766
number: 182
agency: Xulgado do Social número 4 da Coruña
section: V. Administración de xustiza.
title: EDICTO de aclaracion de sentenza (353/2013).
range: Edicto
url: >-
  https://www.xunta.gal/dog/Publicados/2013/20130924/AnuncioG2347-040913-0003_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos número 353/2013 por instancia de Carlos González Espada contra Estructuras y Obras de Galicia, S.L. (Esoga, S.L.), a administración concursal da empresa Esoga, S.L., Construcciones Pepe, S.L. e o Fondo de Garantía Salarial, sobre despedimento, nos cales recaeu auto de aclaración de sentenza o 17 de xullo de 2013 que, copiado nos particulares necesarios, di así:</p>
    <p>Parte dispositiva:</p>
    <p>Procede a aclaración do ditame da sentenza do 2 de xullo de 2013, o cal quedará do teor literal seguinte:</p>
    <p>Ditame:</p>
    <p>Estímase a demanda formulada por Carlos González Espada fronte a Estructuras y Obras de Galicia, S.L., a súa administración concursal, Construcciones Pepe, S.L., con intervención do Fondo de Garantía Salarial e, en consecuencia:</p>
    <p>– Declárase improcedente o despedimento efectuado pola demandada, Estructuras y Obras de Galicia, S.L., ao demandante.</p>
    <p>– Enténdese, ante a imposibilidade de readmisión, feita a opción pola indemnización.</p>
    <p>– Declárase a extinción, con data da presente resolución, da relación laboral que unía o demandante con Estructuras y Obras de Galicia, S.L.</p>
    <p>– Condénase a Estructuras y Obras de Galicia, S.L., a aboar a Carlos González Espada, en concepto de indemnización, a cantidade de corenta e seis mil novecentos quince euros con trinta e nove céntimos de euro (46.915,39 euros).</p>
    <p>Notifíquese a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, abondando a manifestación da parte ou do seu avogado, graduado social, ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña.</p>
    <p>Así o acorda e asina a súa señoría. Dou fe.</p>
    <p>E para que conste, para os efectos da súa publicación no <em>Diario Oficial de Galicia</em> co fin de que sirva de notificación en forma á empresa Construcciones Pepe, S.L. expido e asino a presente.</p>
    <p>A Coruña, 4 de setembro de 2013</p>
    <footer><p>A secretaria xudicial</p></footer>

