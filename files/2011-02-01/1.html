---
date: '2011-02-01'
page: 1
number: 21
agency: 'CONSELLERÍA DE PRESIDENCIA, ADMINISTRACIÓNS PÚBLICAS E XUSTIZA'
section: I. DISPOSICIÓNS XERAIS
title: >-
  Orde conxunta do 31 de xaneiro de 2011, da Consellería de Presidencia,
  Administracións Públicas e Xustiza e da Consellería do Medio Rural, pola que
  se crea un rexistro auxiliar do rexistro xeral da Xunta de Galicia adscrito á
  Consellería de Presidencia, Administracións Públicas e Xustiza no edificio
  administrativo da Xunta de Galicia en Ourense.
range: Orde
---
<p>O Decreto 164/2005, do 16 de xuño, polo que se regulan e determinan as oficinas de rexistro propias ou concertadas da Administración da Comunidade Autónoma de Galicia, se crea o Rexistro Telemático da Xunta de Galicia e se regula a atención ao cidadán, dispón no seu artigo 4º a posibilidade de establecemento de rexistros auxiliares cando o volume ou natureza das actividades o aconsellen.</p>
<p>A creación dos rexistros auxiliares farase por orde conxunta da Consellería de Presidencia, Administracións Públicas e Xustiza e as consellerías correspondentes.</p>
<p>A Consellería do Medio Rural ten dependencias no edificio administrativo da Xunta de Galicia en Ourense que realizan tarefas de rexistro. O progresivo incremento da actividade da correspondente oficina de rexistro aconsella a creación dun rexistro auxiliar para o servizo de conservación da natureza situado na r/ Paseo, 18 de Ourense, conectado á rede privada de voz e datos da Xunta de Galicia, de conformidade co disposto no artigo 4º.2 do Decreto 164/2005, do 16 de xuño.</p>
<p>En consecuencia co anteriormente exposto, a Consellería de Presidencia, Administracións Públicas e Xustiza, e a Consellería do Medio Rural,</p>
<p>DISPOÑEN:</p>
<p>Artigo 1º</p>
<p>Créase o rexistro auxiliar de entrada do rexistro xeral da Xunta de Galicia adscrito á Consellería de Presidencia, Administracións Públicas e Xustiza no edificio administrativo da Xunta de Galicia en Ourense situado na r/ Paseo, 18, seguinte:</p>
<p>Rexistro do servizo de conservación da natureza no edificio administrativo da Xunta de Galicia en Ourense situado na r/ Paseo, 18.</p>
<p>Artigo 2º</p>
<p>O rexistro auxiliar creado pola presente orde rexerase polas disposicións contidas no Decreto 164/2005, do 16 de xuño, e estará conectado á rede privada de voz e datos da Xunta de Galicia (SXPA).</p>
<p>Disposicións derradeiras</p>
<p>Primeira.-O establecido nesta orde non suporá incremento de gasto.</p>
<p>Segunda.-O rexistro auxiliar comezará a súa actividade o 1 de febreiro de 2011.</p>
<p>Terceira.-Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 31 de xaneiro de 2011.</p>
<p>Alfonso Rueda Valenzuela  Samuel Jesús Juárez Casado</p>
<p>Conselleiro de Presidencia,  Conselleiro do Medio Rural</p>
<p>Administracións Públicas e Xustiza</p>

