---
date: '1999-10-22'
id: 10B1A
page: 12
number: 205
agency: CONCELLO DE VIGO
section: VI. ANUNCIOS
title: >-
  Anuncio da aprobación definitiva do plan especial de mellora do núcleo 12.05
  Matoca (Oia). (Expediente 4597/411).
range: Anuncio
url: 'https://www.xunta.gal/dog/Publicados/1999/19991022/Anuncio10B1A_gl.html'
---
<p>O Pleno do Concello de Vigo en sesión celebrada o día 28 de xullo de 1999, acordou aprobar definitivamente o plan especial de mellora do núcleo 12.05 Matoca na parrroquia de Oia, plan de iniciativa municipal, redactado polos arquitectos Javier Alonso-Davila e Arsenio Piñeiro, contratados polo Concello de Vigo, segundo o convenio de colaboración co Colexio Oficial de Arquitectos de Galicia.</p>
<p>Contra o devandito acordo que pon fin á vía administrativa poderá interpoñerse un dos seguintes recursos:</p>
<p>A. Recurso potestativo de reposición ante o Pleno do Concello de Vigo no prazo dun mes contado a partir da data de publicación deste anuncio.</p>
<p>B. Recurso contencioso-administrativo ante o Tribunal Superior de Xustiza de Galicia no prazo de dous meses contados desde o día seguinte ó da publicación deste anuncio.</p>
<p>Non obstante, interposto o recurso de reposición non poderá interpoñerse recurso contencioso-administrativo ata que sexa resolto expresamente o primerio ou se produza a súa desestimación presunta polo transcurso do prazo máximo dun mes para dictar e notifica-la resolución.</p>
<p>C. Calquera outro recurso que se coide oportuno e sexa procedente interpoñer.</p>
<p>De conformidade co artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común por medio do presente anuncio, e publicación no taboleiro de edictos do concello, notifícase o acordo que nel se contén a tódolos propietarios afectados descoñecidos, de ignorado enderezo, respecto dos cales non se puido practica-la notificación intentada.</p>
<p>Vigo, 30 de setembro de 1999.</p>
<p>Lois Pérez Castrillo</p>
<p>Alcalde-presidente da Xerencia Municipal</p>
<p>de Urbanismo</p>

