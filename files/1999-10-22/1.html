---
date: '1999-10-22'
id: 10A22
page: 12
number: 205
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 5 de outubro de 1999 pola que se resolve o concurso público para
  a concesión de axudas para a realización de dous proxectos de investigación
  relativos ós centros de educación non universitarios, convocado pola Orde do
  14 de xullo de 1999 (DOG do 29 de xullo).
range: Resolución
url: 'https://www.xunta.gal/dog/Publicados/1999/19991022/Anuncio10A22_gl.html'
---
<p>Por Orde do 14 de xullo de 1999 (DOG do 29), convócase concurso público para a realización de dous proxectos de investigación relativos ós centros de educación non universitaria.</p>
<p>As solicitudes admitidas para participar neste concurso foron estudiadas pola comisión de selección designada segundo o previsto no artigo 4 da citada Orde do 14 de xullo.</p>
<p>En consecuencia, atendendo a citada proposta, esta secretaría xeral</p>
<p>RESOLVE:</p>
<p>Primeiro.-Concederlles axudas para a realización de dous proxectos de investigación, ás persoas que se relacionan no anexo a esta resolución e na contía e anualidades que en cada caso se sinalan.</p>
<p>Segundo.-As axudas que se relacionan no anexo comprenderán a totalidade da axuda necesaria para a realización do correspondente proxecto de investigación, incrementada nun 10% destinado ós gastos institucionais que a súa execución supón ó organismo ó que pertence o investigador responsable.</p>
<p>Terceiro.-As subvencións de que se trata faranse efectivas mediante libramento único e por cada anualidade e a través da Universidade de Santiago de Compostela logo da presentación das correspondentes certificacións de gastos y de acordo coa normativa vixente.</p>
<p>Cuarto.-O incumprimento por parte dos beneficiarios de calquera das bases establecidas na orde de convocatoria do 14 de xullo de 1999 suporá a perda do dereito a percibi-la subvención correspondente.</p>
<p>Quinto.-Contra esta resolución poderase interpoñer recurso de alzada ante o conselleiro da Presidencia e Administración Pública no prazo dun mes contado a partir do día seguinte ó da data da súa publicación no DOG, de acordo co disposto nos artigos 114 e seguintes da Lei 4/1999, do 13 de xaneiro, que modifica a Lei 30/1992, de réxime xurídico das administracións públicas e do procedemento administrativo común. Sen embargo, os interesados poderán interpoñer calquera outro recurso que consideren oportuno.</p>
<p>Disposición derradeira</p>
<p>Esta resolución entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 5 de outubro de 1999.</p>
<p>Miguel A. Ríos Fernández</p>
<p>Secretario xeral de Investigación</p>
<p>e Desenvolvemento</p>
<p>ANEXO</p>
<p>Investigador principal: Rosa Mª Rivas Torres.</p>
<p>Organismo: Univ. Santiago de Compostela.</p>
<p>Cod. proyecto: PGIDT99EDU211.01.</p>
<p>Título proxecto: atención á diversidade nas dificultades da aprendizaxe.</p>
<p>Anos/cantidades en miles de ptas.</p>
<p>1999: 2.500.</p>
<p>2000: 1.900.</p>
<p>Total: 4.400.</p>
<p>Investigador principal: Antonio F. Rial Sánchez.</p>
<p>Organismo: Univ. Santiago de Compostela.</p>
<p>Cod. proxecto: PGIDT99EDU214.01.</p>
<p>Título proxecto: aspectos cualitativos da formación en alternancia.</p>
<p>Anos/cantidades en miles de ptas.</p>
<p>1999: 1.850.</p>
<p>2000: 1.450.</p>
<p>Total: 3.300.</p>

