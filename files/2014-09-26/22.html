---
date: '2014-09-26'
id: G0003-220914-0004
page: 42411
number: 184
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 19 de setembro de 2014, da Dirección Xeral de Recursos Humanos,
  pola que se publica a orde de prelación e a puntuación definitiva obtidas
  polas persoas aspirantes admitidas nas listas para a formalización de
  nomeamentos estatutarios temporais na categoría de médico/a especialista en
  medicina do traballo.
range: Resolución
url: >-
  https://www.xunta.gal/dog/Publicados/2014/20140926/AnuncioG0003-220914-0004_gl.html
---
<p>Por Resolución da Dirección de Recursos Humanos do Servizo Galego de Saúde, do 4 de xuño de 2012 (DOG núm. 113, do 14 de xuño) abriuse o prazo para a inscrición de aspirantes nas listas para a formalización de vinculacións temporais da categoría de médico/a especialista en medicina do traballo no ámbito das institucións sanitarias do Servizo Galego de Saúde e entidades adscritas á Consellería de Sanidade.</p>
    <p>Na dita resolución prevese unha xeración de listas coas persoas inscritas ata a data do 14 de xullo de 2012 que cumpran os requisitos determinados na citada resolución. </p>
    <p>Por Resolución do 13 de xuño de 2014 (DOG núm. 116, do 19 de xuño) publicáronse os resultados provisionais de baremación dos/das aspirantes admitidos/as, coa asignación do número de orde e puntuacións provisionais obtidas. </p>
    <p>Rematado o prazo de reclamación contra a dita resolución e analizadas as reclamacións presentadas, este centro directivo, de conformidade coa base oitava da resolución de inicio do prazo de inscrición (DOG núm. 113, do 14 de xuño),</p>
    <h2>RESOLVE:</h2>
    <p>Primeiro. Aprobar a orde de prelación e a puntuación definitiva obtidas polas persoas aspirantes admitidas nas listas para a formalización de nomeamentos estatutarios temporais no ámbito do Servizo Galego de Saúde e entidades adscritas á Consellería de Sanidade na categoría de médico/a especialista en medicina do traballo.</p>
    <p>Segundo. As listas co número de orde e puntuación definitiva obtidos polas persoas aspirantes admitidas atópanse publicadas, á disposición das persoas interesadas, na páxina web do Servizo Galego de Saúde (www.sergas.es).</p>
    <p>Ademais, o estado de cada solicitude pode ser consultado polo/a aspirante no seu expediente electrónico persoal en Fides/expedient-e/sección de procesos.</p>
    <p>Terceiro. De conformidade coa base oitava da Resolución do 4 de xuño de 2012, contra a presente resolución, que pon fin á vía administrativa, as persoas interesadas poderán interpoñer recurso contencioso-administrativo no prazo de dous meses, contados a partir do día seguinte á súa publicación, ante o xulgado do contencioso-administrativo competente de conformidade co establecido nos artigos 8, 14 e 46 da Lei 29/1998, do 13 de xullo, reguladora da xurisdición contencioso-administrativa. Potestativamente, e con carácter previo, poderase interpoñer recurso de reposición ante este mesmo órgano, no prazo dun mes contado a partir do día seguinte á súa publicación.</p>
    <p>Cuarto. As listas entrarán en vigor con efectos do 29 de setembro de 2014. Resultarán de aplicación aos chamamentos que se efectúen a partir da dita data as normas de xestión contidas no pacto sobre selección de persoal estatutario temporal aprobado pola Resolución do 26 de abril de 2011 (DOG núm. 89, do 9 de maio).</p>
    <p>Santiago de Compostela, 19 de setembro de 2014</p>
    <footer><p>Margarita Prado Vaamonde<br>Directora xeral de Recursos Humanos</p></footer>

