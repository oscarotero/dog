---
date: '2014-10-23'
id: G2348-021014-0001
page: 45229
number: 203
agency: Xulgado do Social número 5 da Coruña
section: V. Administración de xustiza.
title: EDICTO (565/2014).
range: Edicto
url: >-
  https://www.xunta.gal/dog/Publicados/2014/20141023/AnuncioG2348-021014-0001_gl.html
---
<p>María Jesús Hernando Arenas, secretaria xudicial do Xulgado do Social número 5 da Coruña, fai saber:</p>
    <p>Sentenza nº 508/14.</p>
    <p>A Coruña, 29 de setembro de 2014.</p>
    <p>Vistos por Carmen Sangiao Pereira, maxistrada xuíza do Xulgado do Social número 5 da Coruña e o seu partido, os presentes autos de xuízo número 565/2014 seguidos por instancia de Isabel Lodeiro Martínez, asistida polo letrado Antonio Pousa Merens, contra Restauraciones Pico Fino Coruña, S.L., que non comparece, sobre despedimento.</p>
    <p>Resolvo:</p>
    <p>Que debo estimar e estimo a demanda e debo declarar e declaro improcedente o despedimento de que foi obxecto a demandante Mª Isabel Lodeiro Martínez, condenando a empresa Restauraciones Pico Coruña, S.L. a que no prazo de cinco días desde a notificación da sentenza opte entre a readmisión da demandante, procedendo a aboar os salarios de tramitación desde a data de despedimento ata notificación da presente resolución a razón de 44,7 euros diarios, ou ao aboamento dunha indemnización de 3.196 euros.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, para o que abondará a manifestación da parte ou do seu avogado ou representante dentro do indicado prazo.</p>
    <p>Así o pronuncio, mando e asino.</p>
    <p>Para que conste e inserir no <em>Diario Oficial de Galicia</em> co fin de que sirva de notificación a Restauraciones Pico Fino Coruña, S.L., co apercibimento de que as sucesivas notificacións se realicen nos estrados do xulgado, salvo as que sexan emprazamentos, sentenzas e autos. </p>
    <p>A Coruña, 1 de outubro de 2014 </p>
    <footer><p>A secretaria xudicial</p></footer>

