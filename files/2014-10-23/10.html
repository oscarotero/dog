---
date: '2014-10-23'
id: G2177-031014-0002
page: 45226
number: 203
agency: Xulgado de Primeira Instancia número 6 de Santiago de Compostela
section: V. Administración de xustiza.
title: EDICTO (847/2010).
range: Edicto
url: >-
  https://www.xunta.gal/dog/Publicados/2014/20141023/AnuncioG2177-031014-0002_gl.html
---
<p>No procedemento de referencia ditouse a sentenza de data 24 de abril de 2012 cuxa decisión é do teor literal seguinte:</p>
    <p>«Decido:</p>
    <p>Que estimando a demanda de xuízo verbal interposta pola procuradora Sra. Alfonsín Somoza en nome e representación de Martha Liliana Estrada Arias asistida do letrado Sr. Sánchez Brunete fronte a Jesús Esmorís Parga, maior de idade, salientado en autos declarado en rebeldía procesual con intervención do Ministerio Fiscal en representación dunha filla menor de idade habida en común procede acceder á adopción das seguintes medidas definitivas:</p>
    <p>Primeiro. Garda e custodia</p>
    <p>Atribución á demandante da garda e custodia da filla menor sendo a patria potestade compartida por ambos os dous proxenitores.</p>
    <p>Segundo. Réxime de estadías e comunicación</p>
    <p>Como réxime de estadías e comunicación do pai coa filla común establécese fins de semana alternos desde o venres ás 20.00 horas ata o domingo ás 20.00 horas, sendo a entrega e recollida da filla menor sempre na vivenda da nai.</p>
    <p>Terceiro. Réxime de vacacións</p>
    <p>Establécese o ordinario con división das vacacións por metade e facúltase a nai da menor para elixir o inicio do gozo dos períodos vacacionais.</p>
    <p>Cuarto. Pensión de alimentos</p>
    <p>Faise expresa aplicación do artigo 771.3 da LAC, con fixación dunha pensión alimenticia a cargo do pai de 200 euros mensuais, actualizables cada ano no IPC o 1 de xaneiro, coa variación experimentada deste dentro dos doce meses anteriores.</p>
    <p>Quinto. Gastos extraordinarios</p>
    <p>Cada proxenitor deberá aboar o 50 % dos gastos extraordinarios da devandita filla menor.</p>
    <p>Merecerán a consideración de gastos extraordinarios entre outros os derivados da atención da devandita filla menor de idade en sanidade privada por enfermidades, o custo pola adquisición ou uso de prótese, o custo doutras actividades médicas ou cirúrxicas non cubertas pola Seguridade Social e os gastos farmacéuticos inherentes a estas, o custo de actividades extraescolares ou calquera outro similar, incluída a matrícula, se é o caso, e nun futuro en universidades privadas, etc. e, por fin, calquera de análoga natureza aos antes descritos.</p>
    <p>Calquera incidente en sede de gastos extraordinarios se dilucidará nos termos do artigo 776.4 da Lei de axuizamento civil, máis os gastos antes enunciados e os de análoga natureza serán susceptibles de execución de título xudicial de xeito inmediato.</p>
    <p>Ademais, a falta de oposición expresa á comunicación de calquera outros gastos extraordinarios nun prazo de dez días por calquera medio fidedigno (sms, email, fax, etc.) equivalerá ao seu consentimento tácito e eximirá a parte que efectuou tales gastos do incidente previo do artigo 776.4 da Lei de axuizamento civil.</p>
    <p>Non procede efectuar especial pronunciamento sobre as custas do presente proceso.</p>
    <p>Esta resolución non é firme e fronte a esta cabe interpoñer recurso de apelación nos prazos e termos previstos na vixente Lei de axuizamento civil para a súa resolución pola Audiencia Provincial de Coruña (artigos 458 ss e 776 Lei de axuizamento civil) logo de consignación do depósito de 50 € previsto na disposición adicional décimo quinta da LOPX.</p>
    <p>Así, por esta a miña sentenza, pronúncioo mándoo e asínoo, Roberto Soto Sola, maxistrado xuíz titular do Xulgado de Primera Instancia número 6 desta localidade e o seu partido xudicial».</p>
    <p>E como consecuencia do ignorado paradoiro de Jesús Esmorís Parga, esténdese a presente para que sirva de cédula de notificación.</p>
    <p>Santiago de Compostela, 25 de abril de 2012</p>
    <footer><p>A secretaria xudicial</p></footer>

