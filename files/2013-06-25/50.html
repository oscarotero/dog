---
date: '2013-06-25'
id: G0181-100613-0001
page: 24759
number: 119
agency: Axencia Galega de Infraestruturas
section: VI. Anuncios. a) Administración autonómica.
title: >-
  RESOLUCIÓN do 27 de maio de 2013 pola que se acorda abrir información pública
  con motivo da solicitude de modificación de titularidade con respecto á
  parcela 1088  do  expediente  expropiatorio  iniciado  con  ocasión  das 
  obras do treito 2,  vía Ártabra V.G. 1.3,  enlace Meirás-Veigue,  AC-526
  (clave AC/04/156.01.2), no termo municipal de Oleiros.
range: Resolución
url: >-
  https://www.xunta.gal/dog/Publicados/2013/20130625/AnuncioG0181-100613-0001_gl.html
---
<p>Con data do 31 de marzo de 2009 tivo lugar o levantamento da acta previa á ocupación do predio 1088, cunha superficie e bens afectados de 757 m2 de solo rústico de protección forestal e monte, e 757 m2 arboredo (plantación eucaliptal), a nome de Josefa Pan Illanes.</p>
    <p>Manuel Pan Illanes reclama a titularidade do predio. En outubro de 2010 solicítase documentación a Manuel Pan Illanes e este achega copia da acta de operacións particionais do caudal de Josefa Illanes Cajigal, ben que da documentación achegada non queda suficientemente acreditada a identidade do predio que figura en escrituras coa afectada polo procedemento expropiatorio.</p>
    <p>Así mesmo, reclama o predio José Couto Meirama e achega certificación catastral do predio correspondente ao polígono 8, parcela 746.</p>
    <p>En decembro de 2012 dáse trámite de audiencia a Manuel Pan Illanes, para os efectos de recoñecer a titularidade a José Couto Meirama, sen que reciba o dito trámite de audiencia.</p>
    <p>Con base no artigo 86 da Lei 30/1992, de réxime xurídico das administracións públicas e do procedemento administrativo común, acórdase dar publicidade á solicitude de cambio de titularidade e abrir información pública durante un prazo de 20 días contado desde o seguinte ao da publicación do presente para que os interesados poidan formular alegacións. Enténdese que de non presentalas no prazo indicado non existe oposición a ela, polo que se procederá a efectuar o cambio solicitado a herdeiros de José Couto Meirama.</p>
    <p> A Coruña, 27 de maio de 2013</p>
    <footer><p>Antonio López Blanco<br>Xefe do Servizo de Infraestruturas da Coruña</p></footer>

