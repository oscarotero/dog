---
date: '1996-12-12'
id: C772
page: 11
number: 242
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Orde do 2 de decembro de 1996 pola que se convoca proceso selectivo para o
  acceso a categorías correspondentes ó grupo V do persoal laboral fixo da Xunta
  de Galicia.
range: Orde
url: 'https://www.xunta.gal/dog/Publicados/1996/19961212/AnuncioC772_gl.html'
---
<p>De conformidade co establecido no Decreto 413/1996, do 21 de novembro, polo que se aproba a oferta de emprego público correspondente a prazas do persoal laboral da Xunta de Galicia para o ano 1996 (DOG nº 232, do 27 de novembro), esta consellería no uso das competencias que lle atribúe o artigo 10 do III convenio colectivo único para o persoal laboral da Xunta de Galicia,</p>
<p>DISPÓN:</p>
<p>I. Normas xerais.</p>
<p>I.1. Convócase proceso selectivo para o acceso ás categorías do grupo V que figuran no anexo I da presente convocatoria.</p>
<p>I.1.1. O número total de vacantes reservadas ó sistema de promoción interna e cambio de categoría, se é o caso, e ó sistema de acceso libre será, para cada categoría, o reflectido no anexo I.</p>
<p>I.1.2. De conformidade coa disposición adicional sétima da Lei 4/1988, do 26 de maio, da función pública de Galicia segundo redacción dada pola Lei 4/1991, do 8 de marzo, e co Decreto 413/1996, do 21 de novembro, polo que se aproba a oferta de emprego público correspondente a prazas de persoal laboral da Xunta de Galicia para o ano 1996, do total de prazas reservarase, se é o caso, en cada categoría o número de prazas que constan no citado anexo I, para ser cuberta/s por persoa/s con minus</p>
<p>validez con grao de discapacidade igual ou superior ó 33%.</p>
<p>No suposto de que tal/es praza/s non sexa/n cuberta/s por persoa/s coa minusvalidez correspondente pasará/n a integrarse nas restantes prazas correspondentes ó sistema de acceso libre.</p>
<p>I.1.3. As prazas sen cubrir das reservadas ó sistema de promoción interna e cambio de categoría acumularanse ó sistema de acceso libre.</p>
<p>I.1.4. Os aspirantes só poderán participar nun dos dous sistemas respecto de cada categoría.</p>
<p>I.1.5. Ó presente proceso selectivo seralle aplicable o disposto nos artigos 8 e seguintes do III convenio colectivo único e demais normas concordantes, así coma o disposto na presente convocatoria.</p>
<p>I.2. Requisitos dos candidatos.</p>
<p>I.2.1. Para seren admitidos á realización das probas selectivas os aspirantes deberán reúni-los seguintes requisitos:</p>
<p>I.2.2. Para promoción interna e cambio de categoría:</p>
<p>I.2.2.1. Estar en posesión ou en condicións de obte-lo título académico que, para cada categoría, figura no anexo I, agás o persoal afectado polo disposto na disposición adicional sexta do III convenio colectivo único.</p>
<p>I.2.2.2. Non estar separado do servicio de ningunha Administración pública en virtude de expediente disciplinario nin encontrarse inhabilitado por sentencia firme para o exercicio de funcións públicas.</p>
<p>I.2.2.3. Os aspirantes deberán ser persoal laboral fixo da Administración da Xunta de Galicia e pertence-lo día da publicación desta convocatoria no Diario Oficial de Galicia a algunha das categorías integradas nos grupos IV ou V do III convenio colectivo único agás o persoal ó que se refire a disposición adicional sexta do dito convenio, ter unha antigüidade de, polo menos, dous anos na categoría de orixe e posuí-los requisitos requiridos para o acceso á categoría á que se opta.</p>
<p>I.2.3. Para acceso libre:</p>
<p>I.2.3.1. Ser español, sen prexuízo do establecido na Lei 17/1992.</p>
<p>I.2.3.2. Ter cumpridos os dezaoito anos.</p>
<p>I.2.3.3. Estar en posesión ou en condicións de obte-lo título académico e requisitos que para cada categoría figuran no anexo I.</p>
<p>I.2.3.4. Non padecer enfermidade nin estar afectado por limitación física ou psíquica que sexa incompatible co desempeño das correspondentes funcións.</p>
<p>I.2.3.5. Non estar separado do servicio de ningunha Administración pública en virtude de expe</p>
<p>diente disciplinario nin encontrarse inhabilitado por sentencia firme para o exercicio de funcións públicas.</p>
<p>I.2.4. Tódolos requisitos enumerados na base I.2.2 e I.2.3 deberán posuírse no día de finalización do prazo de presentación de solicitudes, agás o carné de manipulador de alimentos que se poderá presentar no prazo e conforme o previsto na base V.</p>
<p>I.3. Solicitudes.</p>
<p>I.3.1. Os que desexen tomar parte no presente proceso selectivo deberán facelo constar mediante instancia (anexo II) que será facilitada nas dependencias da Administración da Xunta de Galicia á que se fai referencia na base I.3.2. Á instancia xuntarase fotocopia do documento nacional de identidade, xustificante de ter aboados os dereitos de exame, expedido pola entidade bancaria correspondente e a certificación e documentación ás que se refire a base II.1.3.</p>
<p>Por imperativo legal, de conformidade co disposto no artigo 27 dous C) da Lei 11/1995, do 28 de decembro, de presupostos xerais da Comunidade Autónoma de Galicia para 1996, que modifica o apartado 0.3 do artigo 18 do Decreto lexislativo 1/1992, do 11 de abril, como requisito necesario para participar neste proceso, deberase aboar previamente en concepto de dereitos de exame o importe de 4.590 pesetas e, se é o caso, os gastos de transferencia correspondentes, utilizando para iso o impreso de autoliquidación sinalado no anexo V. O dito impreso seralles facilitado ós interesados no rexistro xeral da Consellería da Presidencia e Administración Pública, nos das súas delegacións provinciais e nas oficinas comarcais da Xunta de Galicia, debendo cubrirse cos códigos que figuran no referido anexo V. A non presentación deste anexo, no que figurará o selo da entidade bancaria, determinará a exclusión do aspirante. En ningún caso a presentación deste anexo suporá a substitución do trámite de </p>
<p>presentación, en tempo e forma, da solicitude (anexo II).</p>
<p>O importe aboado en concepto de dereitos de exame devolverase, logo dos trámites correspondentes, ós aspirantes excluídos que o soliciten no prazo dun mes contado a partir do día seguinte ó da publicación no DOG da resolución definitiva da Dirección Xeral da Función Pública á que fai referencia o apartado terceiro da base I.4.2.</p>
<p>I.3.2. A presentación de solicitudes farase no rexistro xeral da Consellería da Presidencia e Administración Pública, no das súas delegacións provinciais, oficinas comarcais da Xunta de Galicia, e oficinas de correos nas condicións a que se refire o artigo 38 da Lei de réxime xurídico das administracións públicas e do procedemento administrativo común, no prazo de vinte días naturais, a partir do seguinte ó da publicación desta convocatoria no Diario Oficial de Galicia, e dirixiranse</p>
<p>ó director xeral da Función Pública da Consellería da Presidencia e Administración Pública.</p>
<p>As solicitudes subscritas polos españois no estranxeiro poderán cursarse, no prazo expresado no parágrafo anterior, a través das representacións diplomáticas ou consulares españolas correspondentes, que as remitirán seguidamente ó organismo competente.</p>
<p>Para calquera aclaración ou información adicional, os interesados poderán poñerse en contacto telefónico no número (902) 12 00 12, de 9 a 19 horas de luns a venres e de 9 a 14 horas os sábados.</p>
<p>I.3.3. Os aspirantes con algunha discapacidade deberán indicalo na solicitude. Así mesmo, deberán solicita-las posibles adaptacións de tempo e medios para a realización dos exercicios nos que esta adaptación sexa necesaria. Todo iso conforme o contido do disposto na Lei 13/1982, do 7 de abril, e o artigo 3º do Decreto 413/1996, do 21 de novembro, polo que se aproba a oferta de emprego público correspondente a prazas do persoal laboral da Xunta de Galicia para o ano 1996.</p>
<p>Estes requisitos tamén os deberán cumprir, se é o caso, os aspirantes con minusvalideces con grao de discapacidade igual ou superior ó 33%, a que se refire a base I.1.2. Tales aspirantes terán que declarar expresamente nas solicitudes que posúen a condición de discapacidade anteriormente citada, especificando o tanto por cento de discapacidade recoñecida polo órgano competente.</p>
<p>I.3.4. Os erros de feito que puidesen advertirse poderán repararse en calquera momento, de oficio ou por petición do interesado.</p>
<p>I.4. Admisión de aspirantes.</p>
<p>I.4.1. Expirado o prazo de presentación de instancias, o director xeral da Función Pública dictará resolución, que se publicará no DOG, así como oportunamente nos lugares determinados pola normativa vixente e na que se declarará aprobada a lista de admitidos e excluídos, así como as causas da súa exclusión e a indicación do lugar no que se encontran expostas as listas de admitidos. Na lista deberán constar, en todo caso, os apelidos, nome e número de documento nacional de identidade.</p>
<p>I.4.2. Os aspirantes excluídos disporán dun prazo de dez días, contados a partir do seguinte ó da publicación da resolución, para poder emendar, se é o caso, o defecto que motivase a exclusión.</p>
<p>Para tal efecto a estimación, ou desestimación das ditas peticións de emendas entenderanse implícitas na resolución pola que se publique a lista definitiva.</p>
<p>Unha vez transcorrido o dito prazo, a Dirección Xeral da Función Pública dictará resolución definitiva, contra a que se poderá interpoñer recurso contencioso-administrativo, no prazo de dous meses, contados a partir do día seguinte ó da súa</p>
<p>publicación perante o Tribunal Superior de Xustiza de Galicia.</p>
<p>O feito de figurar na relación de admitidos non prexulga que se lles recoñeza ós interesados a posesión dos requisitos esixidos no procedemento que se convoca mediante a presente orde. Cando da documentación que debe presentarse, no caso de supera-lo proceso selectivo, se desprenda que no posúen algún dos requisitos, os interesados decaerán en tódolos dereitos que puideran derivarse da súa participación neste procedemento.</p>
<p>II. Concurso-oposición:</p>
<p>O procedemento de selección será o de concurso-oposición.</p>
<p>II.1. Fase de concurso.</p>
<p>II.1.1. Para o acceso mediante promoción interna e cambio de categoría:</p>
<p>II.1.1.1. Experiencia profesional:</p>
<p>a) Por servicios prestados na categoría á que se opta no ámbito do convenio único da Xunta de Galicia: 0,10 puntos/mes.</p>
<p>b) Por servicios prestados correspondentes a outras categorías no ámbito do convenio único da Xunta de Galicia: 0,02 puntos/mes.</p>
<p>c) Por servicios prestados na categoría á que se opta no Sergas ou noutras administracións públicas: 0,05 puntos/mes.</p>
<p>d) Antigüidade ó servicio doutras administracións públicas: 0,02 puntos/mes.</p>
<p>A puntuación máxima acadable neste apartado II.1.1.1. será de 8,40 puntos.</p>
<p>II.1.1.2. Formación profesional:</p>
<p>Por cada curso relacionado coa categoría á que se opta e impartidos por organismos oficiais dependentes de calquera das administracións públicas ou homologados pola EGAP:</p>
<p>-De ata 25 horas: 0,05 puntos.</p>
<p>-De 26 a 50 horas: 0,13 puntos.</p>
<p>-De 51 a 100 horas: 0,25 puntos.</p>
<p>-De 101 a 250 horas: 0,50 puntos.</p>
<p>-De 251 a 499 horas: 0,75 puntos.</p>
<p>-De 500 ou máis horas: 1 punto.</p>
<p>Se non se acredita a duración entenderase de ata 25 horas.</p>
<p>Por publicacións ou impartición de cursos relacionados coas funcións propias da categoría á que se opta: 0,50 puntos por cada unha/un.</p>
<p>A puntuación máxima acadable no punto II.1.1.2 será de 3,60 puntos.</p>
<p>II.1.1.3. A puntuación obtida na fase de concurso non poderá supera-los 12 puntos, sumados os apartados II.1.1.1 e II.1.1.2.</p>
<p>II.1.1.4. As puntuacións obtidas na fase de concurso faranse públicas con posterioridade á publicación das cualificacións do último exercicio da fase de oposición.</p>
<p>II.1.2. Para o acceso libre.</p>
<p>II.1.2.1. Experiencia profesional:</p>
<p>a) Polo exercicio da categoría profesional á que se opta na Xunta de Galicia no ámbito do convenio único, tendo en conta, para estes efectos, o disposto na disposición transitoria cuarta: 0,15 puntos/mes.</p>
<p>-Polo exercicio da categoría 5 do grupo IV para o acceso á categoría 1: 0,15 puntos/mes.</p>
<p>b) Polos servicios prestados correspondentes a outras categorías no ámbito do Convenio único da Xunta de Galicia: 0,05 puntos/mes.</p>
<p>c) Polo exercicio da categoría profesional á que se opta no Sergas ou noutras administracións públicas: 0,08 puntos/mes.</p>
<p>d) Polo exercicio da categoría profesional á que se opta en empresas privadas: 0,02 puntos/mes.</p>
<p>A puntuación máxima acadable nos puntos a), b), c) e d) do apartado II.1.2.1. será de 9 puntos.</p>
<p>e) Ó persoal laboral fixo da Xunta de Galicia que pretenda acceder á categoría 10 computaráselle, polo tempo de desempeño da categoría na que figura en activo: 0,06 puntos/mes.</p>
<p>II.1.2.2. Formación profesional:</p>
<p>Por cada curso relacionado coa categoría á que se opta e impartido por Organismos oficiais dependentes de calquera Administración pública ou homologados pola EGAP:</p>
<p>-De ata 25 horas: 0,01 puntos.</p>
<p>-De 26 a 50 horas: 0,05 puntos.</p>
<p>-De 51 a 100 horas: 0,10 puntos.</p>
<p>-De 101 a 250 horas: 0,25 puntos.</p>
<p>-De 251 a 499 horas: 0,75 puntos.</p>
<p>-De 500 ou máis horas: 1 punto.</p>
<p>Se non se acredita a duración entenderase de ata 25 horas.</p>
<p>Por publicacións ou impartición de cursos relacionados coas funcións propias da categoría á que se opta: 0,50 puntos por cada unha/un.</p>
<p>A puntuación máxima acadable no punto II.1.2.2. será de 3 puntos.</p>
<p>II.1.2.3. Para supostos de empate nas puntuacións finais dos aspirantes, aquel dirimirase acudindo ó baremo que se indica a continuación e atendendo á orde en que figura este:</p>
<p>a) Por cada diminuído legal a cargo do aspirante e con ingresos inferiores ó SMI: 0,50 puntos.</p>
<p>b) Por cada persoa sen ingresos a cargo do aspirante: 0,25 puntos.</p>
<p>c) Por permanencia na situación legal de desemprego: 0,02 puntos/mes.</p>
<p>II.1.2.4. A puntuación obtida na fase de concurso non poderá supera-los 12 puntos, sumados os apartados II.1.2.1. e II.1.2.2.</p>
<p>II.1.3. Os méritos enumerados nas bases II.1.1 e II.1.2 deberán referirse á data da publicación da convocatoria no Diario Oficial de Galicia.</p>
<p>Os méritos, requisitos e datos imprescindibles a que se refiren os apartados anteriores, deberán acreditarse mediante certificado, segundo o modelo que figura como anexos III e IV a esta orde, que deberá ser expedido por:</p>
<p>-Servicios centrais:</p>
<p>-Secretario xeral, subdirector xeral ou xefes de servicio que teñan atribuídas funcións en materia de xestión de persoal, dependentes da secretaría xeral da consellería respectiva ou dos seus organismos autónomos.</p>
<p>-Servicios periféricos:</p>
<p>-Secretarios/as ou, de se-lo caso, funcionario/a responsable da área de persoal das delegacións/direccións territoriais, provinciais ou comarcais da consellería respectiva, ou dos seus organismos autónomos.</p>
<p>-Outras administracións públicas ou empresas privadas:</p>
<p>-O responsable de persoal respectivo.</p>
<p>Ó certificado xuntarase a documentación acreditativa dos méritos nel reflectidos.</p>
<p>Non se terán en conta as certificacións que non se axusten ó establecido nos apartados anteriores.</p>
<p>II.1.4. As puntuacións obtidas na fase de concurso faranse públicas con posterioridade á publicación das cualificacións do último exercicio da fase de oposición.</p>
<p>II.2. Fase de oposición:</p>
<p>Os programas que han de rexe-las probas selectivas son os que figuran como anexo VI da presente convocatoria.</p>
<p>II.2.1. Exercicios para o sistema de acceso por promoción interna e cambio de categoría:</p>
<p>a) Primeiro exercicio, de carácter eliminatorio: consistirá en contestar por escrito un grupo de 40 preguntas tipo test con respostas alternativas propostas polo tribunal, que será o resultante do sorteo entre tres cuestionarios elaborados previamente por aquel, e relativos ó contido da parte específica do programa correspondente a cada categoría.</p>
<p>O tempo máximo para a realización deste exercicio será dunha (1) hora.</p>
<p>Cualificarase de 0 a 20 puntos, sendo necesario para superalo obter como mínimo 10 puntos. Para</p>
<p>iso terase en conta que por cada tres respostas incorrectas descontarase unha correcta.</p>
<p>b) Segundo exercicio, de carácter eliminatorio, consistirá:</p>
<p>b.1. Na resolución dun suposto práctico relacionado coas materias relativas á parte específica do programa correspondente a cada categoría.</p>
<p>b.2. Nunha proba práctica relacionada coas materias relativas á parte específica do programa correspondente a cada categoría.</p>
<p>As modalidades b.1 ou b.2 aplicaranse para cada categoría segundo o fixado no anexo I.</p>
<p>Para a realización deste exercicio disporase dun tempo máximo dunha (1) hora para o suposto práctico ou, no caso de proba práctica, o sinalado no anexo I.</p>
<p>O exercicio cualificarase de 0 a 10 puntos, sendo necesario para superalo obter coma mínimo 5 puntos.</p>
<p>c) Terceiro exercicio, de carácter eliminatorio, constará de dúas probas:</p>
<p>Primeira proba: consistirá na traducción dun texto do castelán para o galego, elixido por sorteo de entre tres textos propostos polo tribunal.</p>
<p>Segunda proba: consistirá na traducción dun texto do galego para o castelán, elixido por sorteo de entre tres textos propostos polo tribunal.</p>
<p>O tempo máximo para a realización do exercicio será dunha hora.</p>
<p>Este exercicio cualificarase como apto ou non apto, sendo necesario para superalo obte-la cualificación de apto.</p>
<p>Estarán exentos da realización do terceiro exercicio os aspirantes que acrediten a posesión do curso de iniciación de galego. Tal acreditación poderase presentar ata 10 días antes da celebración do exercicio.</p>
<p>II.2.1.1. As puntuacións de tódolos exercicios publicaranse, alomenos, nos taboleiros de anuncios do local onde se celebre cada exercicio.</p>
<p>II.2.2. Exercicios para o sistema de acceso libre:</p>
<p>a) Primeiro exercicio, de carácter eliminatorio: consistirá en contestar por escrito un grupo de 40 preguntas tipo test con respostas alternativas propostas polo tribunal, que será o resultante do sorteo entre tres cuestionarios elaborados previamente por aquel e relativos ó contido da parte xeral e específica do programa correspondente a cada categoría.</p>
<p>O tempo máximo para a realización deste exercicio será dunha (1) hora.</p>
<p>Cualificarase de 0 a 20 puntos, sendo necesario para superalo opter como mínimo dez puntos. Para iso terase en conta que por cada tres respostas incorrectas descontarase unha correcta.</p>
<p>b) Segundo exercicio, de carácter eliminatorio, consistirá:</p>
<p>b.1. Na resolución dun suposto práctico relacionado coas materias relativas á parte específica do programa correspondente a cada categoría.</p>
<p>b.2. Nunha proba práctica relacionada coas materias relativas á parte específica do programa correspondente a cada categoría.</p>
<p>As modalidades b.1 ou b.2 aplicaranse para cada categoría segundo o fixado no anexo I.</p>
<p>Para a realización deste exercicio disporase dun tempo máximo dunha (1) hora para o suposto práctico ou, no caso de proba práctica, o sinalado no anexo I.</p>
<p>O exercicio cualificarase de 0 a 10 puntos, sendo necesario para superalo obter un mínimo de 5 puntos.</p>
<p>c) Terceiro exercicio, de carácter eliminatorio, constará de dúas probas:</p>
<p>Primeira proba: consistirá na traducción dun texto do castelán para o galego, elixido por sorteo de entre tres textos propostos polo tribunal.</p>
<p>Segunda proba: consistirá na traducción dun texto do galego para o castelán, elixido por sorteo de entre tres textos propostos polo tribunal.</p>
<p>O tempo máximo para a realización do exercicio será dunha hora.</p>
<p>Este exercicio cualificarase como apto ou non apto, sendo necesario para superalo obte-la cualificación de apto.</p>
<p>Estarán exentos da realización do terceiro exercicio os aspirantes que acrediten a posesión do curso de iniciación de galego. Tal acreditación poderase presentar ata 10 días antes da celebración do exercicio.</p>
<p>II.2.2.1. As puntuacións de tódolos exercicios publicaranse, cando menos, nos taboleiros de anuncios do local onde se celebre cada exercicio.</p>
<p>II.2.3. Os aspirantes deberán presentarse para a realización de cada exercicio provistos de DNI ou documento fidedigno acreditativo da súa identidade, a xuízo do tribunal. Así mesmo, deberán presentarse provistos do correspondente lapis para a realización dos exercicios tipo test.</p>
<p>II.2.4. Os exercicios celebraranse a porta pechada sen outra asistencia cá dos opositores, membros do tribunal e os colaboradores designados por este.</p>
<p>II.2.5. A orde de puntuación dos aspirantes que superen o proceso selectivo efectuarase de acordo coa suma da puntuación obtida na fase de concurso e na da oposición, non podendo supera-lo proceso selectivo un número superior de aspirantes ó de prazas convocadas.</p>
<p>II.2.6. Os aspirantes que ingresen polo sistema de promoción interna e cambio de categoría, en</p>
<p>virtude do disposto no artigo 12.2.4) do III convenio colectivo único para o persoal laboral da Xunta de Galicia, terán, en todo caso, preferencia sobre os aspirantes provenientes do sistema de acceso libre para cubri-las vacantes correspondentes.</p>
<p>II.3. Desenvolvemento dos exercicios.</p>
<p>II.3.1. A orde de actuación dos opositores iniciarase alfabeticamente polo primeiro da letra Z, de conformidade co establecido na resolución da Consellería da Presidencia e Administración Pública do 15 de marzo de 1996, pola que se publica o resultado do sorteo celebrado o día 15 de marzo de 1996 (DOG nº 67, do 3 de abril).</p>
<p>II.3.2. En calquera momento os aspirantes poderán ser requiridos polo tribunal correspondente coa finalidade de acredita-la súa personalidade.</p>
<p>II.3.3. Os aspirantes serán convocados para cada exercicio en único chamamento, sendo excluído da oposición quen non compareza.</p>
<p>II.3.4. A publicación dos sucesivos anuncios de celebración do segundo e restantes exercicios será efectuado polo tribunal nos locais onde se celebrase o primeiro, e por calquera outro medio, se se xulga conveniente, para facilita-la súa máxima divulgación, con vintecatro horas, polo menos, de antelación á sinalada para a súa iniciación. Cando se trate de distintas fases do mesmo exercicio, o anuncio será publicado nos locais onde se celebrase, e nalgún outro medio se se xulga conveniente con doce horas, polo menos, de antelación.</p>
<p>II.3.5. En calquera momento do proceso selectivo, se o tribunal tivese coñecemento de que algún aspirante non cumpre algún dos requisitos esixidos pola presente convocatoria, logo da audiencia do interesado, deberá acorda-la súa exclusión, se procede.</p>
<p>Contra tal acordo poderá interpoñerse recurso ordinario conforme o previsto no artigo 114 da Lei de réxime xurídico das administracións públicas e do procedemento administrativo común.</p>
<p>III. Tribunais.</p>
<p>III.1. Os tribunais cualificadores destas probas serán designados por orde da Consellería da Presidencia e Administración Pública, de acordo co previsto no artigo 11 do III convenio colectivo único para o persoal laboral da Xunta de Galicia.</p>
<p>III.2. Ademais dos tribunais que se designen na orde da Consellería da Presidencia e Administración Pública, poderán nomearse máis tribunais para xulga-las probas, por proposta do tribunal número 1, cando polo número de aspirantes isto fose necesario.</p>
<p>Con anterioridade á iniciación das probas selectivas, a autoridade convocante publicará no DOG resolución pola que se nomeen os novos tribunais, se é o caso.</p>
<p>III.3. Os membros dos tribunais deberán absterse de intervir, notificándollo ó director xeral da Fun</p>
<p>ción Pública da Consellería da Presidencia e Administración Pública, cando concorran neles circunstancias das previstas no artigo 28 da Lei de réxime xurídico das administracións públicas e do procedemento administrativo común ou se realizasen tarefas de preparación de aspirantes a probas selectivas nos cinco anos anteriores á publicación desta convocatoria.</p>
<p>O presidente poderá solicitar dos membros do tribunal declaración expresa de non encontrarse incursos nas circunstancias previstas no artigo 28 da Lei de réxime xurídico das administracións públicas e do procedemento administrativo común.</p>
<p>Así mesmo, os aspirantes poderán recusa-los membros do tribunal cando concorran as circunstancias previstas na presente base.</p>
<p>III.4. Con anterioridade á iniciación das probas selectivas, a autoridade convocante publicará no DOG resolución pola que se nomeen os novos membros do tribunal, que substituirán ós que perdesen a súa condición por algunha das causas previstas na base III.3.</p>
<p>III.5. Logo da convocatoria do presidente do tribunal número 1, constituiranse os tribunais en sesión conxunta. Tal constitución entenderase válida con que asistan a ela a maioría dos membros de cada tribunal.</p>
<p>A celebración da sesión de constitución terá lugar no prazo máximo de trinta días a partir da designación dos tribunais e mínimo de dez días antes da realización do primeiro exercicio.</p>
<p>Na dita sesión, os tribunais, baixo a dirección e coordinación do tribunal número 1, adoptarán tódalas decisións que lles correspondan para o correcto desenvolvemento das probas selectivas.</p>
<p>Especialmente cando as circunstancias así o aconsellen, os tribunais poderán acordar que a celebración do exercicio nº 1 da fase de oposición se celebre simultaneamente en varias localidades. No dito caso os aspirantes serán convocados para a realización do mencionado exercicio na localidade correspondente, atendendo ó domicilio que figure nas súas instancias.</p>
<p>III.6. A partir da sesión de constitución, cada tribunal, para actuar validamente, requirirá a presencia da maioría dos seus membros, titulares ou suplentes.</p>
<p>III.7. O procedemento de actuación dos tribunais axustarase en todo momento ó disposto na Lei de réxime xurídico das administracións públicas e do procedemento administrativo común.</p>
<p>III.8. A cada tribunal corresponderalle xulgar un número determinado de aspirantes que estarán comprendidos entre as letras do abecedario correspondentes ós seus apelidos.</p>
<p>III.9. Ó tribunal número 1 de cada categoría/s corresponderalle xulga-los aspirantes correspon</p>
<p>dentes ó sistema de promoción interna e cambio de categoría.</p>
<p>III.10. Corresponderalle ó tribunal nomeado co número un:</p>
<p>-Cursar por orde do seu presidente citación ó resto dos tribunais para constituírense nun acto conxunto.</p>
<p>-Mediante anuncio público no DOG e demais anuncios correspondentes, fixarase o lugar, data e hora de celebración do primeiro exercicio.</p>
<p>-Recibi-los expedientes dos demais tribunais relativos ó transcurso das probas e respectivas propostas, e eleva-la proposta definitiva de aprobados.</p>
<p>III.11. Co obxecto de consegui-la necesaria coordinación entre os tribunais cualificadores, todos actuarán conxuntamente baixo a dirección do número 1, que resolverá cantas consultas, interpretacións e criterios de valoración e de unificación poidan ser presentados e solicitados polos restantes tribunais sobre as normas da convocatoria.</p>
<p>Os tribunais cualificadores actuarán coordinadamente procurando a maior uniformidade nos criterios valorativos dos exercicios, sen prexuízo do cal funcionarán con autonomía no que se refire á selección dos aspirantes, formulando as súas propias propostas.</p>
<p>III.12. Por cada sesión do tribunal levantarase acta que, lida ó principio da sesión seguinte e feitas, se é o caso, as rectificación que procedan, autorizarase coa sinatura do secretario e o visto e prace do presidente.</p>
<p>III.13. Cada tribunal poderá dispoñe-la incorporación ós seus traballos de asesores especialistas para as probas correspondentes ós exercicios que coide pertinente, limitándose os ditos asesores a presta-la súa colaboración nas súas especialidades técnicas. A designación de tales asesores deberá comunicárselle ó director xeral da Función Pública da Consellería da Presidencia e Administración Pública.</p>
<p>III.14. Os tribunais cualificadores adoptarán as medidas precisas naqueles casos en que resulte necesario, de forma que os aspirantes con discapacidade, sen que se vulnere o principio de igualdade, gocen de similares condicións para a realización dos exercicios có resto dos demais participantes. Neste sentido estableceranse, para as persoas con discapacidades que o solicitan na forma prevista na base I.3.3, as adaptacións posibles en tempos e medios para a súa realización.</p>
<p>Se na súa realización se lle suscitasen dúbidas ó tribunal respecto da capacidade do aspirante para o desempeño das actividades habitualmente desenvolvidas polo persoal da categoría á que opta, poderán solicita-lo correspondente dictame do órgano competente.</p>
<p>III.15. O presidente de cada tribunal adoptará as medidas oportunas para garantir que os exercicios da fase de oposición que se realicen en forma escrita sexan corrixidos sen que se coñeza a identidade dos aspirantes, utilizando para iso os impresos adecuados.</p>
<p>Os tribunais excluirán aqueles candidatos con exercicios nos que figuren marcas ou signos que permitan coñece-la identidade do opositor.</p>
<p>III.16. Os tribunais que actúen nestas probas selectivas terán a categoría primeira das recollidas no Decreto 299/1990, do 24 de maio.</p>
<p>III.17. En ningún caso o tribunal poderá aprobar nin declarar que superaron o proceso selectivo un número superior de aspirantes que o de prazas convocadas. Calquera proposta de aprobados que contraveña o establecido será nula de pleno dereito.</p>
<p>III.18. No suposto de empate nas puntuacións de dous ou máis aspirantes, aquel resolverase do seguinte xeito:</p>
<p>-No sistema de promoción interna e cambio de categoría, a favor do aspirante que obtivera a puntuación máis alta no primeiro exercicio, e se iso non fose suficiente, pola puntuación obtida nos sucesivos exercicios ata que aquel se dirima. De persisti-lo empate resolverase acudindo á puntuación obtida na fase de concurso e atendendo á orde dos méritos segundo figura na base II.1.1.</p>
<p>-No sistema de acceso libre, atendendo ó disposto na base II.1.2.3.</p>
<p>III.19. As comunicacións que formulen os aspirantes ós tribunais dirixiranse á Consellería da Presidencia e Administración Pública, Dirección Xeral da Función Pública (edificio administrativo San Caetano. Santiago de Compostela).</p>
<p>IV. Lista de aprobados.</p>
<p>IV.1. Rematado o proceso selectivo o presidente do tribunal número 1 enviará proposta de aprobados ó órgano convocante, tal e como dispón o artigo 12 do III convenio colectivo único para o persoal laboral da Xunta de Galicia.</p>
<p>V. Presentación de documentos e nomeamento.</p>
<p>V.1. Por orde da Consellería da Presidencia e Administración Pública elevarase a definitiva a proposta dos tribunais de aspirantes que superaron o proceso selectivo, publicándose no DOG, e a partir da dita publicación computarase o prazo de 15 días naturais para que os ditos aspirantes presenten na Dirección Xeral da Función Pública os seguintes documentos:</p>
<p>a) Fotocopia compulsada do título esixido na base I.2, e anexo I ou certificación académica que acredite ter realizado tódolos estudios para a obtención do título, ou, se é o caso documento que acredite fidedignamente a posesión do correspondente título académico.</p>
<p>b) Declaración baixo a súa responsabilidade de non ter sido separado do servicio de ningunha Administración pública en virtude de expediente disciplinario nin encontrarse inhabilitado por sentencia firme para o exercicio de funcións públicas.</p>
<p>c) Deberá presentarse certificado médico oficial no que se acrediten os extremos sinalados na base I.2.3.4.</p>
<p>d) Os aspirantes con minusvalideces con grao de discapacidade igual ou superior ó 33% deberán acreditar tal condición, se obtiveran praza, mediante certificación dos órganos competentes da Consellería de Sanidade e Servicios Sociais, e, se é o caso, da Administración correspondente.</p>
<p>A Consellería da Presidencia e Administración Pública requirirá, respecto das persoas que acceden por esta cota de reserva, dictame do órgano competente sobre a compatibilidade do candidato, coas funcións propias da categoría á que accede.</p>
<p>V.2. Os que dentro do prazo fixado e salvo os casos de forza maior, libremente apreciada pola Dirección Xeral da Función Pública, non presentasen a documentación ou do exame dela se deducira que carecen dalgún dos requisitos sinalados na base I.2, non poderán ser nomeados persoal laboral e quedarán anuladas as súas actuacións, sen prexuízo da responsabilidade en que incorresen por falsidade na solicitude inicial.</p>
<p>V.3. Rematado o proceso selectivo e unha vez cumpridos os requisitos esixidos con anterioridade,</p>
<p>os que os superasen serán nomeados persoal laboral fixo da Xunta de Galicia na categoría que corresponda mediante resolución do conselleiro da Presidencia e Administración Pública, que se publicará no DOG, de acordo coa puntuación obtida no proceso selectivo.</p>
<p>V.4. De acordo co disposto no artigo 12.2.3) do III convenio colectivo único para o persoal laboral da Xunta de Galicia, na resolución pola que se publique a proposta definitiva de aprobados poderán incluírse os postos vacantes que se lles oferten, con indicación dos requisitos para o seu desempeño.</p>
<p>VI. Norma derradeira.</p>
<p>A presente convocatoria e cantos actos administrativos se deriven dela e da actuación dos tribunais poderán ser impugnados nos casos e na forma establecidos pola Lei de réxime xurídico das administracións públicas e do procedemento administrativo común.</p>
<p>Así mesmo, a Administración poderá, se é o caso, proceder á revisión das resolucións do tribunal conforme o previsto na Lei de réxime xurídico das administracións públicas e do procedemento administrativo común.</p>
<p>Esta convocatoria entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 2 de decembro de 1996.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>ANEXO I</p>
<table><tbody><tr><td></td></tr>
<tr><td></td></tr>
<tr><td>Grupo</td><td>Categoría</td><td>Vacantes
promoción
interna</td><td>Vacantes
acceso
libre</td><td>Vacantes
quenda
minusválidos</td><td>Total
vacantes</td><td>3º exercicio</td><td>Titulación académica
requirida</td></tr>
<tr><td></td></tr>
</tbody></table>
<table><tbody><tr><td>V</td><td>1</td><td>128</td><td>120</td><td>8</td><td>256</td><td>Suposto práctico.</td><td>Certificado de estudios primarios ou equivalente. Carné de manipulador de alimentos.</td></tr>
<tr><td>V</td><td>2</td><td>9</td><td>8</td><td>1</td><td>18</td><td>Suposto práctico.</td><td>Certificado de estudios primarios ou equivalente.</td></tr>
<tr><td>V</td><td>3</td><td>35</td><td>34</td><td>2</td><td>69</td><td>Suposto práctico.</td><td>Certificado de estudios primarios ou equivalente.</td></tr>
<tr><td>V</td><td>8</td><td>6</td><td>4</td><td>1</td><td>11</td><td>Suposto práctico.</td><td>Certificado de estudios primarios ou equivalente.</td></tr>
<tr><td>V</td><td>9</td><td>3</td><td>3</td><td>0</td><td>1</td><td>Suposto práctico.</td><td>Certificado de estudios primarios ou equivalente.</td></tr>
<tr><td>V</td><td>10</td><td>0</td><td>1</td><td>0</td><td>1</td><td>Suposto práctico.</td><td>Certificado de estudios primarios ou equivalente.</td></tr>
<tr><td>V</td><td>10-D</td><td>1</td><td>1</td><td>0</td><td>2</td><td>Proba práctica: natación e R.C.P. Tempo: 4'10".</td><td>Certificado de estudios primarios ou equivalente e curso de técnico superior en salvamento acuático.</td></tr>
<tr><td>V</td><td>11</td><td>103</td><td>97</td><td>6</td><td>206</td><td>Suposto práctico.</td><td>Certificado de estudios ou equivalente. Carné de manipulador de alimentos.</td></tr>
<tr><td>V</td><td>12</td><td>12</td><td>11</td><td>1</td><td>24</td><td>Suposto práctico.</td><td>Certificado de estudios ou equivalente.</td></tr>
<tr><td></td></tr>
</tbody></table>
<p>Relación de entidades nas que pode realiza-lo ingreso:</p>
<p>-Caixa de Aforros de Galicia.-Caixa de Aforros Municipal de Vigo.-Caixa de Aforros Provincial de Pontevedra.-Caixa de Aforros de Provincial de Ourense.-Banco Bilbao-Vizcaya.-Banco Pastor.-Banco de Galicia.-Banco Español de Crédito.-Banco Gallego.</p>
<p>ANEXO VI</p>
<p>Grupo V</p>
<p>Parte xeral común a tódalas categorías</p>
<p>Tema 1. A Constitución española. Especial referencia ós dereitos fundamentais e liberdades públicas.</p>
<p>Tema 2. O Estatuto de autonomía de Galicia. Competencias da Comunidade Autónoma. A Xunta de Galicia e o seu presidente.</p>
<p>Tema 3. O Convenio colectivo único do persoal laboral da Xunta de Galicia.</p>
<p>Parte específica</p>
<p>Grupo: V, categoría: 1. Camareiro/a-limpador/a // Axudante cociña // Pasador/a-lavandeiro/a // Costureira // Cortador/a // Pasador/a // Lavandeiro/a.</p>
<p>Tema 1. Proceso que hai que seguir na lavandería dun centro residencial desde a recepción da roupa sucia ata a súa entrega totalmente limpa e pasada a ferro. A costura da roupa.</p>
<p>Tema 2. Factores que hai que ter en conta na limpeza de cuartos e zonas comúns nun centro residencial. Tipo de utensilios e productos necesarios para a súa realización.</p>
<p>Tema 3. Elaboración e condimentación de menús sinxelos e funcións de auxilio ó xefe a ós oficiais de cociña na elaboración dos máis complexos. Factores que hai que ter en conta para colocar e servi-las mesas dos comensais.</p>
<p>Tema 4. Procesos de limpeza para o mantemento en perfectas condicións dos utensilios e accesorios propios do departamento de cociña, tales como placas, fornos, marmitas, tixolas, etc.</p>
<p>Grupo: V, categoría: 2. Axudante traballos ou oficios// Axudante albanel// Peón especializado// Fontaneiro/a// Axudante// Hortelán/á// Axudante traballos/Legoeiro/a// Encargado/a xardín.</p>
<p>Tema 1. O sistema métrico decimal. As súas unidades. Equivalencia entre as unidades. Escalas máis frecuentes.</p>
<p>Tema 2. Nocións elementais de xeometría plana. Distancia: natural, reducida e desnivel. Cálculo de áreas de polígonos regulares. O plano. Planos con curvas de nivel.</p>
<p>Tema 3. A maquinaria e o seu mantemento. Ideas xerais. Encofrados, andamios e demais elementos auxiliares da construcción.</p>
<p>Tema 4. Nocións elementais sobre a seguridade e hixiene no traballo. Utensilios e roupas de traballo. Proteccións ás agresións químicas; a seguridade nos traballos de soldadura, de electricidade, de pintura, mecánicos, etc.</p>
<p>Grupo: V, categoría: 3. Ordenanza// Celador/a// Vixilante oficinas// Vixilante nocturno/a// Vixilante// Subalterno/a// Porteiro/a// Recepcionista// Telefonista// Sereno// Garda.</p>
<p>Tema 1. Recepción. Control e entrada e saídas do persoal do Centro e dos usuarios dos distintos servicios del.</p>
<p>Tema 2. Estancias dos usuarios dos servicios do centro. Información, orientación e asistencia. Servicio de chaves e o seu control, correspondencia. Recados e mensaxes. Correspondencia oficial: entradas, saídas e reparto.</p>
<p>Tema 3. O servicio Ibercom. Definición da rede Ibercom. Tipos de liñas telefónicas que soporta. Características de cada liña. Grupos de servicio.</p>
<p>Tema 4. Chamadas a través de operadora. Procedementos. Preparación da consola. Definición de tipos de chamadas. Servicio nocturno. Alarmas. Centrais telefónicas. Tipos de centraliñas. Características. Centraliñas modulares. Centrais dixitais.</p>
<p>Grupo: V, categoría: 8. Peón agrario/a especializado/a.</p>
<p>Tema 1. Maquinaria utilizada nas explotacións agrícolas, gandeiras e forestais.</p>
<p>Tema 2. Labouras que se realizan nos principais cultivos dunha explotación agrícola, gandeira e forestal.</p>
<p>Tema 3. Cultivos extensivos: pataca, millo, trigo e praderías naturais e artificiais. Cultivos intensivos: tomate, leituga, cebola, pemento, feixón, amorodo, repolo e coliflor. Alrouves e invernadoiro. Explotacións forestais: plantas utilizadas nas repoboacións en Galicia, formas e marco de plantación.</p>
<p>Tema 4. Principais alimentos para unha explotación de gando vacún: forraxes e concentrados.</p>
<p>Grupo: V, categoría: 9. Celador/a de segunda// Vixilante de recursos naturais// Escoitaincendios.</p>
<p>Tema 1. Lexislación cinexética xeral. Especies cinexéticas de caza maior e menor. Sistemas de caza. Especies protexidas de áreas montañosas de Galicia.</p>
<p>Tema 2. Técnicas de mellora de hábitat. As rozas, as sementeiras, as plantacións, a mellora dos sistemas agrícolas, o franqueo de obstáculos.</p>
<p>Tema 3. Contidos de documentos oficiais. Os informes, as denuncias, os partes de incendios, as valoracións de danos, as actas de recoñecemento.</p>
<p>Tema 4. Manexo de planos. Utilización das redes de transmisión. Identificación de accidentes naturais. Cálculo do índice de risco.</p>
<p>Grupo: V, categoría: 10. Axiliar do teléfono de información ó cidadán.</p>
<p>Tema 1. O dereito á información na Constitución Española. A información administrativa na Lei de réxime xurídico das administracións públicas e do procedemento administrativo común.</p>
<p>Tema 2. Regulación estatal dos Servicios de Información Administrativa e Atención ó Cidadán. Concepto de información administrativa: información xeral e información particular. Organización da información administrativa. Libro de queixas e reclamacións.</p>
<p>Tema 3. Sistema de información administrativa ó cidadán da Xunta de Galicia. Centro de información administrativa e atención ó cidadán. Rede de oficinas. Puntos de información automatizada.</p>
<p>Tema 4. Nº de teléfono 902-12 00 12. Información xeral. Guía do cidadán. Sistema de xestión de procedementos administrativos (SXPA). Outros teléfonos de urxencias e de interese xeral da Xunta de Galicia.</p>
<p>Grupo: V, categoría: 10 D. Socorrista.</p>
<p>Tema 1. Primeiros auxilios ante accidentes en piscina. Alteracións da consciencia. Asfixias e obstrucción de vías respiratorias. R.C.P.. Contusións. Feridas e hemorraxias. Lesións articulares e musculares. Fracturas. Queimaduras. Hipotermias. Inmobilización e traslado de accidentados.</p>
<p>Tema 2. Organización do salvamento acuático en piscina. Normativa autonómica e nacional de piscinas de uso colectivo. Tarefas do técnico en salvamento acuático na piscina. Formas e medios para exercer-la vixilancia en piscina. O control do accidente polo técnico en salvamento acuático. Precaucións especiais en piscina: baño libre e cursos de actividades acuáticas.</p>
<p>Tema 3. A figura do técnico en salvamento acuático en piscina. Preparación e actualización. Secuencia de actuación no salvamento acuático: percepción, análise da situación, toma de decisións, fases na execución das accións elixidas. Avaliación final.</p>
<p>Tema 4. Intervención directa do técnico en salvamento acuático. Formas de entrar na auga ante un rescate. Aproximación do accidentado: técnicas de nado e mergullo. Control do accidentado e zafaduras. Métodos de remolque con utilización de material de salvamento acuático: Aro salvavidas: técnicas para persoas conscientes e inconscientes. Flopi ou brazo de rescate: técnicas para persoas conscientes e inconscientes. Métodos de remolque directos ou corpo a corpo: técnicas máis apropiadas para persoas conscientes e inconscientes. Respiración artificial dentro da auga. Técnicas para a extracción do accidentado da auga.</p>
<p>Grupo: V, categoría: 11. Limpador/a// Fregador/a// Empregado/a comedor// Empregado/a cociña-pinche// Servicio doméstico// Mozo/a de limpeza// Pinche de cociña// Persoal servicios xerais.</p>
<p>Tema 1. Funcións do persoal de limpeza. Organización do traballo. Medidas sanitarias de orde xeral: seguridade e hixiene no traballo.</p>
<p>Tema 2. A limpeza de cuartos e zonas comúns. Ventilación. Materiais que se empregan e productos de limpeza. Cuartos de baño: elementos e limpeza.</p>
<p>Tema 3. Limpeza de maquinaria, instalacións, utensilios e accesorios propios de cociña. Limpeza de armarios, paredes, fiestras e chans. Limpeza de talleres e laboratorios.</p>
<p>Tema 4. A lavandería. Fases e normas xerais de lavado. O lavado dos tecidos de cor. O branqueo da roupa. O ferro: clasificación da roupa. Pasado á máquina.</p>
<p>Grupo: V, categoría: 12. Peón/a// Laborante// Varredor/a// Mozo/a servicios// Mozo/a laboratorio// Mozo/a// Pastor/a// Xardineiro/a// Mozo/a transportes// Peón xardineiro/a// EFU// Mozo/a mantemento// Mozo/a subalterno// Peón/a agrario/a.</p>
<p>Tema 1. Descrición, características e aplicacións das distintas ferramentas de man (serra, martelo, alicates, pa, paleta, desparafusador, pincel, brocha, aixada, angazo, fouciño) e demais ferramentas e utensilios.</p>
<p>Tema 2. Limpeza, mantemento e ordenación das ditas ferramentas.</p>
<p>Tema 3. Avarías e reparacións elementais nos distintos servicios dos centros. Reparacións de emerxencia.</p>
<p>Tema 4. Medidas de seguridade e hixiene no seu traballo.</p>
<p>9132</p>

