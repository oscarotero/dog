---
date: '1996-12-12'
id: C776
page: 11
number: 242
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Orde do 22 novembro de 1996 pola que se resolve a convocatoria, polo sistema
  de libre designación, de postos de traballo vacantes na Consellería de
  Educación e Ordenación Universitaria.
range: Orde
url: 'https://www.xunta.gal/dog/Publicados/1996/19961212/AnuncioC776_gl.html'
---
<p>Convocada a provisión, polo sistema de libre designación, de postos de traballo vacantes na Consellería de Educación e Ordenación Universitaria, pola Orde do 30 de setembro de 1996 (DOG nº 200, do 11 de outubro de 1996).</p>
<p>Esta consellería, no uso das facultades e atribucións conferidas polo artigo 27.2º da Lei 4/1988, do 26 de maio, (modificado polas leis, 4/1991 e 3/1995), da función pública de Galicia, e os artigos 16 e 17 do Decreto 93/1991, de 20 de marzo, e no uso das facultades conferidas polo artigo 15.4º da referida lei,</p>
<p>RESOLVE:</p>
<p>Primeiro.-Adxudicarlles destino nos postos de traballo que se indican, ós funcionarios dos que se expresan os seus datos no anexo desta orde.</p>
<p>Segundo.-O cesamento no actual destino dos funcionarios que obtiveron as prazas, producirase no prazo de tres días contados a partir do seguinte ó da publicación desta orde no Diario Oficial de Galicia.</p>
<p>A toma de posesión das prazas adxudicadas deberá realizarse no prazo dos tres días seguintes ó do cesamento, se se trata da mesma localidade na que presta os seus servicios o funcionario, ou no prazo dun mes se se trata de distinta localidade, conforme o establecido no artigo 14 do Decreto 93/1991, do 20 de marzo.</p>
<p>Terceiro.-A Xefatura de Persoal do centro onde cause alta o funcionario realizará, dentro dos prazos sinalados nos apartados anteriores, a dilixencia de toma de posesión e seguidamente levaranse a cabo os trámites necesarios para a entrada en nómina.</p>
<p>Das dilixencias efectuadas darase traslado, mediante fotocopia, á Dirección Xeral da Función Pública.</p>
<p>Cuarto.-Contra esta orde poderase interpoñer recurso contencioso administrativo perante o Tribunal Superior de Xustiza de Galicia no prazo de dous meses contados a partir do día seguinte ó da súa publicación no Diario Oficial de Galicia, comunicando previamente a esta consellería a vontade de interpoñelo.</p>
<p>Santiago de Compostela, 22 de novembro de 1996.</p>
<p>Celso Ramón Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Denominación: subdirector xeral de Persoal.</p>
<p>Código do posto: ED.C03.00.001.15770.001.</p>
<p>Dependencia: Dirección Xeral de Persoal.</p>
<p>Localidade: Santiago de Compostela.</p>
<p>Grupo: A.</p>
<p>Nivel: 30.</p>
<p>Corpo/escala: xeral.</p>
<p>Apelidos e nome: Valcárcel Teijeiro, Néstor.</p>
<p>Nº rexistro persoal: 32.766.425.68.A2060.</p>
<p>Denominación: inspector coordinador.</p>
<p>Código do posto: ED.C04.00.003.15770.003.</p>
<p>Dependencia: Dirección Xeral de Centros e Inspección Educativa.</p>
<p>Localidade: Santiago de Compostela.</p>
<p>Grupo: A.</p>
<p>Nivel: 28.</p>
<p>Corpo/escala: inspectores de educación.</p>
<p>Apelidos e nome: López Freire, Francisco Alejo.</p>
<p>Nº rexistro persoal: 35.881.504.13.A0510.</p>
<p>9033</p>

