---
date: '2016-06-08'
id: G0424-190516-0014
page: 23266
number: 108
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 11 de maio de 2016, da Xefatura Territorial da Coruña, pola que
  se concede a autorización administrativa previa, de construción e declaración
  de utilidade pública, en concreto, dunha instalación de distribución eléctrica
  no concello de Santa Comba (expediente IN407A 2015/171-1).
range: Resolución
url: >-
  https://www.xunta.gal/dog/Publicados/2016/20160608/AnuncioG0424-190516-0014_gl.html
---
<p>Expediente: IN407A 2015/171-1.</p>
    <p>Promotor: Unión Fenosa Distribución, S.A.</p>
    <p>Instalación: recuamento LMT TA2-809 (liña Outes-Santa Baia), concello de Santa Comba.</p>
    <p>Concello: Santa Comba.</p>
    <p>Feitos.</p>
    <p>1. O 15 de xuño de 2015 o promotor solicitou a autorización administrativa previa, autorización administrativa de construción e a declaración de utilidade pública da instalación de distribución eléctrica indicada.</p>
    <p>2. Características técnicas:</p>
    <p>– Recuamento de liña eléctrica de media tensión aérea TA2-809, a 20 kV, cunha lonxitude de 0,159 km, con orixe en apoio existente nº 130-B-47-11 da LMT TA2-809 no tramo da derivada aos CC.TT. Almozara (expediente 145/00), O Loureiro (expediente 145/00) e O Campelo (expediente 145/00) condutor tipo LA-30 mm2 (existente), e final no apoio nº 130-B-47-12 existente da LMT TA2-809, apoio onde se realiza a derivada ao CT Almozara (expediente 145/00) mediante a disposición dun novo apoio de tipo CH-15/1000.</p>
    <p>3. O proxecto someteuse ao trámite de información pública mediante resolución publicada nos seguintes medios:</p>
    <p>– Resolución información pública: 14.7.2015.</p>
    <p>– DOG: 7.8.2015.</p>
    <p>– BOP: 27.7.2015.</p>
    <p>– Xornal <em>La Voz de Galicia</em>: 16.10.2015.</p>
    <p>– Taboleiro de anuncios do concello: segundo dilixencia municipal do 21.8.2015.</p>
    <p>Ao mesmo tempo realizáronse notificacións individuais aos titulares que figuran na relación de bens e dereitos afectados.</p>
    <p>4. Durante o período en que se someteu ao trámite de información pública foron presentadas as seguintes alegacións.</p>
    <p>• Domingo Caamaño Silva, mediante escrito recibido o 26 de agosto de 2015, formula oposición á declaración de utilidade pública e impugnación e oposición ao proxecto achegado polo solicitante, alegando en síntese o seguinte:</p>
    <p>– Que o proxecto busca unha modificación inxustificada do trazado dunha liña, coa colocación dun novo apoio entre dous postes existentes. O solicitado é o recuamento LMT TA2-809 derivada a CT Almozara e non coincide co que se pretende executar.</p>
    <p>– Debe valorarse que hai uns anos se modificou o trazado da liña sen lle dar audiencia ao reclamante e na cal foi claramente prexudicado.</p>
    <p>– O proxecto que se vai executar non acada a relevancia nin os elementos que a declaración pública exixe.</p>
    <p>– Hai outras solucións técnicas posibles como a elevación dos apoios contiguos ao novo, a modificación do trazado ata a posición previa á modificación que se realizou hai poucos anos, a colocación do apoio nun punto equidistante aos dous apoios contiguos ou que vaia polos camiños de dominio público.</p>
    <p>Destas alegacións déuselle traslado ao promotor, que contestou:</p>
    <p>• Escrito recibido o 19 de setembro de 2015, no cal se valoran as alegacións presentadas por Domingo Caamaño Silva, en que manifesta o seguinte:</p>
    <p>– Con esta actuación non se proxecta o tendido dunha nova liña aérea de enerxía eléctrica, senón que se pretende a elevación dos cables condutores da liña xa existente, sen que se modifique a situación dos apoios actuais e, polo tanto, non se produce unha modificación do trazado, como suxire o propietario, nin a modificación da superficie afectada pola servidume de paso de enerxía eléctrica xa creada.</p>
    <p>– Desde a construción da liña TA2-809 ata hoxe foron levantadas edificacións baixo a servidume de enerxía eléctrica creada, o que levou a esta sociedade a considerar necesaria a elevación deste tramo de liña que sobrevoa edificacións, aumentando as distancias entre os cables condutores e estas construcións. Por iso, proxéctase un novo apoio e se dá cumprimento á normativa vixente e, en especial, ás distancias mínimas de seguridade establecidas no Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09. Co incremento das distancias entre os cables e as edificacións é evidente que estamos a conseguir dous propósitos: por unha banda, evitaranse os riscos de contacto cos cables condutores para as persoas que poidan ter acceso ás edificacións e, por outra, optimízanse as tarefas de mantemento e explotación para levar a cabo por esta sociedade na súa rede de liñas de distribución de enerxía.</p>
    <p>– Esta actuación encóntrase amparada, a entender desta parte, polo artigo 54 da Lei 24/2013, do 26 de decembro, do sector eléctrico, que establece que «1. Decláranse de utilidade pública as instalacións eléctricas de xeración, transporte e distribución de enerxía eléctrica, para os efectos de expropiación forzosa dos bens e dereitos necesarios para o seu establecemento e da imposición e exercicio da servidume de paso. 2. A dita declaración de utilidade pública esténdese aos efectos da expropiación forzosa de instalacións eléctricas e das súas localizacións cando por razóns de eficiencia enerxética, tecnolóxicas, ou ambientais sexa oportuna a súa substitución por novas instalacións ou a realización de modificacións substanciais nelas.</p>
    <p>– Por iso consideramos que está totalmente xustificada a declaración de utilidade pública desta nova instalación.</p>
    <p>– Esta solicitante manifesta que conforme a letra e) do artigo 143 do Real decreto 1955/2000, do 1 de decembro, considera de necesaria expropiación a superficie de dous metros cadrados de solo na parcela identificada co número 1 no proxecto, para a colocación do novo apoio número 130-B-47-11/1, proxectado atendendo ao Real decreto 223/2008, do 15 de febreiro, e o punto 1.5.1 da Instrución técnica complementaria ITC-LAT 07, liñas aéreas con condutores nus, e é a proposta que o autor do proxecto considerou máis adecuada no seu intento de lograr a solución óptima para o conxunto da instalación».</p>
    <p>5. Solicitóuselles o preceptivo informe aos seguintes organismos.</p>
    <p>– Concello de Santa Comba: consta informe favorable aceptado polo promotor.</p>
    <p>– Telefónica: consta informe favorable aceptado polo promotor.</p>
    <p>6. Os servizos técnicos da Xefatura Territorial emitiron informe favorable sobre a dita solicitude.</p>
    <p>Consideracións legais e técnicas.</p>
    <p>1. Lexislación de aplicación:</p>
    <p>– Lei 30/1992, do 26 de novembro, de réxime xurídico das administracións públicas e do procedemento administrativo común (BOE núm. 285, do 27 de novembro), modificada pola Lei 4/1999, do 13 de xaneiro (BOE núm. 16, do 19 de xaneiro, e BOE núm. 30, do 4 de febreiro).</p>
    <p>– Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>– Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-LAT 01 a 09 (BOE núm. 68, do 19 de marzo).</p>
    <p>– Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23 (BOE núm. 139, do 9 de xuño).</p>
    <p>– Real decreto 842/2002, do 2 de agosto, polo que se aproba o Regulamento electrotécnico para baixa tensión (BOE núm. 224, do 18 de setembro).</p>
    <p>– Real decreto 2563/1982, do 24 de xullo, sobre traspaso de funcións e servizos da Administración do Estado á Comunidade Autónoma de Galicia en materia de industria, enerxía e minas (BOE núm. 246, do 14 de outubro).</p>
    <p>– Decreto 36/2001, do 25 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 34, do 16 de febreiro).</p>
    <p>– Decreto 129/2015, do 8 de outubro, polo que se fixa a estrutura orgánica das consellerías da Xunta de Galicia (DOG núm. 194, do 9 de outubro).</p>
    <p>– Decreto 175/2015, do 3 de decembro, polo que se establece a estrutura orgánica da Consellería de Economía, Emprego e Industria (DOG núm. 232, do 4 de decembro).</p>
    <p>– Lei do 16 de decembro de 1954, sobre expropiación forzosa (BOE núm. 351, do 17 de decembro).</p>
    <p>– Decreto do 26 de abril de 1957 polo que se aproba o Regulamento da Lei de expropiación forzosa (BOE núm. 160, do 20 de xuño).</p>
    <p>2. Na visita de campo realizada para examinar a localización das instalacións non se apreciou, nos predios sometidos a expropiación, ningunha das limitacións á constitución da servidume indicadas no artigo 58.a) da Lei 24/2013, do 26 de decembro, do sector eléctrico.</p>
    <p>3. En relación coas alegacións formuladas e coas manifestacións de Unión Fenosa Distribución, S.A. cómpre sinalar:</p>
    <p>O obxecto do proxecto titulado recuamento LMT TA2-809 derivada a CT Almozara é elevar a liña TA-809 entre os apoios nº 11 e nº 12, intercalando un novo apoio e retensando os condutores existentes, co fin de cumprir coas distancias regulamentarias. No proxecto non se varía o trazado da liña.</p>
    <p>Non hai constancia da modificación, realizada hai poucos anos a que se fai referencia no escrito de alegacións. No expediente IN407A 145/2000 (proxecto do 11 de maio de 2000) o trazado da liña coincide co actual.</p>
    <p>A liña que se vai modificar é unha rede de distribución, polo que procede a súa declaración de utilidade pública de acordo co artigo 54 da Lei 24/2013, do 26 de decembro, do sector eléctrico.</p>
    <p>Non foi presentado ningún informe pericial ou similar no cal se defina unha proposta concreta de trazado alternativo que poida ser avaliada.</p>
    <p>4. No expediente consta un informe favorable dos servizos técnicos desta xefatura territorial.</p>
    <p>De acordo con todo o indicado, </p>
    <p class="dog-titulo">RESOLVO:</p>
    <p>1. Conceder a autorización administrativa previa, a autorización administrativa de construción e a declaración de utilidade pública da instalación de distribución eléctrica.</p>
    <p>2. A instalación executarase no prazo dun ano, contado a partir da data de ocupación dos terreos.</p>
    <p>A declaración de utilidade pública leva implícita a necesidade de ocupación dos bens e de adquisición dos dereitos afectados, e implicará a urxente ocupación para os efectos do artigo 52 da Lei de expropiación forzosa.</p>
    <p>3. Para a posta en funcionamento da instalación autorizada deberá presentar, ante esta xefatura territorial, unha solicitude á cal se xuntará a seguinte documentación:</p>
    <p>– As declaracións de conformidade relativas ao material ou equipamento e as certificacións ou homologacións, se procede.</p>
    <p>– Un certificado do director da montaxe no cal se garantirá o cumprimento das especificacións do proxecto e prescricións complementarias, se as houber, así como das regulamentacións e normas oportunas para a montaxe da instalación e posta a punto.</p>
    <p>4. Esta autorización outórgase sen prexuízo doutras que sexan de aplicación segundo a lexislación vixente, en especial a relativa á ordenación do territorio e ao ambiente.</p>
    <p>Contra esta resolución, que non é definitiva en vía administrativa, poderase interpor recurso de alzada, ante o conselleiro de Economía, Emprego e Industria, no prazo dun mes contado a partir do día seguinte ao da notificación ou publicación nos termos establecidos na Lei 30/1992, do 26 de novembro, de réxime xurídico das administracións públicas e do procedemento administrativo común (BOE núm. 285, do 27 de novembro), modificada pola Lei 4/1999, do 13 de xaneiro (BOE núm. 10, do 14 de xaneiro), sen prexuízo de que os interesados poidan interpor calquera outro recurso que consideren pertinente.</p>
    <p>A Coruña, 11 de maio de 2016</p>
    <footer><p>Isidoro Martínez Arca<br>Xefe territorial da Coruña</p></footer>

