---
date: '2016-06-08'
id: G2173-190516-0001
page: 23161
number: 108
agency: Xulgado de Primeira Instancia número 4 de Santiago de Compostela
section: V. Administración de xustiza.
title: EDICTO (664/2014).
range: Edicto
url: >-
  https://www.xunta.gal/dog/Publicados/2016/20160608/AnuncioG2173-190516-0001_gl.html
---
<p>Eu, María Jesús Pérez Fernández, secretaria xudicial do Xulgado de Primeira Instancia número 4 de Santiago de Compostela, polo presente anuncio fago saber que no presente procedemento de xuízo verbal número 664/2014, seguido por instancia da procuradora Soledad Sánchez Silva en nome e representación de Ramón Pérez Neira, fronte a Pastor Álvarez Roel, José Álvarez Bar, Antonio Vázquez Porto, José Vázquez Porto, Aurora Vázquez Porto, Camilo Vázquez Porto, Manuel Vázquez Porto, Juan Vázquez Porto e Jesús Vázquez Porto, se ditou sentenza, con data do 26 de xuño de 2015, cuxo encabezamento e resolución son do seguinte teor literal:</p>
    <p>«Sentenza: 105/2015.</p>
    <p>Xuízo verbal nº 664/2014.</p>
    <p>Santiago de Compostela, 26 de xuño de 2015.</p>
    <p>Sentenza.</p>
    <p>Vistos por min, Ana Belén López Otero, maxistrada xuíza do Xulgado de Primeira Instancia número 4 de Santiago de Compostela, os presentes autos de xuízo verbal tramitados co número 664/2014, en que interviñeron, como demandante, Ramón Pérez Neira, representado pola procuradora dos tribunais Sra. Sánchez Silva e asistido polo letrado Sr. López Fernández e, como demandados, Jesús Vázquez Porto, Juan Vázquez Porto, Manuel Vázquez Porto, Camilo Vázquez Porto, Aurora Vázquez Porto, José Vázquez Porto e Antonio Vázquez Porto, representados polo procurador dos tribunais Sr. Brea Sánchez e asistidos pola letrada Sra. Díaz Tomé, Pastor Álvarez Roel e José Álvarez Bar, ambos en situación de rebeldía procesual, en virtude das seguintes consideracións.</p>
    <p>Dispoño estimar a demanda interposta por Ramón Pérez Neira e, en consecuencia, declárase que o predio inscrito no Rexistro da Propiedade número 2 de Santiago de Compostela no tomo 63, libro 32, folio 200, predio nº 1514, pertence a Ramón Pérez Neira e á súa dona María de la Torre López, con carácter ganancial, e debe ordenarse a inscrición ao seu favor no Rexistro da Propiedade, con cancelación das inscricións que a aquela resulten contraditorias, e librarse os oportunos despachos unha vez que sexa firme esta resolución, todo isto sen expresa imposición de custas.</p>
    <p>Notifíquese esta resolución ás partes facéndolles saber que contra ela cabe interpor recurso de apelación, no prazo de vinte días a partir da súa notificación, para a súa ulterior resolución pola Audiencia Provincial, logo de depósito da suma de 50 euros.</p>
    <p>Así o acordo, mando e asino».</p>
    <p>E ao estaren os demandados Pastor Álvarez Roel e José Álvarez Bar en situación de rebeldía procesual e en paradoiro descoñecido, expídese este edicto co fin de que lles sirva de notificación en forma.</p>
    <p>Santiago de Compostela, 10 de xullo de 2015</p>
    <footer><p>A secretaria xudicial</p></footer>

