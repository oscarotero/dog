---
date: '2016-06-08'
id: G0422-310516-0005
page: 23041
number: 108
agency: Consellería de Medio Ambiente e Ordenación do Territorio
section: III. Outras disposicións.
title: >-
  RESOLUCIÓN do 12 de maio de 2016 pola que se encarga ao medio propio Empresa
  de Transformación Agraria, S.A. (Tragsa) a selaxe provisional dun vertedoiro
  de residuos non perigosos.
range: Resolución
url: >-
  https://www.xunta.gal/dog/Publicados/2016/20160608/AnuncioG0422-310516-0005_gl.html
---
<p>1. Encomenda de xestión dos traballos para a selaxe provisional dun vertedoiro de residuos non perigosos. </p>
    <p>– Actividade. Selaxe provisional dun vertedoiro de residuos non perigosos sito en Campo Gaiosa (Cerdeda). </p>
    <p>– Natureza e alcance da xestión encomendada. Esta encomenda ten natureza intersubxectiva, ao ter Tragsa a consideración de medio instrumental da Administración segundo o disposto na disposición adicional vixésimo quinta do Real decreto lexislativo 3/2011, do 14 de novembro, polo que se aproba o texto refundido da Lei de contratos do sector público.</p>
    <p>– Prazo de vixencia. O período de execución será de tres (3) meses contados desde o día seguinte ao da sinatura da resolución. </p>
    <p>– Modalidade de financiamento. As actuacións serán con cargo aos orzamentos da Comunidade Autónoma de Galicia para o ano 2016, aplicación orzamentaria 07.03.541D.6011, na cal existe crédito adecuado e suficiente para a dita finalidade.</p>
    <p>Santiago de Compostela, 12 de maio de 2016</p>
    <footer><p>Beatriz Mato Otero<br>Conselleira de Medio Ambiente e Ordenación do Territorio</p></footer>

