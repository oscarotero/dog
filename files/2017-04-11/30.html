---
date: '2017-04-11'
id: G0422-290317-0001
page: 17373
number: 71
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  RESOLUCIÓN do 21 de marzo de 2017, da Dirección Xeral de Ordenación do
  Territorio e Urbanismo, pola que se dá publicidade á parte dispositiva da
  sentenza 685/2016, do 17 de novembro, da Sala do Contencioso-Administrativo do
  Tribunal Superior de Xustiza de Galicia.
range: Resolución
url: >-
  https://www.xunta.gal/dog/Publicados/2017/20170411/AnuncioG0422-290317-0001_gl.html
---
<p>Para xeral coñecemento, de conformidade co disposto nos artigos 72 e 104 e seguintes da Lei 29/1998, do 13 de xullo, reguladora da xurisdición contencioso-administrativa, faise público que a Sección Segunda da Sala do Contencioso-Administrativo do Tribunal Superior de Xustiza de Galicia, con data do 17 de novembro de 2016, pronunciou a sentenza 685/2016, ditada no procedemento ordinario número 4220/2015, interposto por Jaime Joaquín Valdés Parga, en relación coa Orde da Consellería de Medio Ambiente, Territorio e Infraestruturas do 6 de maio de 2015 de aprobación definitiva do Plan xeral de ordenación municipal de Ponteceso, sentenza que na súa parte dispositiva literalmente di: </p>
    <p>«Por todo o exposto, en nome do Rei, pola autoridade que lle confire a Constitución, esta sala decidiu: 1) estimar parcialmente o recurso contencioso-administrativo interposto por Jaime Joaquín Valdés Parga contra a disposición indicada no primeiro fundamento desta sentenza; 2) anular a dita disposición e o plan xeral que aproba no que se refire á cualificación da leira do actor con referencia catastral 8478308NH0887N0001TX, e declarar que será cualificada na súa totalidade como solo urbano consolidado; 3) desestimar todas as demais pretensións da demanda; 4) non facer imposición das custas procesuais causadas».</p>
    <p>A citada sentenza foi declarada firme.</p>
    <p>Santiago de Compostela, 21 de marzo de 2017</p>
    <footer><p>María Encarnación Rivas Díaz<br>Directora xeral de Ordenación do Territorio e Urbanismo</p></footer>

