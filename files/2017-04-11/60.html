---
date: '2017-04-11'
id: G0181-310317-0001
page: 17434
number: 71
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 27 de marzo de 2017 polo que se somete ao trámite de información
  pública o proxecto de construción do itinerario peonil e ciclista na AC-543,
  treito Roxos-Aldea Nova, punto quilomético 4+150 ao 5+040, así como a relación
  individual de bens, dereitos e propietarios afectados polo proxecto de
  referencia (clave AC/16/086.06).
range: Anuncio
url: >-
  https://www.xunta.gal/dog/Publicados/2017/20170411/AnuncioG0181-310317-0001_gl.html
---
<p>Antecedentes.</p>
    <p>A Lei 8/2013, de estradas de Galicia, determina no seu artigo 6.2 que os espazos destinados a sendas para peóns ou para a circulación de ciclistas teñan a consideración de elementos funcionais da estrada. Tendo en conta este precepto, a Xunta de Galicia elaborou a Estratexia en materia de mobilidade alternativa de Galicia. Os obxectivos da dita estratexia son o desenvolvemento duns sistemas de transporte alternativos que reduzan ao mínimo as repercusións sobre o ambiente e os seus impactos sociais e económicos.</p>
    <p>Os beneficios esperados co fomento desta mobilidade alternativa son, entre outros, o emprego de modos de transporte non motorizados, a mellora da mobilidade, da calidade do aire, da saúde, da igualdade e benestar, da economía, do patrimonio e do urbanismo.</p>
    <p>Con data do 7 de marzo de 2016, a Axencia Galega de Infraestruturas aprobou, con base na Estratexia en materia de mobilidade alternativa de Galicia, o documento Fomento da mobilidade sustentable: sendas peonís e/ou ciclistas na comarca de Santiago, onde unha das sendas propostas é un itinerario peonil e ciclista na AC-543, que agora se está a desenvolver mediante o proxecto construtivo do itinerario peonil e ciclista na AC-543, treito: Roxos-Aldea Nova, p.q. 4+150 ao 5+040, de clave: AC/16/086.06.</p>
    <p>Por todo isto, mediante Resolución da Axencia Galega de Infraestruturas do 27 de marzo de 2017, aprobouse provisionalmente o proxecto de construción do itinerario peonil e ciclista na AC-543, treito: Roxos-Aldea Nova, p.q. 4+150 ao 5+040, de clave: AC/16/086.06.</p>
    <p>Este proxecto ten por obxecto fomentar a mobilidade alternativa e acadar unha diminución do tráfico rodado motorizado que actualmente existe entre os lugares de Roxos e Aldea Nova, de xeito que a poboación destes núcleos empregue a senda peonil para os seus desprazamentos cotiás en lugar do vehículo particular, contribuíndo deste xeito a unha redución das emisións de carbono, ao mesmo tempo que se acada unha mellora da seguridade viaria neste treito da estrada AC-543.</p>
    <p>Executarase así unha senda mixta (peonil e ciclista) de formigón coloreado, que conectará os lugares de Roxos e Aldea Nova, nos cales xa se conta con beirarrúas, configurarase así un itinerario continuo ao longo dos primeiros quilómetros da estrada AC-543. Esta senda terá un ancho variable, en función do espazo dispoñible, pero en ningún caso inferior a 2 m, e irá separada da calzada por unha zona verde de ancho medio 0,9 m (agás naquelas zonas onde non hai espazo) e un bordo de formigón.</p>
    <p>As obras previstas comprenden tamén as seguintes actuacións, todas elas necesarias e imprescindibles para garantir a funcionalidade da senda executada:</p>
    <p>– Ampliación da sección transversal para albergar os novos elementos que pasarán a formar parte da nova plataforma, de xeito que será preciso realizar pequenos desmontes para obter o ancho óptimo para a senda.</p>
    <p>– Mellora da drenaxe, sinalización, balizamento e defensas, así como a reposición de servizos.</p>
    <p>Considerando todo o exposto e o establecido na normativa vixente,</p>
    <p class="dog-titulo">RESOLVO:</p>
    <p>Primeiro. De acordo co establecido no artigo 21.1 da Lei 8/2013, do 28 de xuño, de estradas de Galicia, o proxecto de construción sométese ao trámite de información pública, durante un período de trinta días hábiles, contados a partir do seguinte ao da publicación deste anuncio no <em>Diario Oficial de Galicia</em>, para que as persoas que o consideren oportuno poidan formular por escrito, ante a Axencia Galega de Infraestruturas, as observacións que crean convenientes relativas á concepción global do trazado deseñado.</p>
    <p>Segundo. Que simultaneamente ao trámite sinalado no parágrafo anterior e para os efectos previstos no artigo 56.1 do Regulamento de expropiación forzosa, se someta á información pública a relación individual de bens, dereitos e propietarios afectados pola realización da obra correspondente, para que os afectados presenten cantas alegacións ou rectificacións consideren convenientes en canto aos bens e dereitos descritos na relación anexa.</p>
    <p>Terceiro. A exposición ao público, para os efectos da presente resolución, realízase na Axencia Galega de Infraestruturas (San Caetano s/n, 15781 Santiago de Compostela), no Servizo da Delegación Provincial da Coruña (r/ Vicente Ferrer 2, 15008 A Coruña), na Casa do Concello de Santiago de Compostela (Pazo de Raxoi, praza do Obradoiro, 15705 Santiago de Compostela) e na Casa do Concello de Ames (praza do Concello 2, 15220 Bertamiráns, A Coruña). Así mesmo, na páxina web da Consellería de Infraestruturas e Vivenda (http://civ.xunta.gal/seccion-organizacion/c/CIV_Axencia_Galega_de_Infraestruturas)está á disposición dos interesados o documento completo do proxecto de construción.</p>
    <p>Santiago de Compostela, 27 de marzo de 2017</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>
    <h2>ANEXO</h2>
    <h3>Relación de bens, dereitos e propietarios afectados</h3>
    <p>Proxecto de construción: itinerario peonil e ciclista na AC-543.</p>
    <p>Treito: Roxos-Aldea Nova, p.q. 4+150 ao 5+040.</p>
    <p>Clave: AC/16/086.06.</p>
    <table>
     <tbody>
      <tr>
       <td>Núm. predio</td>
       <td>Ref. catastral</td>
       <td>Titular</td>
       <td>Concello</td>
       <td>Parroquia</td>
       <td>Solo urbanizable</td>
       <td>Destino</td>
       <td>Solo rústico</td>
       <td>Total
        m2</td>
      </tr>
      <tr>
       <td>1</td>
       <td>000100100NH34E</td>
       <td>Gasolinas Lubrificantes Repuestos, S.A.</td>
       <td>Santiago de Compostela</td>
       <td>Villestro</td>
       <td></td>
       <td>Monte</td>
       <td>198,05</td>
       <td>198,05</td>
      </tr>
      <tr>
       <td>2</td>
       <td>15079A26100207</td>
       <td>Martelo Villaverde, Enrique (herdeiros de)</td>
       <td>Santiago de Compostela</td>
       <td>Villestro</td>
       <td></td>
       <td>Monte</td>
       <td>6,21</td>
       <td>6,21</td>
      </tr>
      <tr>
       <td>3</td>
       <td>0664580NH3406S</td>
       <td>Caamaño Pose, José</td>
       <td>Ames</td>
       <td>Ortoño</td>
       <td>108</td>
       <td>Prado</td>
       <td></td>
       <td>108</td>
      </tr>
      <tr>
       <td>4</td>
       <td>0663302NH3406S</td>
       <td>Mahía Inmobiliaria, S.L.</td>
       <td>Ames</td>
       <td>Ortoño</td>
       <td>4,44</td>
       <td>Prado</td>
       <td></td>
       <td>4,44</td>
      </tr>
      <tr>
       <td>5</td>
       <td>0663303NH3406S</td>
       <td>En investigación, artigo 47 da Lei 33/2003</td>
       <td>Ames</td>
       <td>Ortoño</td>
       <td>9,23</td>
       <td>Prado</td>
       <td></td>
       <td>9,23</td>
      </tr>
      <tr>
       <td>6</td>
       <td>0663304NH3406S</td>
       <td>Rodeiro García, J. Antonio</td>
       <td>Ames</td>
       <td>Ortoño</td>
       <td>10,15</td>
       <td>Prado</td>
       <td></td>
       <td>10,15</td>
      </tr>
      <tr>
       <td>7</td>
       <td>0663305NH3406S</td>
       <td>Reinoso Pazos, M. Nieves</td>
       <td>Ames</td>
       <td>Ortoño</td>
       <td>8,57</td>
       <td>Prado</td>
       <td></td>
       <td>8,57</td>
      </tr>
      <tr>
       <td>8</td>
       <td>0663306NH2406S</td>
       <td>Pías Rodríguez, Víctor</td>
       <td>Ames</td>
       <td>Ortoño</td>
       <td>11</td>
       <td>Prado</td>
       <td></td>
       <td>11</td>
      </tr>
     </tbody>
    </table>

