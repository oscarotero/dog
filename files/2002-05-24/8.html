---
date: '2002-05-24'
id: A45A
page: 7
number: 99
agency: CONSELLERÍA DE SANIDADE
section: III. OUTRAS DISPOSICIÓNS
title: >-
  Orde do 25 de abril de 2002 pola que se acorda a cesión de bens mobles
  automóbiles, propiedade do Servicio Galego de Saúde a favor de determinados
  concellos.
range: Orde
url: 'https://www.xunta.gal/dog/Publicados/2002/20020524/AnuncioA45A_gl.html'
---
<p>O Servicio Galego de Saúde, co fin de mellora-la prestación da asistencia sanitaria na Comunidade Autónoma, concedeu permisos de utilización temporal a favor de distintos concellos, de varias ambulancias propiedade deste.</p>
<p>Algúns deses vehículos, en virtude do tempo transcorrido, non son útiles na actualidade para a realización de labores de ambulancia e, de acordo co Decreto 42/1998, do 15 de xaneiro, polo que se regula o transporte sanitario, rebasan o tempo máximo establecido para o seu destino con fins sanitarios. Por todo isto, os concellos de Cuntis, Maceda, Malpica, Moaña, Padrón, Poio, Riós, Ribeira e Taboadela solicitan a cesión dos vehículos que utilizan para ser destinados a outros fins que redunden no interese xeral do municipio.</p>
<p>Con este fin o Servicio Galego de Saúde tramitou o expediente de cesión dos devanditos vehículos, de conformidade co disposto no artigo 35 bis da</p>
<p>Lei 3/1985, do 12 de abril, do patrimonio da Comunidade Autónoma galega, e no artigo 96 bis do seu regulamento, aprobado polo Decreto 50/1989, do 9 de marzo, engadido polo Decreto 238/1998, do 24 de xullo.</p>
<p>Por todo o exposto e en uso das facultades que me confire o artigo 38 da Lei 1/1983, do 22 de febreiro, reguladora da Xunta e do seu presidente reformada pola Lei 11/1988, do 20 de outubro,</p>
<p>DISPOÑO:</p>
<p>Artigo 1º</p>
<p>Esta orde ten por obxecto acorda-la cesión da propiedade de determinados bens mobles automóbiles (descritos no seu anexo) a favor dos concellos de Cuntis, Maceda, Malpica, Moaña, Padrón, Poio, Riós, Ribeira e Taboadela.</p>
<p>Artigo 2º</p>
<p>A cesión queda sometida ás seguintes cláusulas:</p>
<p>a) Os bens cedidos destinaranse a fins de utilidade pública ou interese social do concello tal e como esixe o artigo 96 bis do Decreto 50/1989 e 35 bis da Lei 3/1985, do patrimonio da Comunidade Au-</p>
<p>tónoma.</p>
<p>b) Coa cesión outorgaráselle ó concello a propiedade do vehículo, comprometéndose este a realizar ante a Xefatura Provincial de Tráfico os trámites precisos para o cambio da titularidade do vehículo.</p>
<p>c) Os bens cedidos destinaranse a outros fins de utilidade pública ou interese social do concello, debendo este proceder a retirar do vehículo todo anagrama ou rotulación que puidera identificalo como vehículo sanitario, así como a aboa-los gastos que puidese orixina-la transformación do devandito vehículo.</p>
<p>Artigo 3º</p>
<p>A cesión formalizarase mediante acta subscrita polo director xeral da División de Recursos Económicos do Servicio Galego de Saúde e o órgano competente dos distintos concellos, debendo constar nela o acordo de cesión e a aceptación do cesionario.</p>
<p>Disposicións derradeiras</p>
<p>Primeira.-O Servicio Galego de Saúde, a través de seu órgano competente, realizará os trámites necesarios para a efectividade de canto se dispón na presente orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 25 de abril de 2002.</p>
<p>José María Hernández Cochón</p>
<p>Conselleiro de Sanidade</p>
<p>ANEXO</p>
<p>Relación de vehículos:</p>
<table><tbody><tr><td></td></tr>
<tr><td></td></tr>
<tr><td>Vehículo</td><td>Matrícula</td><td>Concello</td></tr>
<tr><td></td></tr>
</tbody></table>
<table><tbody><tr><td>Nissan Vanette</td><td>PO-2434-AF</td><td>Cuntis</td></tr>
<tr><td>Nissan Serena</td><td>C-1144-BL</td><td>Maceda</td></tr>
<tr><td>Nissan Vanette</td><td>C-9482-BD</td><td>Malpica</td></tr>
<tr><td>Nissan Serena</td><td>C-1143-BL</td><td>Moaña</td></tr>
<tr><td>Nissan Vanette</td><td>C-4935-AL</td><td>Padrón</td></tr>
<tr><td>Nissan Vanette</td><td>C-9091-BG</td><td>Poio</td></tr>
<tr><td>Nissan Vanette</td><td>C-5388-AV</td><td>Riós</td></tr>
<tr><td>Nissan Vanette</td><td>C-6137-BS</td><td>Ribeira</td></tr>
<tr><td>Nissan Vanette</td><td>OR-8488-K</td><td>Taboadela</td></tr>
</tbody></table>

