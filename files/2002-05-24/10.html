---
date: '2002-05-24'
id: A462
page: 7
number: 99
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 17 de abril de 2002, da Delegación Provincial de Pontevedra,
  pola que se dispón o rexistro, o depósito e a publicación, no Diario Oficial
  de Galicia, do convenio colectivo da empresa Unión de Profesionales, S.L.
range: Resolución
url: 'https://www.xunta.gal/dog/Publicados/2002/20020524/AnuncioA462_gl.html'
---
<p>Visto o texto do convenio colectivo da empresa Unión de Profesionales, S.L., con nº de código 3603542, que tivo entrada nesta delegación provincial o día 8-4-2002, subscrito en representación da parte económica pola representación da empresa, e da parte social, polo delegado de persoal, en data 27-3-2002. De conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, que consta nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 17 de abril de 2002.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio colectivo da empresa Unión de Profesionales, S.L.</p>
<p>Capítulo I</p>
<p>Unidades de negociación</p>
<p>Artigo 1º.-Partes concertantes.</p>
<p>A comisión negociadora do convenio que se suscribe está integrada por parte empresarial, polo xerente da mencionada empresa e, por parte dos traballadores, polo representante sindical.</p>
<p>Capítulo II</p>
<p>Ámbitos, vixencia e denuncia</p>
<p>Artigo 2º.-Ámbito persoal.</p>
<p>Rexeranse polo presente convenio a totalidade dos traballadores que, na actualidade, ou no sucesivo, presten os seus servicios na empresa Unión de Profesionales, S.L.</p>
<p>Artigo 3º.-Ámbito temporal-vixencia.</p>
<p>O presente convenio entrará en vigor o día 1 de xaneiro de 2002, con independencia da data de publicación no BOP.</p>
<p>A súa duración será dun ano, terminando a súa vixencia o 31 de decembro de 2002.</p>
<p>Artigo 4º.-Denuncia.</p>
<p>Calquera das partes poderá solicita-la revisión do convenio, formulando a denuncia do mesmo á outra parte e á autoridade laboral competente, con tres meses de antelación como mínimo á data de expiración da súa vixencia ou a calquera das súas prórrogas. Caso de non chegar a unha negociación despois de realizada a denuncia, o texto de convenio quedará prorrogado, non así os conceptos salariais que aumentarán de acordo coa subida do IPC.</p>
<p>Capítulo III</p>
<p>Representación das partes negociadoras</p>
<p>Artigo 5º.-Comisión paritaria.</p>
<p>Acórdase establecer unha comisión paritaria como órgano para a conciliación, interpretación e vixilancia do pactado no presente convenio.</p>
<p>Esta comisión estará formada, por acordo das partes, pola representación empresarial e social que deliberaron o mesmo, e que figura como asinantes do presente convenio. Para os efectos de notificacións, sinálanse os seguintes enderezos:</p>
<p>Pola representación empresarial:</p>
<p>Unipro, S.L., na rúa Pí i Margall, 72 baixo, 36202 Vigo.</p>
<p>Pola representación social:</p>
<p>Unipro S.L., na rúa Pí i Margall, 72 baixo, 36202 Vigo.</p>
<p>Capítulo IV</p>
<p>Tempo de traballo</p>
<p>Artigo 6º.-Xornada de traballo.</p>
<p>A xornada de traballo distribuirase de seguinte maneira:</p>
<p>a) Xornada de inverno: 37.5 horas efectivas semanais, traballadas de luns a venres, en réxime de xornada continua de 8 h a 15 h, excepto un día á semana no que se traballa ata as 14 h e pola tarde de 16 h a 19.30 h.</p>
<p>b) Xornada de verán, do 1 de xuño ó 30 de setembro: 33.5 horas efectivas semanais, traballadas de luns a venres, en réxime de xornada continua co mesmo horario do inverno, pero saindo tódolos días ás 14 h.</p>
<p>c) Se establece un período de descanso diario de vinte minutos. Este período de descanso considerarase tempo de traballo efectivo.</p>
<p>As tardes dos días 24 e 31 de decembro non serán laborables.</p>
<p>Artigo 7º.-Permisos retribuidos.</p>
<p>Ós traballadores interesados concederánselles necesariamente os seguintes permisos retribuidos:</p>
<p>a) Matrimonio do traballador: 15 días.</p>
<p>b) Intervención cirúrxica ou enfermidade grave de cónxuxe, pais, pais políticos, fillos e irmáns: 5 días.</p>
<p>c) Parto de muller: 3 días.</p>
<p>d) Morte do cónxuxe, pais, pais políticos, fillos e irmáns: 5 días, que se ampliarán ata 8 días se o óbito ocorrera en municipio distinto ó do centro de traballo.</p>
<p>e) Morte dos avós, tíos e cuñados: 2 días.</p>
<p>f) Necesidade de atender asuntos propios que non admitan demora: o tempo que sexa necesario para iso. Outorgarase este permiso unha vez demostrada a necesidade.</p>
<p>g) Licencia a representantes sindicais: rexerá o lexislado nesta materia.</p>
<p>En todo o que respecta a dereitos ou situacións referidas nos apartados anteriores, na que a condición de muller/home e cónxuxe sexa a causa, entenderase que a condición de parella estable con convivencia continuada, e suficientemente xustificada, dará lugar ós mesmos dereitos e situacións.</p>
<p>Os días ós que fai referencia este artigo entenderanse, en todo caso, como naturais.</p>
<p>Artigo 8º.-Vacacións anuais.</p>
<p>O persoal regulado por este convenio terá dereito a 30 días naturais de vacacións anuais que se desfrutarán de acordo coas necesidades da empresa.</p>
<p>As quendas de vacacións serán fixadas pola empresa e os traballadores, mediante proposta conformada con cada un dos departamentos.</p>
<p>A data do comenzo do desfrute farase coincidir cun luns laborable.</p>
<p>Capítulo V</p>
<p>Percepcións económicas e revisión</p>
<p>Artigo 9º.-Salario base.</p>
<p>En concepto de salario base mensual corresponden, a cada unha das categorías profesionais, o que se detalla na primeira columna da táboa salarial anexa.</p>
<p>Esta táboa salarial terá efectos económicos desde o día 1 de xaneiro de 2002 ata o 31 de decembro do mesmo ano.</p>
<p>Artigo 10º.-Remuneración anual.</p>
<p>Na segunda columna da táboa salarial anexa detállanse os salarios no seu cómputo anual, en función da xornada efectiva pactada no presente convenio.</p>
<p>Artigo 11º.-Gratificacións extraordinarias e participación en beneficios.</p>
<p>Os traballadores ó servicio da empresa afectada por este convenio percibirán tres gratificacións extraordinarias cada un: unha no mes de xuño, outra no mes de setembro, e a terceira no mes de Nadal. O importe de cada unha delas será dunha mensualidade de salario e aboaráse o día 15 dos meses que correspondan.</p>
<p>Así mesmo, e en concepto de participación en beneficios, os traballadores percibirán outra paga máis no mes de marzo de cada ano, calculada de igual xeito que as anteriores, e será aboada o día 15 do mes.</p>
<p>Os períodos de cómputo de devengo das pagas extraordinarias será o seguinte:</p>
<p>Marzo: do 1 de xaneiro ó 31 de nadal do ano anterior.</p>
<p>Xuño: do 1 de xullo do ano anterior ó 30 de xuño do presente ano.</p>
<p>Setembro: do 1 de setembro do ano anterior ó 31 de agosto do presente ano.</p>
<p>Nadal: do 1 de xaneiro ó 31 de nadal do presente ano.</p>
<p>O persoal que ingrese ou cese na empresa durante o transcurso do ano, percibirá as gratificacións extraordinarias e a participación en beneficios en proporción ó tempo traballado.</p>
<p>Artigo 12º.-Incapacidad temporal.</p>
<p>En calquera suposto de baixa por incapacidade temporal, a empresa estará obrigada a aboar ó traballador nesta situación o 100% do salario que lle corresponde no momento de producirse a baixa.</p>
<p>Capítulo VI</p>
<p>Conceptos extrasalariales</p>
<p>Artigo 13º.-Axudas de custo e desprazamentos.</p>
<p>As axudas de custo para o persoal que, en razón dos métodos de organización da empresa, deba efectuar saídas fóra do municipio no que estea establecido o centro de traballo, quedan establecidas da seguinte maneira:</p>
<p>-Axuda de custo completa sen pernocta: fíxase na contía de 30,05 euros, para tódalas categorías.</p>
<p>-Media axuda de custo sen pernocta: fíxase na contía de 12,02 euros, igualmente para tódalas categorías.</p>
<p>Nos desprazamentos que se efectúen en coche propio, tanto dentro como fóra do municipio, aboaranse 0,17 euros por quilómetro.</p>
<p>Artigo 14º.-Seguro de accidentes.</p>
<p>A empresa afectada por este convenio subscribirá pólizas de seguro colectivo a favor dos seus traballadores. Este seguro cubrirá como mínimo as seguintes garantías:</p>
<p>-Morte ou invalidez total: 15.025,30 euros.</p>
<p>-Invalidez absoluta ou gran invalidez: 24.040,48 euros.</p>
<p>Capítulo VII</p>
<p>Acordos sociais</p>
<p>Artigo 15º.-Ascensos.</p>
<p>A empresa regulada polo presente convenio ven obrigada a dispoñer nos seus cadros de persoal, como mínimo dun número de oficiais de primeira igual ó vinte por cento do cadro de persoal total de oficiais.</p>
<p>A elección dos novos oficiais de primeira é facultade exclusiva do empresario.</p>
<p>Capítulo VIII</p>
<p>Acción sindical</p>
<p>Artigo 16º.-Dereitos sindicais.</p>
<p>En todo o que atinxe ós aspectos sindicais dentro e fóra da empresa, rexerá o que sobre esta materia dispón o vixente texto refundido da Lei de Estatuto dos traballadores e a Lei orgánica 11/1985, do 2 de agosto, de liberdade sindical.</p>
<p>Artigo 17º.-Revisións médicas.</p>
<p>A empresa estará obrigada a solicitar do gabinete técnico provincial de Servicio Social de Hixiene e Seguridade no Traballo de Rande, ou a mutua patronal que cubra o risco de accidentes de traballo, un recoñecemento médico anual para todo o persoal.</p>
<p>O tempo empregado para o mencionado recoñecemento será aboado pola empresa.</p>
<p>Artigo 18º.-Prevención de riscos laborais.</p>
<p>Aplicarase a lexislación vixente.</p>
<p>Capítulo IX</p>
<p>Cómputos e vinculación</p>
<p>Artigo 19º.-Compensación e absorción.</p>
<p>As condicións pactadas neste convenio formarán un todo orgánico e indivisible e, polo tanto, absorberán e compensarán no seu conxunto as melloras de calquera tipo que viñera anteriormente satisfacendo a empresa, ben sexa por imperativo legal, convenio colectivo, etc.</p>
<p>Artigo 20º.-Vinculación á totalidade.</p>
<p>Como se di no artigo anterior, as condicións establecidas no presente convenio e pactadas polas partes deliberadoras do mesmo, forman un todo orgánico e indivisible.</p>
<p>No suposto de que a autoridade laboral ou xurisdicción competente, co exercicio das súas facultades, declarase nulo total ou parcialmente algún artigo, quedará o presente convenio invalidado na súa totalidade levándose a cabo unha nova negociación.</p>
<p>Disposición adicional</p>
<p>A comisión deliberatoria de convenio acorda publicalo en galego.</p>
<p>Ó non establecido de maneira expresa no presente convenio aplicarase o texto refundido da Lei do Estatuto dos traballadores e demais lexislación vixente.</p>
<p>Partes negociadoras.</p>
<p>-Pola representación empresarial:</p>
<p>León Barros Suárez.</p>
<p>-Pola representación social:</p>
<p>Ricardo Fernández Segurana.</p>
<p>Táboa salarial 2002</p>
<table><tbody><tr><td></td></tr>
<tr><td>CATEGORIAS</td><td>MENSUAL</td><td>ANUAL</td></tr>
<tr><td></td></tr>
</tbody></table>
<table><tbody><tr><td>XERENTE</td><td>2715,03</td><td>43440,48</td></tr>
<tr><td></td></tr>
<tr><td>XEFE DEPARTAMENTO</td><td>1809,77</td><td>28956,32</td></tr>
<tr><td></td></tr>
<tr><td>XEFE 1ª ADMINISTRATIVO</td><td>1433,26</td><td>22932,16</td></tr>
<tr><td></td></tr>
<tr><td>XEFE 2ª ADMINISTRATIVO</td><td>1384,79</td><td>22156,64</td></tr>
<tr><td></td></tr>
<tr><td>OFICIAL 1ª ADMINISTRATIVO</td><td>1270,77</td><td>20332,32</td></tr>
<tr><td></td></tr>
<tr><td>OFICIAL 2ª ADMINISTRATIVO DE 9 ANOS</td><td>1216,37</td><td>19461,92</td></tr>
<tr><td></td></tr>
<tr><td>OFICIAL 2ª ADMINISTRATIVO DE 6 ANOS</td><td>959,28</td><td>15348,48</td></tr>
<tr><td></td></tr>
<tr><td>OFICIAL 2ª ADMINISTRATIVO DE 3 ANOS</td><td>872,07</td><td>13953,12</td></tr>
<tr><td></td></tr>
<tr><td>OFICIAL 2ª ADMINISTRATIVO</td><td>792,79</td><td>12684,64</td></tr>
<tr><td></td></tr>
<tr><td>AUX. ADMINISTRATIVO DE 9 ANOS</td><td>720,72</td><td>11531,52</td></tr>
<tr><td></td></tr>
<tr><td>AUX. ADMINISTRATIVO DE 6 ANOS</td><td>655,20</td><td>10483,20</td></tr>
<tr><td></td></tr>
<tr><td>AUX. ADMINISTRATIVO DE 3 ANOS</td><td>595,64</td><td>9530,24</td></tr>
<tr><td></td></tr>
<tr><td>AUX. ADMINISTRATIVO</td><td>541,49</td><td>8663,84</td></tr>
<tr><td></td></tr>
<tr><td>ORDENANZA</td><td>541,49</td><td>8663,84</td></tr>
<tr><td></td></tr>
<tr><td>ASPIRANTE MENOR DE 18 ANOS</td><td>S.M.I.</td><td>S.M.I.</td></tr>
<tr><td></td></tr>
<tr><td>PERSOAL DE LIMPEZA</td><td>541,49</td><td>8663,84</td></tr>
<tr><td></td></tr></tbody></table>

