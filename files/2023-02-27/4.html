---
date: '2023-02-27'
id: G0426-240223-0001
page: 15649
number: 40
agency: Consellería do Medio Rural
section: III. Outras disposicións.
title: >-
  ORDE do 23 de febreiro de 2023 pola que se modifica a Orde do 29 de decembro
  de 2022 pola que se establecen as bases reguladoras das axudas para a creación
  de empresas para as persoas agricultoras mozas, financiadas co Instrumento de
  recuperación da Unión Europea (EURI), para o apoio aos investimentos nas
  explotacións agrícolas e para a creación de empresas para o desenvolvemento de
  pequenas explotacións, cofinanciadas co Fondo Europeo Agrícola de
  Desenvolvemento Rural (Feader) no marco do PDR de Galicia 2014-2020, e se
  convocan para o ano 2023 (códigos de procedemento MR404A, MR405A e MR405B).
range: Orde
url: >-
  https://www.xunta.gal/dog/Publicados/2023/20230227/AnuncioG0426-240223-0001_gl.html
---
<p>O día 26 de xaneiro de 2023 publicouse no <em>Diario Oficial de Galicia</em> núm. 18 a Orde do 29 de decembro de 2022 pola que se establecen as bases reguladoras das axudas para a creación de empresas para as persoas agricultoras mozas, financiadas co Instrumento de recuperación da Unión Europea (EURI), para o apoio aos investimentos nas explotacións agrícolas e para a creación de empresas para o desenvolvemento de pequenas explotacións, cofinanciadas co Fondo Europeo Agrícola de Desenvolvemento Rural (Feader) no marco do PDR de Galicia 2014-2020, e se convocan para o ano 2023 (códigos de procedemento MR404A, MR405A e MR405B).</p>
    <p>O artigo 21 da dita orde establece que o prazo de presentación de solicitudes será dun mes, que se contará desde o día seguinte ao da publicación da orde no <em>Diario Oficial de Galicia</em>.</p>
    <p>O número de solicitudes recibidas ata a data ao abeiro desta orde permite prever que non se alcanzará a contía máxima das axudas previstas e que unha ampliación do prazo de solicitudes non prexudica os dereitos de terceiros.</p>
    <p>En consecuencia, de conformidade co previsto no artigo 30.1.3 do Estatuto de autonomía de Galicia e no uso das facultades que me confire a Lei 9/2007, do 13 de xuño, de subvencións de Galicia, e no uso das competencias que me confire a Lei 1/1983, do 22 de febreiro, de normas reguladoras da Xunta e da súa Presidencia,</p>
    <h2>DISPOÑO:</h2>
    <p>Artigo único. <em>Modificación da Orde do 29 de decembro de 2022 pola que se establecen as bases reguladoras das axudas para a creación de empresas para as persoas agricultoras mozas, financiadas co Instrumento de recuperación da Unión Europea (EURI), para o apoio aos investimentos nas explotacións agrícolas e para a creación de empresas para o desenvolvemento de pequenas explotacións, cofinanciadas co Fondo Europeo Agrícola de Desenvolvemento Rural (Feader) no marco do PDR de Galicia 2014-2020, e se convocan para o ano 2023 (códigos de procedemento MR404A, MR405A e MR405B)</em></p>
    <p>A Orde do 29 de decembro de 2022 pola que se establecen as bases reguladoras das axudas para a creación de empresas para as persoas agricultoras mozas, financiadas co Instrumento de recuperación da Unión Europea (EURI), para o apoio aos investimentos nas explotacións agrícolas e para a creación de empresas para o desenvolvemento de pequenas explotacións, cofinanciadas co Fondo Europeo Agrícola de Desenvolvemento Rural (Feader) no marco do PDR de Galicia 2014-2020, e se convocan para o ano 2023 (códigos de procedemento MR404A, MR405A e MR405B), queda redactada como segue:</p>
    <p>Un. Modifícase o artigo 21, que queda redactado como segue:</p>
    <p>Artigo 21. <em>Prazo de presentación de solicitudes</em></p>
    <p>«O prazo de presentación de solicitudes contarase desde o día seguinte ao da publicación da orde no <em>Diario Oficial de Galicia</em> ata o 27 de marzo de 2023. Unha vez finalizado o prazo de solicitude e antes da aprobación, non se admitirán cambios no referente aos investimentos ou aos criterios de prioridade.</p>
    <p>As persoas solicitantes deberán ter en conta que, mentres non adquiran a condición de beneficiarias coa aprobación da axuda, non poderán transferir a solicitude a outra persoa física ou xurídica aínda no caso de que esta cumpra os requisitos e asuma os compromisos. Exceptúase o cambio de personalidade xurídica cando esta non implique ningún cambio na participación ou composición da persoa solicitante».</p>
    <p>Dous. Modifícanse os puntos 1 e 3 do artigo 31, que quedan redactados como segue:</p>
    <p>«1. Ser titular dunha explotación agraria inscrita a nome do solicitante da axuda, polo menos cunha antigüidade dun ano no Rexistro de Explotacións Agrarias de Galicia, de acordo co Decreto 200/2012, do 4 de outubro, polo que se regula o Rexistro de Explotacións Agrarias de Galicia, excepto para as persoas mozas que soliciten nesta mesma convocatoria a axuda para a creación de empresas para as persoas agricultoras mozas, ou que se produza unha fusión entre diferentes explotacións».</p>
    <p>«3. Posuír a capacitación profesional suficiente no momento da solicitude, o cal se acreditará segundo se establece no Decreto 200/2012, polo que se regula o Rexistro de Explotacións Agrarias de Galicia, agás no caso de primeira instalación nesta mesma convocatoria.</p>
    <p>As persoas xurídicas deberán acreditar que polo menos o 50 % das persoas socias posúe a capacitación suficiente. Tamén se poderá considerar cumprido pola persoa xurídica que poida demostrar que, polo menos 3 dos últimos 5 anos ata a data de apertura do prazo de solicitudes, tivo contratada de forma continua unha persoa física que cumpre a condición de capacitación profesional».</p>
    <p>Tres. Modifícanse as seguintes claves e módulos do anexo VI, que quedan redactados como segue:</p>
    <table>
     <tbody>
      <tr>
       <td>8017</td>
       <td>Ud. tractor (por cv)</td>
       <td>0,00003654684×4-0,034899559146×3+10,304483869926×2-439,51801413899×+17528,952104515</td>
      </tr>
      <tr>
       <td>8018</td>
       <td>Ud fresadora/rotocultor (largo traballo, en m)</td>
       <td>1414,5×4-21219×3+111454×2-233064×+169577</td>
      </tr>
      <tr>
       <td>8031</td>
       <td>Ud. fertilizadora (por litros)</td>
       <td>0,000000000476×4-0,00000383208×3+0,009740613376×2-5,528874386238×+2594,13930205499</td>
      </tr>
      <tr>
       <td>8045</td>
       <td>Ud. pulverizador (por litros)</td>
       <td>1316,6e0,0013x</td>
      </tr>
      <tr>
       <td>8061</td>
       <td>Ud. anciño fileirador (por largo de traballo, metros)</td>
       <td>-1,89194×4+77,026×3-941,49×2+6086,9×-8574,1</td>
      </tr>
      <tr>
       <td>8222</td>
       <td>Ud. cisterna xurro (en miles de litros)</td>
       <td>1579,7×1,1125</td>
      </tr>
     </tbody>
    </table>
    <p>Disposición derradeira única. <em>Entrada en vigor</em></p>
    <p>Esta orde entrará en vigor o mesmo día da súa publicación no <em>Diario Oficial de Galicia</em>.</p>
    <p>Santiago de Compostela, 23 de febreiro de 2023</p>
    <footer><p>José González Vázquez<br>Conselleiro do Medio Rural</p></footer>

