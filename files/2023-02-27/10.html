---
date: '2023-02-27'
id: O90-200223-0001
page: 15673
number: 40
agency: Axencia Galega de Desenvolvemento Rural
section: IV. Oposicións e concursos.
title: >-
  RESOLUCIÓN do 17 de febreiro de 2023 pola que se nomea a Comisión de Selección
  do proceso selectivo extraordinario de estabilización derivado da Lei 20/2021,
  do 28 de decembro.
range: Resolución
url: >-
  https://www.xunta.gal/dog/Publicados/2023/20230227/AnuncioO90-200223-0001_gl.html
---
<p>Mediante a Resolución do 29 de decembro de 2022, a directora xeral da Axencia Galega de Desenvolvemento Rural convocou o proceso selectivo extraordinario de estabilización derivado da Lei 20/2021, do 28 de decembro, pola quenda de acceso libre e mediante o sistema de concurso, para o ingreso nas categorías de técnico/a de contabilidade, técnico/a de plans e estudos, técnico/a superior de estudos, oficial/a administrativo/a, programador/a (técnico/a informático/a) e condutor/a ordenanza, grupos I, III e IV da Agader.</p>
    <p>A epígrafe IV.I da dita resolución dispón que a Comisión de Selección do proceso selectivo será nomeada mediante resolución da Dirección da Axencia Galega de Desenvolvemento Rural que se publicará no DOG. Así mesmo, establece que a súa composición virá determinada polo previsto no artigo 59 da LEPG, no artigo 60 do TRLEBEP e no artigo 48 do Decreto lexislativo 2/2015, do 12 de febreiro, polo que se aproba o texto refundido das disposicións legais da Comunidade Autónoma de Galicia en materia de igualdade, e no Decreto 95/1991, do 20 de marzo, polo que se aproba o Regulamento de selección de persoal da Administración da Comunidade Autónoma de Galicia.</p>
    <p>Tendo en conta o anterior, </p>
    <h2>RESOLVO:</h2>
    <p>Nomear como membros da Comisión de Selección do proceso selectivo extraordinario de estabilización derivado da Lei 20/2021, do 28 de decembro, pola quenda de acceso libre e mediante o sistema de concurso, para o ingreso nas categorías de técnico/a de contabilidade, técnico/a de plans e estudos, técnico/a superior de estudos, oficial/a administrativo/a, programador/a (técnico/a informático/a) e condutor/a ordenanza, grupos I, III e IV da Axencia Galega de Desenvolvemento Rural, as seguintes persoas:</p>
    <p>– Presidente: José Sanlés López.</p>
    <p>– Secretaria: Pilar Domínguez Prieto.</p>
    <p>– Vogais:</p>
    <p>Juan José Martínez Piñeiro.</p>
    <p>Cristina Zolle Fernández.</p>
    <p> José Miguel Curiel Cepeda.</p>
    <p>Santiago de Compostela, 17 de febreiro de 2023</p>
    <footer><p>Inés Santé Riveira<br>Directora xeral da Axencia Galega de Desenvolvemento Rural</p></footer>

