---
date: '2002-08-30'
id: 101D2
page: 12
number: 167
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 17 de xullo de 2002, da Delegación Provincial da Coruña, pola
  que se sinala a data para os pagamentos do prezo xusto por expropiación e
  imposición de servidumes de paso da instalación eléctrica que se cita.
  (Expediente 45/1998).
range: Resolución
url: 'https://www.xunta.gal/dog/Publicados/2002/20020830/Anuncio101D2_gl.html'
---
<p>De conformidade co disposto nos artigos 48.1º da Lei de expropiación forzosa, do 16 de decembro de</p>
<p>1954, e 48.2º, 49, 50 e 51 do seu regulamento, do 26 de abril de 1957, esta delegación</p>
<p>ACORDA:</p>
<p>Sinala-lo día 12 de setembro de 2002, a partir das 11 horas, para que o pagador da entidade beneficiaria Unión Fenosa Distribución, S.A. proceda nas oficinas da Casa do Concello do Pino, ós pagamentos do prezo xusto e xuros, por expropiación e imposición de servidumes de paso da liña eléctrica aérea a 15/20 kV, C.T. e R.B.T. no lugar de Ramil-Ferreiros (expediente 45/1998), ós interesados propostos como titulares dos predios afectados, ós que se lles dirixirá notificación individual para o efecto.</p>
<p>Esta publicación realízase igualmente para os efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación e, así, dirixir ó Ministerio Fiscal as dilixencias que se produzan destes, de conformidade co artigo 5 da citada Lei de expropiación forzosa.</p>
<p>A Coruña, 17 de xullo de 2002.</p>
<p>Jesús Espada Martínez</p>
<p>Delegado provincial da Coruña</p>

