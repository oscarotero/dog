---
date: '2002-08-30'
id: 1018A
page: 12
number: 167
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 26 de xullo de 2002 pola que se autoriza o centro privado Esclavas del
  Sagrado Corazón de Jesús da Coruña para imparti-las ensinanzas correspondentes
  ós niveis I, II e III, modalidade presencial, da educación básica de adultos
  en quenda de tarde-noite.
range: Orde
url: 'https://www.xunta.gal/dog/Publicados/2002/20020830/Anuncio1018A_gl.html'
---
<p>Visto o expediente sobre autorización para imparti-las ensinanzas correspondentes ós niveis I, II e III, modalidade presencial, da educación básica de adultos, en quenda de tarde-noite, no centro privado Esclavas del Sagrado Corazón de Jesús da Coruña; iniciado ó abeiro do artigo 5 do Decreto 133/1995, do 10 de maio (DOG do 22 de maio), sobre autorización de centros docentes privados para impartir ensinanzas de réxime xeral non universitarias e do punto primeiro.1 da Orde do 20 de setembro de 1995 (DOG do 15 de decembro), pola que se desenvolve o antedito decreto.</p>
<p>Considerando que o dito centro conta con autorización definitiva, por Orde do 29 de xaneiro de 1996 (DOG do 8 de marzo), para imparti-la educación secundaria obrigatoria.</p>
<p>A Consellería de Educación e Ordenación Universitaria, en virtude do establecido no artigo 14º do Decreto 88/1999, do 11 de marzo (DOG do 13 de abril), polo que se regula a ordenación xeral das ensinanzas de educación de persoas adultas e os requisitos mínimos dos centros e por proposta da Dirección Xeral de Centros e Inspección Educativa,</p>
<p>DISPÓN:</p>
<p>Autoriza-lo centro privado Esclavas del Sagrado Corazón de Jesús da Coruña para imparti-las ensinanzas correspondentes ós niveis I, II e III, modalidade presencial, da educación básica de adultos, en quenda de tarde-noite, segundo os datos que se relacionan no anexo da presente orde.</p>
<p>Contra a presente disposición, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo, no prazo de dous meses, perante o Tribunal Superior de Xustiza de Galicia.</p>
<p>Santiago de Compostela, 26 de xullo de 2002.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: A Coruña.</p>
<p>Concello: A Coruña.</p>
<p>Localidade: A Coruña.</p>
<p>Enderezo: Paseo de Ronda, 2.</p>
<p>Denominación: centro privado Esclavas del Sagrado Corazón de Jesús.</p>
<p>Código do centro: 15004770.</p>
<p>Titular: Esclavas del Sagrado Corazón de Jesús.</p>
<p>Composición resultante:</p>
<p>a) Centro de infantil: 5 unidades.</p>
<p>b) Centro de primaria: 12 unidades.</p>
<p>c) Centro de educación secundaria obrigatoria: 8 unidades.</p>
<p>d) Centro de bacharelato: 4 unidades.</p>
<p>e) Centro de educación básica de adultos (quenda de tarde-noite):</p>
<p>Nivel I: 1 unidade.</p>
<p>Nivel II: 1 unidade.</p>
<p>Nivel III: 2 unidades.</p>

