---
date: '2013-06-12'
id: G0164-050613-0002
page: 22242
number: 111
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  RESOLUCIÓN do 15 de maio de 2013, da Secretaría Xeral de Cultura, pola que se
  inscribe a Asociación Cultural Camiño de Santiago de Tras Deza no Rexistro de
  Entidades de Promoción do Camiño de Santiago.
range: Resolución
url: >-
  https://www.xunta.gal/dog/Publicados/2013/20130612/AnuncioG0164-050613-0002_gl.html
---
<p>Feitos.</p>
    <p>A Asociación Cultural Camiño de Santiago de Tras Deza presenta una solicitude de inscrición no Rexistro de Entidades de Promoción do Camiño de Santiago o día 4 de febreiro de 2013.</p>
    <p>A solicitude foi presentada segundo o modelo que figura como anexo I do Decreto 45/2001, de refundición da normativa en materia do Camiño de Santiago (DOG nº 36, do 20 de febreiro), modificado polo Decreto 209/2002, do 13 de xuño (DOG nº 121, do 25 de xuño), e con ela foi achegada a documentación pertinente segundo o artigo 26 do citado decreto.</p>
    <p>Fundamentos de dereito.</p>
    <p>É de aplicación especificamente ao procedemento a seguinte normativa:</p>
    <p>• Decreto 4/2013, do 10 de xaneiro, polo que se establece a estrutura orgánica da Consellería de Cultura, Educación e Ordenación Universitaria.</p>
    <p>• Decreto 45/2001, do 1 de febreiro, de refundición da normativa en materia do Camiño de Santiago, modificado polo Decreto 209/2002, do 13 de xuño.</p>
    <p>O artigo 23 deste último decreto regula que «para a súa inscrición no rexistro as entidades solicitantes deberán ter como finalidade, expresa e prioritariamente reflectida nos seus estatutos, a recuperación, conservación e promoción do Camiño de Santiago, así como a difusión da cultura derivada deste».</p>
    <p>O xefe do Servizo de Protección e Fomento da Dirección Xeral do Patrimonio Cultural emite un informe o día 14 de maio de 2013 sobre a solicitude en que se constata que a Asociación Cultural Camiño de Santiago de Tras Deza persegue os obxectivos fixados no decreto.</p>
    <p>A solicitude presentada cumpre as normas establecidas no citado Decreto 45/2001, do 1 de febreiro. Por iso, resolvo que a Asociación Cultural Camiño de Santiago de Tras Deza quede inscrita no Rexistro de Entidades de Promoción do Camiño de Santiago co número 200.</p>
    <p>Santiago de Compostela, 15 de maio de 2013</p>
    <footer><p>P.D. (Orde do 25.1.2012; DOG do 8 de febreiro)<br>Anxo Manuel Lorenzo Suárez<br>Secretario xeral de Cultura</p></footer>

