---
date: '2013-03-27'
id: CA04-250213-0008
page: 9292
number: 61
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 18 de febreiro de 2013, da Xefatura Territorial da Coruña, pola
  que se autoriza e se aproba o proxecto de execución dunha instalación
  eléctrica no concello do Pino (expediente IN407A 2012/30).
range: Resolución
url: >-
  https://www.xunta.gal/dog/Publicados/2013/20130327/AnuncioCA04-250213-0008_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: UDESA.</p>
    <p>Domicilio social: rúa José Ángel Valente, 17, baixo, local 62, 15706 Santiago de Compostela.</p>
    <p>Denominación: centro de seccionamento e manobra Figueroa.</p>
    <p>Situación: concello do Pino.</p>
    <p>Características técnicas: </p>
    <p>– Centro de seccionamento e manobra Figueroa en caseta de obra civil, con catro celas de liña a pé de apoio existente de tipo C 14/3.000, onde se realizarán catro pasos aerosubterráneos. </p>
    <p>– Liña eléctrica de media tensión subterránea a CS Figueroa (LMT Amarelle-Figueroa, expediente 144/2001) a 20 kV, cunha lonxitude de 19 m, con inicio no paso aéreo a subterráneo que se realizará no apoio existente s/n de tipo C-14/3.000 da LMT Amarelle-Figueroa (expediente 144/2001), condutor tipo RHZ1-2OL-12/20 kV-3(1×240Al) e final en cela de liña que se instalará no centro de seccionamento Figueroa proxectado. </p>
    <p>– Liña eléctrica de media tensión subterránea Figueroa-Santiso (expediente 206/2001) a 20 kV, cunha lonxitude de 16 m, con inicio en cela de liña que se instalará no centro de seccionamento Figueroa proxectado, condutor tipo RHZ1-2OL-12/20 kV-3(1×240 Al) e final no paso de subterráneo a aéreo que se realizará no apoio existente de tipo C-14/3.000 da LMT Figueroa-Santiso (expediente 206/2001). </p>
    <p>– Liña eléctrica de media tensión subterránea Figueroa-A Rúa (expediente 387/2003) a 20 kV, cunha lonxitude de 18 m, con inicio en cela de liña que se instalará no centro de seccionamento Figueroa proxectado, condutor tipo RHZ1-2OL-12/20 kV-3(1×240 Al) e final no paso de subterráneo a aéreo que se realizará no apoio existente de tipo C-14/3.000 da LMT Figueroa-A Rúa (expediente 387/2003).</p>
    <p>– Liña eléctrica de media tensión subterránea Figueroa-Millares (expediente 7964) a 20 kV cunha lonxitude de 15 m, con inicio en cela de liña que se instalará no centro de seccionamento Figueroa proxectado, condutor tipo RHZ1-2OL-12/20 kV-3(1×240 Al) e final no paso de subterráneo a aéreo que se realizará no apoio existente de tipo C-14/3000 de LMT Figueroa-Millares (expediente 7964).</p>
    <p>Cumpridos os trámites ordenados na Lei 54/1997, do 27 de novembro (BOE nº 285), do sector eléctrico, e no título VII, capítulo II do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da devandita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>A instalación executarase nun prazo non superior a un ano, contado a partir da data desta resolución.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>A Coruña, 18 de febreiro de 2013</p>
    <footer><p>Susana Vázquez Romero<br>Xefa territorial da Coruña</p></footer>

