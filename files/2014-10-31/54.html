---
date: '2014-10-31'
id: C3Q2-131014-0001
page: 46133
number: 209
agency: Instituto Galego da Vivenda e Solo
section: VI. Anuncios. a) Administración autonómica.
title: >-
  RESOLUCIÓN do 3 de outubro de 2014 pola que se anuncia a licitación, polo
  procedemento aberto e trámite ordinario, dun precontrato privado de seguro
  para faltas de pagamento e defensa xurídica, polo que se fixan as condicións
  nas cales o adxudicatario terá a obriga de concertar o seguro correspondente
  coas persoas beneficiarias do programa Aluga (expediente IGVS04-14).
range: Resolución
url: >-
  https://www.xunta.gal/dog/Publicados/2014/20141031/AnuncioC3Q2-131014-0001_gl.html
---
<p>1. Entidade adxudicadora.</p>
    <p>Instituto Galego da Vivenda e Solo (IGVS).</p>
    <p>2. Obxecto do contrato.</p>
    <p>a) Descrición do obxecto: precontrato privado de seguro para faltas de pagamento e defensa xurídica, polo que se fixan as condicións nas cales o adxudicatario terá a obriga de concertar o seguro correspondente coas persoas beneficiarias do programa Aluga.</p>
    <p>b) Prazo de execución: dous anos.</p>
    <p>3. Tramitación, procedemento e forma de adxudicación.</p>
    <p>a) Tramitación: ordinaria.</p>
    <p>b) Procedemento: aberto.</p>
    <p>c) Forma: multicriterio.</p>
    <p>4. Orzamento base de licitación.</p>
    <p>O orzamento de licitación é de 109.116,00 €. Deste precontrato non derivan obrigas económicas para o IGVS.</p>
    <p>5. Garantías.</p>
    <p>a) Provisional: non se exixe.</p>
    <p>b) Definitiva: 5 % do importe de adxudicación (IVE excluído).</p>
    <p>6. Requisitos específicos do contratista.</p>
    <p>A proba da solvencia económica e financeira e a técnica ou profesional efectuarase polos medios precisados no prego de cláusulas administrativas particulares. </p>
    <p>7. Obtención de documentación.</p>
    <p>– Os pregos de cláusulas administrativas particulares e prescricións técnicas polos cales se deberá rexer a contratación poderán recollerse durante o prazo de presentación de proposicións no Servizo de Contratación na sede central do Instituto Galego da Vivenda e Solo (polígono das Fontiñas. Área Central, s/n, Santiago de Compostela), e consultarse na páxina da internet:</p>
    <p>• http://www.contratosdegalicia.es/resultado.jsp?N=21304</p>
    <p>– Tamén no perfil do contratante:</p>
    <p>• http://igvs.xunta.es/web/igvs/329</p>
    <p>8. Presentación das ofertas.</p>
    <p>As proposicións, que se axustarán ao modelo que se inclúe no correspondente prego de cláusulas administrativas particulares, presentaranse no rexistro da sede dos servizos centrais do Instituto Galego da Vivenda e Solo (polígono das Fontiñas, Área Central, s/n, Santiago de Compostela), antes das 14.00 horas do décimo quinto (15) día natural a partir do seguinte ao da publicación desta resolución no Diario Oficial de Galicia. De coincidir ese día en sábado ou festivo, o prazo para a presentación de propostas rematará o primeiro día hábil seguinte.</p>
    <p>Cando a proposición se envíe por correo, o licitador deberá xustificar a data de imposición do envío na oficina de Correos e anunciarlle ao órgano de contratación a remisión da dita oferta mediante telegrama ou fax (nº 981 54 16 00) no mesmo día.</p>
    <p>9. Posibilidade de variantes.</p>
    <p>Non se admiten.</p>
    <p>10. Apertura das ofertas.</p>
    <p>O acto público de apertura do sobre B (documentación relativa a criterios non avaliables de forma automática) terá lugar no salón de actos da sede dos servizos centrais do Instituto Galego da Vivenda e Solo, ás dez (10.00) horas, nun prazo non superior a 7 días contados desde a apertura da documentación administrativa, que será anunciada no perfil do contratante.</p>
    <p>O acto público de apertura do sobre C (documentación relativa a criterios avaliables de forma automática) terá lugar no salón de actos da sede dos servizos centrais do Instituto Galego da Vivenda e Solo, ás dez (10.00) horas da data que será anunciada, con tres días hábiles de antelación á súa realización, no perfil do contratante.</p>
    <p>11. Gasto do anuncio.</p>
    <p>O importe do anuncio será por conta do adxudicatario.</p>
    <p>Santiago de Compostela, 3 de outubro de 2014</p>
    <footer><p>Heriberto García Porto<br>Director xeral do Instituto Galego da Vivenda e Solo</p></footer>

