---
date: '1995-05-18'
id: E092
page: 3679
number: 94
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 8 de maio de 1995, da Secretaría Xeral da Consellería de
  Agricultura, Gandería e Montes, pola que se anuncia a licitación, polo sistema
  de concurso público, da subministración de 12 sementais bovinos de raza
  frisona, en tres lotes de 4 animais cada un.
range: Resolución
url: 'https://www.xunta.gal/dog/Publicados/1995/19950518/AnuncioE092_gl.html'
---
<p>A Secretaría Xeral da Consellería de Agricultura, Gandería e Montes resolveu convoca-la seguinte licitación polo sistema de concurso:</p>
<p>Obxecto: contratación da subministración por concurso público consistente na adquisición de doce sementais bovinos de raza frisona e liña Holstein, divididos en tres lotes de 4 animais cada un, de acordo cos proxectos e pregos aprobados para iso.</p>
<p>Orzamento de licitación: trinta e nove millóns de pesetas (39.000.000 de ptas.).</p>
<p>Fianza provisional: duascentas sesenta mil pesetas por cada lote ó que se licite (260.000 ptas.).</p>
<p>Fianza definitiva: cincocentas vinte mil pesetas por cada lote adxudicado (520.000 ptas.).</p>
<p>Exposición dos pregos: o prego de cláusulas administrativas particulares así como o de prescricións técnicas estarán á disposición dos licitadores para o seu examen durante o prazo de presentación de ofertas, os días e horas hábiles de oficina, na Direc</p>
<p>ción Xeral de Producción Agropecuaria e Industrias Agroalimentarias (edificio administrativo, s/n, San Caetano, Santiago de Compostela).</p>
<p>Modelo de proposición: a proposición económica formularase estrictamente conforme o modelo que figura no prego de cláusulas administrativas particulares.</p>
<p>Presentación e apertura de proposicións: as ofertas deberán presentarse no rexistro xeral da Consellería de Agricultura, Gandería e Montes (edificio administrativo, s/n, San Caetano, Santiago de Compostela), o en calquera das vías admitidas pola vixente Lei de procedemento administrativo común, antes das 14 horas do día 20 de xuño de 1995.</p>
<p>A apertura de proposicións terá lugar en acto público nos locais da Secretaría Xeral da Consellería de Agricultura, Gandería e Montes (San Caetano, Santiago de Compostela), ás 12 horas do día 26 de xuño de 1995.</p>
<p>Gastos de publicación: serán por conta dos adxudicatarios.</p>
<p>Santiago de Compostela, 8 de maio de 1995.</p>
<p>P.D. (Orde 13-12-1993)</p>
<p>Antonio Luis Rosón Pérez</p>
<p>Secretario xeral da Consellería de Agricultura, Gandería e Montes</p>

