---
date: '1995-05-18'
id: E09A
page: 3681
number: 94
agency: CONCELLO DE CELANOVA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1995/19950518/AnuncioE09A_gl.html'
---
<p>O Pleno da Corporación, na sesión do 9 de maio de 1995, acordou convocar concurso, por tramitación urxente, para a concesión administrativa da xestión do servicio público do matadoiro comarcal de Celanova, sito en Veiga Pequena-Barxa.</p>
<p>Con esta finalidade, publícase un extracto do prego de condicións que rexerá o devandito concurso, facendo constar que o prego completo está a disposición dos interesados na secretaría municipal.</p>
<p>Obxecto do concurso: o Concello de Celanova convoca concurso que ten por obxecto a concesión administrativa da xestión do servicio público do matadoiro comarcal de Celanova, sito en Veiga Pequena-Barxa.</p>
<p>O servicio obxecto da concesión inclúe o sacrificio faenado do gando vacún, porcino, equino e lanar, así como o transporte.</p>
<p>Prazo de concesión: a concesión destes servicios será por un período de 10 anos contados a partir do día seguinte ó da sinatura do contrato, prorrogándose automaticamente por períodos de 5 anos, excepto no caso de que con 6 meses, como mínimo, de antelación ó final do prazo de contratación ou dalgunha das posibles prórrogas, algunha das partes manifeste á outra o propósito de rescindi-lo contrato á expiración do devandito prazo.</p>
<p>Canon: tendo en conta as características dos servicios que se contratan, establécese como canon mínimo o de 1 pta./kg canal, reservando para si o Concello Pleno o dereito a efectuar libremente a adxudicación avaliando no seu conxunto as condicións ofertadas polos licitadores e, polo tanto, sen necesidade de aterse á oferta económica máis alta, incluso a declaralo deserto.</p>
<p>Tarifas a percibir: os concursantes deberán xuntar proposta de tarifas de prezos, con fixación exacta de contías, referidas ós extremos que constan na base 18 j).</p>
<p>As tarifas a cargo do usuario, que percibirá como retribución o concesionario, serán aprobadas polo Pleno da Corporación; as devanditas tarifas modificaranse anualmente como mínimo de acordo co IPC.</p>
<p>Persoal: o concesionario obrígase a que o 50%, como mínimo, dos postos de traballo deste servicio se cubran con veciños do concello de Celanova.</p>
<p>Garantía: o adxudicatario deberá constituír no prazo dos dez días seguintes a aquel no que se lle notifique a adxudicación unha fianza definitiva por importe de oito millóns de pesetas (8.000.000 de ptas.), en metálico, aval bancario ou valores públicos, a que experimentará anualmente a variación porcentual que sufra o IPC, durante todo o prazo contractual e posibles prórrogas.</p>
<p>Proposición, documentos e prazo de presentación: o expediente deste concurso poderá ser examinado na secretaría do Concello de 9 a 13 horas, no prazo</p>
<p>de dez días hábiles, a partir do día seguinte ó da última publicación do anuncio deste concurso no BOP da provincia ou no DOG. Durante os devanditos días e horas poderanse entrega as proposicións, que irán en sobre pechado no que se incluirán os seguintes documentos:</p>
<p>a) Proposición conforme o modelo que se establece ó final deste edicto.</p>
<p>b) Acreditación de ter presentado garantía provisional.</p>
<p>c) Fotocopia de DNI do asinante da proposición.</p>
<p>d) Se o licitador é unha sociedade mercantil, escritura de constitución da mesma inscrita no Rexistro Mercantil.</p>
<p>e) Poder declarado bastante polo secretario no caso de que se actúe por representación ou por mandado doutra persoa fisica, entidade ou persoa xurídica.</p>
<p>f) Declaración na que o licitador manifeste baixo a súa responsabilidade que non se encontra comprendido en ningún dos casos de incapacidade e incompatibilidade dos artigos 4 e 5 do Regulamento de contratación das corporacións locais ou no artigo 9 da Lei de contratos do Estado.</p>
<p>g) Documentación que xustifique estar ó día do pago da contribución de impostos estatais e locais ou estar exento deles, así como das cotas da Seguridade Social.</p>
<p>h) Memoria explicativa na que necesariamente se deberán pronunciar sobre os datos seguintes:</p>
<p>-Posibles obras ou instalacións de mellora que realizará o concesionario e ó seu cargo, custo delas e período no que se executarán.</p>
<p>-Documentación que acredite a experiencia de traballo do licitador como empresario de matadoiros.</p>
<p>-Suxerencias ou modificacións que, sen entrar en contradicción co establecido, no prego, poidan mellorar a realización do servicio para a concesión do que se convoca o presente concurso.</p>
<p>-Alta no IAE no epígrafe que o autorice para realizar servicios do tipo que se contrata.</p>
<p>i) Plan detallado de organización e prestación do servicio.</p>
<p>j) Proposta de tarifas de prezos, con fixación exacta de contías, referidas ós extremos contidos na base 18.</p>
<p>Apertura de proposicións e adxudicación da concesión:</p>
<p>A mesa do concurso constituirase o día seguinte hábil ó de terminación do prazo de presentación de proposicións, conforme o determinado no artigo 33 do Regulamento de contratación das corporacións locais, en acto público, na Casa do Concello, a partir das 12 horas. Unha vez lidas as proposicións polo presidente, poderanse rexeita-las que non xunten toda a documentación esixida, así como as non axustadas ó modelo que poida producir dúbida racional</p>
<p>sobre a persoa do licitador, prezo ofrecido ou compromiso que non asumira.</p>
<p>Baremo:</p>
<p>O Pleno do Concello resolverá discrecionalmente o presente concurso, logo de dictame da comisión informativa municipal competente, aplicando os seguintes haremos:</p>
<p>1. Especialización, referencias técnicas e experiencia que se teña acreditada como empresario en explotacións da mesma índole do servicio obxecto do concurso. Valoración: 0 a 5 puntos.</p>
<p>2. Plan de organización e prestación do servicio proposto polo licitador. Valoración: 0 a 5 puntos.</p>
<p>3. Obras e instalacións non obrigatorias neste concurso e que mellorarían o servicio. Valoración: 0 a 5 puntos.</p>
<p>4. Por cánon. Valoración: 0 a 5 puntos.</p>
<p>5. Por tarifa de prezos. Valoración: 0 a 6 puntos.</p>
<p>6. Calquera tipo de garantía que se considere como contribución a unha mellor forma para a prestación do servicio, así como a posible participación, fixada porcentualmente, do concello nos beneficios da empresa. Valoración: de 0 a 5 puntos.</p>
<p>Modelo de proposición</p>
<p>D./Dacon domicilio en, en plena</p>
<p>posesión da súa capacidade xurídica e de obrar, en nome propio, ou en representación de.........., conforme acredito con........, informado do prego de condicións e demais documentos que constan no expediente do concurso convocado polo Concello de Celanova, para adxudica-la explotación do servicio de matadorio comarcal na parroquia de Barxa; DECLARO que non está incuso en ningunha das causas de incapacidade e incompatibilidade previstas nas normas vixentes que regulan a contratación nas administracións públicas e que se encontra ó día das súas obrigas tributarias e coa Seguridade Social; ACEPTA E SOMÉTESE expresamente ós pregos de condicións deste concurso e cantas obrigas del se deriven ós tirbunais de Celanova. Como canon de explotación, excluído o IVE, se é o caso, proponse o seguinte:......ptas. En Celanova,....de....de 1995 (Data e sinatura do licitador).</p>
<p>Celanova, 10 de maio de 1995.</p>
<p>O Alcalde</p>
<p>Rubricado</p>

