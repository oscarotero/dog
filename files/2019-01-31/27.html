---
date: '2019-01-31'
id: G2410-240119-0005
page: 6707
number: 22
agency: Xulgado do Social número 1 de Santiago de Compostela
section: V. Administración de xustiza.
title: EDICTO (citación interrogatorio e requirimento documental DOI 762/2018).
range: Edicto
url: >-
  https://www.xunta.gal/dog/Publicados/2019/20190131/AnuncioG2410-240119-0005_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que por providencia no día da data, no proceso seguido por instancia de Pilar Couselo Figueiras contra Lavandería Tintorería 2000, S.L., Carrial, S.C. e Yolanda Rial Enjo en reclamación por despedimento, rexistrado co número de despedimento obxectivo individual 762/2018, acordouse citar a Lavandería Tintorería 2000, S.L., en ignorado paradoiro, co fin de que compareza o día 5 de febreiro de 2019, ás 10.15 horas, na planta baixa, sala 1, edificio rúa Berlín, co fin de practicar a proba de interrogatorio de parte no seu representante legal, apercibíndolle que de non comparecer poderá ser tido por confeso na sentenza (artigo 91.2 da LXS).</p>
    <p>Para tal fin, faise saber que se se trata de persoa xurídica, o interrogatorio haberá de responderse polo seu representante en xuízo a condición de que interviñese nos feitos controvertidos. En caso contrario, tal circunstancia haberá de alegarse con suficiente antelación ao acto do xuízo, identificando a persoa que interveu en nome da entidade, para a súa citación ao xuízo. Se tal persoa non formase parte xa da entidade poderá solicitar cíteselle en calidade de testemuña. Apercibíndose de que, en caso de non cumprir o anteriormente sinalado ou non identificar á persoa interveniente nos feitos, iso se poderá considerar como resposta evasiva e terse por certos os feitos a que se refiran as preguntas.</p>
    <p>Así mesmo, acordouse requirir a Lavandería Tintorería 2000, S.L. para que achega no día e hora indicado os seguintes documentos: contratos de traballo da demandante desde o inicio da relación laboral; nóminas do último ano traballado pola demandante en devandito centro empresa; carta de despedimento ou comunicación de terminación de contrato; liquidación da actora e indemnización aboada a esta; relación nominal de traballadores da empresa do ano 2016 no devandito centro de traballo sito en r/ Pedregal, nº 6, 15220 Bertamiráns (Ames).</p>
    <p>Para ese efecto, indícaselle que se non comparece, se poderán ter por certos os feitos da demanda en que interviñese persoalmente e resultárenlle en todo ou en parte prexudiciais (artigo 91.2 da LXS).</p>
    <p>E para que sirva de citación a Lavandería Tintorería 2000, S.L., expídese a presente cédula para a súa publicación no Boletín Oficial da provincia e colocación no taboleiro de anuncios. </p>
    <p>Santiago de Compostela, 24 de xaneiro de 2019</p>
    <footer><p>A letrada da Administración de xustiza</p></footer>

