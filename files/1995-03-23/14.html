---
date: '1995-03-23'
id: C63E
page: 2
number: 58
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 22 de febreiro de 1995, da Delegación Provincial da Coruña, pola
  que se dispón a inscrición no rexistro e a publicación no Diario Oficial de
  Galicia do acordo da revisión salarial do convenio colectivo do sector do
  comercio de alimentación.
range: Resolución
url: 'https://www.xunta.gal/dog/Publicados/1995/19950323/AnuncioC63E_gl.html'
---
<p>Visto o expediente de revisión salarial do convenio colectivo do sector do comercio de alimentación, que tivo entrada nesta delegación provincial o día 16-2-1995, subscrito en representación da parte económica pola Asociación de Empresarios e da parte social pola Unión Xeral de Traballadores, Comisións Obreiras, Converxencia Intersindical Galega, Unión Sindical Obreira, de conformidade co disposto no xa citado corpo legal, artigo 90.2 e 3, da Lei 8/980, do 10 de marzo, do Estatuto dos traballadores, Real decreto 1.040/1981, do 22 de maio, sobre rexistro e depósito de convenios colectivos de traballo, e Real decreto 2.412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo desta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións laborais, Sección de Mediación, Arbitraxe e Conciliación (S.M.A.C.)</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 22 de febreiro de 1995.</p>
<p>Fernando Rodríguez Corcoba</p>
<p>Delegado provincial da Coruña</p>
<p>Acta da última sesión da comisión negociadora do convenio provincial do comercio de alimentación da provincia da Coruña.</p>
<p>Asistentes:</p>
<p>Representación sindical:</p>
<p>Pola U.X.T: Carmen Iglesias Almeida, Nieves Montes Patiño, Manuel Ferro González, Miguel Cajigal Fariña (asesor).</p>
<p>Por CC.OO.: Beatriz Carral Fernández, Manuela Pastor Reborido, Xosé Luis Varela López, Antonio Sánchez (asesor).</p>
<p>Por C.I.G.: Silo Castro Pérez, Mª Carmen Pedreira Ferreño, Salvador Cerqueiro Aradas.</p>
<p>Por U.S.O.: Mª Teresa Vázquez Novelle, Celso Domínguez Blanco.</p>
<p>Representación empresarial:</p>
<p>Javier García Ruiz (asesor), Antonio Domingo Tudó, Luis García Cabreros, Rafael Souto, Eduardo López, Antonio Tenreiro, Francisco Duarte.</p>
<p>Na cidade da Coruña, sendo as 17 horas do día 14 de febreiro de 1995, reúnense na sala A da AISS as persoas que arriba se relacionan, co obxecto de procederen á sinatura das táboas salariais do convenio colectivo do comercio de alimentación da provincia da Coruña.</p>
<p>1) Procédese á lectura e sinatura das táboas salariais, que figuran como anexo á presente acta, así como dos artigos que se actualizan do vixente convenio, e que se detallan a seguir:</p>
<p>Artigo 12: Plus de transporte.</p>
<p>Establécese o plus de transporte cunha cantidade de 6.484 pesetas mensuais para axudar a gastos de desprazamento aboados en 12 pagas.</p>
<p>Por razón da súa natureza non salarial, este plus non será absorbible nin compensable en ningún concepto.</p>
<p>Artigo 28: Condicións económicas.</p>
<p>Para o período comprendido entre o 1 de xaneiro de 1995 e o 31 de decembro de 1995, as táboas salariais increméntanse nun 3,75 por cento.</p>
<p>-O salario base e o valor do cuadrienio para cada categoría detállanse na táboa salarial anexa.</p>
<p>-O plus de transporte queda establecido en 6.484 ptas. mensuais, aboado en 12 pagas.</p>
<p>Artigo 29: Revisión salarial.</p>
<p>Establécese unha revisión salarial se o índice de prezos ó consumo (IPC) acumulado entre o 1 de xaneiro de 1995 e o 31 de decembro de 1995 se incrementa por riba do 3,75% e na contía da diferencia resultante.</p>
<p>2) Facúltase a Francisco Duarte Vázquez para a presentación da documentación desta negociación colectiva ante as autoridades administrativas correspondentes, para a súa publicación no Boletín Oficial da provincia.</p>
<p>3) A comisión de negociación acorda a publicación do novo texto do convenio en forma bilingüe: galego e castelán.</p>
<p>E non habendo máis asuntos que tratar, levántase a sesión sendo as 18 horas do día arriba indicado, de todo o cal dan fe os abaixo asinantes.</p>

