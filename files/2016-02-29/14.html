---
date: '2016-02-29'
id: G0007-090216-0001
page: 7560
number: 40
agency: Xulgado do Social número 3 de Santiago de Compostela
section: V. Administración de xustiza.
title: EDICTO (ETX 294/2015).
range: Edicto
url: >-
  https://www.xunta.gal/dog/Publicados/2016/20160229/AnuncioG0007-090216-0001_gl.html
---
<p>Susana Varela Amboage, secretaria xudicial do Xulgado do Social número 3 de Santiago de Compostela, fai saber que no procedemento execución de títulos xudiciais número 294/2015 deste xulgado do social, seguido por instancia de Lorena Isabel Agra Amado contra a empresa Gallega de Servicios Despiece, Reparto y Restauración, S.L., sobre reclamación de cantidade, se ditou auto e decreto con data do 4 de febreiro de 2016, cuxa parte dispositiva é do teor literal seguinte:</p>
    <p>Parte dispositiva do auto:</p>
    <p>«Resolución</p>
    <p>Declaro extinguida, con data da presente resolución, a relación laboral que unía a Lorena Isabel Agra Amado con Gallega de Servicios de Despiece, Reparto y Restauración, S.L., e condeno a dita empresa a lle aboar á executante 1.774,08 euros en concepto de indemnización e 12.337,12 euros en concepto de salarios de tramitación, sen prexuízo do desconto que efectúe a empresa, de ser o caso, do importe percibido pola parte executante en concepto de prestacións de desemprego.</p>
    <p>No caso de que non se cumpra a presente resolución, continuará a presente execución como pecuniaria polo importe total de 14.111,20 euros, máis 200 euros de honorarios do letrado da parte executante e 1.411,12 euros que se orzan para xuros e custas da execución, sen prexuízo da súa ulterior liquidación.</p>
    <p>Notifíquese a presente resolución ás partes e ao Fogasa e fágaselles saber que contra ela poden interpor recurso de reposición no prazo de tres días desde a súa notificación.</p>
    <p>Así o acordo, mando e asino.</p>
    <p>A maxistrada-xuíza»</p>
    <p>E a parte dispositiva do decreto:</p>
    <p>«Parte dispositiva</p>
    <p>Para dar efectividade ás medidas concretas solicitadas, acordo:</p>
    <p>– Dar traslado a Lorena Isabel Agra Amado e ao Fondo de Garantía Salarial co fin de que no prazo de quince días, poida designar a existencia de novos bens titularidade da executada. En caso contrario, declararase a súa insolvencia.</p>
    <p>Notifíquese ás partes e á executada por medio de edicto no DOG e fágaselles saber que, en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, de ser o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións intentadas neles sen efecto serán válidas ata que non sexan facilitados outros datos alternativos, e será carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similar, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación. Contra esta resolución cabe recurso directo de revisión, que se deberá interpor ante este órgano xudicial no prazo de tres días hábiles.</p>
    <p>Se o recorrente non ten a condición de traballador ou beneficiario do réxime público de seguridade social, deberá consignar a cantidade de 25 euros, en concepto de depósito para recorrer, na conta de consignacións deste Xulgado do Social número 3, aberta no Banco de Santander, conta nº 5076 0000 64 0294 15. Se o depósito se fai mediante transferencia bancaria, deberase depositar na conta número 00493569920005001274, e no campo “concepto” deberá indicar o número de conta “5076 0000 64 0294 15”. Se efectúa diversos pagamentos na mesma conta, deberá especificar un depósito por cada concepto, mesmo se obedecen a outros recursos da mesma ou distinta clase, indicando no campo de observacións a data da resolución impugnada utilizando o formato dd/mm/aaaa. Quedan exentos do seu aboamento en todo caso o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>Así o acorda e asina SSª. Dou fe.</p>
    <p>A secretaria xudicial»</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial.</p>
    <p>E para que sirva de notificación a Gallega de Servicios, Despiece, Reparto y Restauración, S.L., expido este edicto.</p>
    <p>Santiago de Compostela, 4 de febreiro de 2016</p>
    <footer><p>A secretaria xudicial</p></footer>

