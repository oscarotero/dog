---
date: '2014-04-08'
id: CA02-020414-0009
page: 15614
number: 68
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  RESOLUCIÓN do 2 de abril de 2014, da Dirección Xeral de Conservación da
  Natureza, pola que se veda a pesca en dous tramos da bacía do río Lagares, no
  concello de Vigo.
range: Resolución
url: >-
  https://www.xunta.gal/dog/Publicados/2014/20140408/AnuncioCA02-020414-0009_gl.html
---
<p>Antecedentes.</p>
    <p>Con data do 1 de abril de 2014, o Servizo Provincial de Conservación da Natureza de Pontevedra propón a veda de dous tramos da bacía do río Lagares, no concello de Vigo. A proposta fundaméntase no impacto causado por unha vertedura acontecida o pasado 23 de marzo, poucos días despois da apertura da tempada de pesca logo dunha veda de varios anos por causa dunha vertedura anterior.</p>
    <p>Consideracións legais.</p>
    <p>Esta dirección xeral é competente para a adopción de medidas excepcionais de conformidade co disposto no artigo 9 da Lei 7/1992, do 24 de xullo, de pesca fluvial e no artigo 48 do Regulamento de ordenación da pesca fluvial e dos ecosistemas acuáticos continentais (Decreto 130/1997, do 14 de maio).</p>
    <p>Resolución.</p>
    <p>De conformidade con todo o anterior, resolvo vedar a pesca nos seguintes tramos da conca do río Lagares, no concello de Vigo:</p>
    <p>– Tramo do río Lagares comprendido entre a ponte da avenida de Madrid e a ponte da rúa dos Muíños, dunha lonxitude aproximada de 7,8 km.</p>
    <p>– Tramo 3 do couto de pesca de Fragoso, no río Barxa, comprendido entre a ponte Babío e a desembocadura no río Lagares, dunha lonxitude aproximada de 3 km.</p>
    <p>A veda manterase ata a entrada en vigor da normativa de pesca fluvial da tempada 2015.</p>
    <p>Santiago de Compostela, 2 de abril de 2014</p>
    <footer><p>Verónica Tellado Barcia<br>Directora xeral de Conservación da Natureza</p></footer>

