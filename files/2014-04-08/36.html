---
date: '2014-04-08'
id: CA02-250314-0006
page: 15705
number: 68
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  CÉDULA do 19 de marzo de 2014, da Secretaría Xeral Técnica da Consellería de
  Medio Ambiente, Territorio e Infraestruturas, pola que se notifica a
  resolución ditada na reclamación de responsabilidade patrimonial devolta polo
  servizo de Correos por resultar descoñecido o seu destinatario ou ben porque,
  intentada a notificación, non se puido efectuar (expediente RP/13/00064).
range: Cédula
url: >-
  https://www.xunta.gal/dog/Publicados/2014/20140408/AnuncioCA02-250314-0006_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á persoa que a continuación se relaciona a resolución ditada na reclamación de responsabilidade patrimonial devolta polo servizo de Correos por resultar descoñecido o seu destinatario ou ben porque, intentada a notificación, non se puido efectuar.</p>
    <p>Segundo establece o artigo 61 da citada lei, o interesado dispón dun prazo de dez días, contados desde o día seguinte ao da publicación desta cédula, para examinar a resolución na Secretaría Xeral Técnica da Consellería de Medio Ambiente, Territorio e Infraestruturas, situada no Complexo Administrativo de San Caetano, bloque 5, en Santiago de Compostela.</p>
    <p>Fáiselle saber que contra a devandita resolución, definitiva na vía administrativa, cabe recurso contencioso-administrativo ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao remate do prazo de dez días antes sinalado ou ao da comparecencia do interesado, se é o caso; sen prexuízo de que, con carácter previo e potestativo, poida presentar recurso de reposición ante a Consellería de Medio Ambiente, Territorio e Infraestruturas no prazo dun mes desde o día seguinte ao da súa notificación.</p>
    <p>Reclamante: Jesús Méndez Mao, que actúa en nome e representación de Mapfre Familiar Compañía de Seguros y Reaseguros, S.A.; expediente: RP/13/00064; tipo de resolución: desestimatoria.</p>
    <p>E para que conste e lle sirva de notificación ao interesado, asino e selo esta cédula.</p>
    <p>Santiago de Compostela, 19 de marzo de 2014</p>
    <footer><p>José Antonio Fernández Vázquez<br>Secretario xeral técnico da Consellería de Medio Ambiente, <br>Territorio e Infraestruturas</p></footer>

