---
date: '2002-07-30'
id: EF0A
page: 11
number: 145
agency: INSTITUTO GALEGO DE PROMOCIÓN ECONÓMICA
section: VI. ANUNCIOS
title: >-
  Resolución do 16 de xullo de 2002 pola que se corrixen erros materiais na do
  12 de xuño, pola que se anuncia concurso público aberto e tramitación
  ordinaria, para a contratación de servicios de actualización da publicación
  Galicia, Guía de Oportunidades de Buenos Negocios (C.P. 9/2002).
range: Resolución
url: 'https://www.xunta.gal/dog/Publicados/2002/20020730/AnuncioEF0A_gl.html'
---
<p>En data 12 de xuño de 2002 a directora xeral do Igape dictou resolución pola que se anunciaba concurso público aberto para a contratación de servicios de actualización da publicación Galicia, Guía de Oportunidades de Buenos Negocios, publicada no DOG nº 136, do 16 de xullo de 2002.</p>
<p>Téndose detectados erros materiais na citada resolución, na contía da garantía provisional, no obxecto do contrato, na solvencia económica e financeira</p>
<p>e solvencia técnica e profesional e na data de apertura das ofertas técnicas e económicas, procede a súa rectificación ó abeiro do artigo 105.2º da Lei 30/1992, do 26 de novembro, de procedemento administrativo común.</p>
<p>Polo exposto, e en virtude das facultades ó meu favor conferidas por acordo de delegación de facultades do Consello de Dirección do Igape de data 30 de marzo de 2000 (DOG nº 81, do 27 de abril),</p>
<p>ACORDO:</p>
<p>Primeiro.-Corrixi-los erros materiais contidos na resolución da Dirección Xeral do Igape do 12 de xuño de 2002 pola que se anuncia concurso público aberto para a contratación dos servicios de actualización da publicación: Galicia, Guía de Oportunidades de Buenos Negocios (C.P. 9/2002) nos puntos que de seguido se sinalan:</p>
<p>Punto 2: suprimi-los puntos b) e c).</p>
<p>Punto 2: o punto d pasa a denominarse b) e onde di: «prazo de execución ou data límite de entrega (meses): 2 meses prorrogables por acordo expreso das partes conforme os termos legais», debe dicir: «prazo de execución: 2 meses, prorrogables por acordo expreso das partes conforme os termos legais».</p>
<p>Punto 5. Garantía provisional. Onde di: «840 A», debe dicir: «420 A».</p>
<p>Punto 7.b Solvencia económica e financeira e solvencia técnica e profesional: onde di: «Informe de institucións financeiras ou declaración relativa á cifra de negocios global dos tres últimos exercicios. Contar con suficientes medios materiais e persoais para a execución do contrato e ter realizado como mínimo tres traballos similares ó obxecto desta contratación, acreditado segundo os medios establecidos no prego de cláusulas administrativas particulares», debe dicir: «Contar con suficientes medios materiais e persoais para a execución do contrato e ter realizado como mínimo tres traballos similares ó obxecto desta contratación, acreditado segundo os medios establecidos no prego de cláusulas administrativas particulares».</p>
<p>Punto 9. d. Apertura das ofertas. Data: onde di: «en acto público o décimo día hábil seguinte ó termo do prazo de presentación de ofertas procederase á apertura das ofertas técnica e económica», debe dicir: «en acto público o día 16 de setembro de 2002 procederase á apertura das ofertas técnicas e económicas».</p>
<p>Segundo.-O prazo de quince días naturais para a admisión de ofertas computarase a partir da publicación da presente corrección de erros no DOG.</p>
<p>En Santiago de Compostela, 16 de xullo de 2002.</p>
<p>Margarita Rodríguez Rama</p>
<p>Directora xeral do Instituto Galego de Promoción</p>
<p>Económica</p>

