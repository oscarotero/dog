---
date: '2002-06-24'
id: C0BE
page: 9
number: 120
agency: CONCELLO DE OURENSE
section: VI. ANUNCIOS
title: Anuncio (1498/2001).
range: Anuncio
url: 'https://www.xunta.gal/dog/Publicados/2002/20020624/AnuncioC0BE_gl.html'
---
<p>Anúnciase que o pleno do concello de Ourense, en sesión ordinaria do día 7 de xuño de 2002, adoptou, entre outros, o seguinte acordo:</p>
<p>«O pleno do concello acordou, por unanimidade, revogar de oficio, parcialmente, o parágrafo terceiro e anexo do acordo plenario de data 14 de marzo de 2002 que aproba inicialmente o documento da revisión do Plan Xeral de Ordenación Municipal, no referente á suspensión do outorgamento de licencias no ámbito dos núcleos rurais delimitado no vixente planeamento (hoxe solo de núcleo rural), alzando a suspensión acordada para a dita clase de solo naquelas zonas nas que non interfira co novo planeamento nin en canto a trazado dos novos viais, nin na obtención das zonas verdes, nin se trate de edificacións protexidas no documento de aprobación inicial nin as outras determinacións do planeamento».</p>
<p>De conformidade o disposto no artigo 42 da Lei 1/1997, do 24 de marzo, do solo de Galicia, sométese a exposición pública polo prazo dun mes, que comezará a contar a partir do día seguinte á publicación oficial deste anuncio, para que tódalas persoas interesadas poidan achega-las alegacións que estimen pertinentes.</p>
<p>Este anuncio suple as circunstancias que poidan concorrer no disposto no artigo 59 da Lei 30/1992, do 26 de novembro.</p>
<p>Ourense, 12 de xuño de 2002.</p>
<p>Manuel Jaime Cabezas Enríquez</p>
<p>Alcalde-presidente</p>

