---
date: '2002-06-24'
id: C036
page: 9
number: 120
agency: CONSELLERÍA DE POLÍTICA AGROALIMENTARIA E DESENVOLVEMENTO RURAL
section: VI. ANUNCIOS
title: >-
  Cédula do 14 de maio de 2002, da Delegación Provincial de Lugo, de
  notificación da incoación do expediente sancionador de epizootias 82/02mv,
  devolto polo servicio de correos.
range: Cédula
url: 'https://www.xunta.gal/dog/Publicados/2002/20020624/AnuncioC036_gl.html'
---
<p>De conformidade co disposto no artigo 59.4º da Lei 30/1992, do 26 de novembro (BOE do 27 de novembro), de réxime xurídico das administracións públicas e do procedemento administrativo común, notifícaselle ó denunciado cos datos persoais e último domicilio coñecido, que se sinala a continuación, a notificación de incoación de expediente sancionador acordada polo delegado provincial da Consellería de Política Agroalimentaria e Desenvolvemento Rural de Lugo.</p>
<p>Noméase instructora do procedemento a Mª Paz Maseda Ferrerio e secretaria a Mª Jesús Fernández Martínez, funcionarias desta delegación provincial, podendo promove-la súa recusación en calquera momento da tramitación do procedemento, de concorrer algunha das circunstancias previstas no artigo 29 da Lei 30/1992 citada.</p>
<p>A resolución será acordada polo delegado provincial desta consellería, en virtude da competencia atribuída polo Decreto 24/1984, do 23 de febreiro (DOG do 8 de marzo), e demais normativa aplicable.</p>
<p>O interesado disporá dun prazo de quince días, contados a partir do seguinte ó da publicación desta notificación, para que poida examina-lo expediente na delegación provincial desta consellería, sita na Ronda da Muralla 70, baixo 1º, e achegar por escrito cantas alegacións e documentos estime convenientes e, de se-lo caso, propoñer proba concretando os medios de que pretenda valerse.</p>
<p>Conforme o establecido no artigo 13.2º do Regulamento para o exercicio da potestade sancionadora, do 4 de agosto de 1993 (BOE nº 189, do 9 de agosto), de non se efectuaren alegacións no prazo anterior, este acordo de iniciación poderá ser considerado proposta de resolución, determinándose, para estes efectos, o importe da sanción.</p>
<p>O pagamento voluntario poderá implica-la terminación do procedemento. Para efectualo deberá emprega-los impresos normalizados que lles serán facilitados nesta delegación provincial.</p>
<p>Lugo, 14 de maio de 2002.</p>
<p>José R. Molinero Senovilla</p>
<p>Delegado provincial de Lugo</p>
<p>ANEXO</p>
<p>Expediente: 82/02 mv.</p>
<p>Denunciado: Roberto Muñoz Iglesias.</p>
<p>DNI: 3471449.</p>
<p>Último enderezo coñecido: Mochas, 26. Segovia.</p>
<p>Feitos imputados: transportar, en data 5 de decembro de 2001, no camión matrícula SG-8499-H, 550 animais da especie porcina desde Cuéllar (Segovia) ata A Coruña cunha guía de orixe e sanidade pecuaria nº 67.643 incompleta.</p>
<p>Tipificación da infracción:</p>
<p>Precepto infrinxido: artigo 32 do Regulamento de epizootias do 4 de febreiro de 1955.</p>
<p>Precepto sancionador: artigo 212 do Regulamento de epizootias.</p>
<p>Cualificación da infracción: moi grave.</p>
<p>Sanción posible: 601,01 euros.</p>
<p>Motivo da publicación: enderezo descoñecido.</p>

