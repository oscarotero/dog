---
date: '2002-06-24'
id: BF7E
page: 9
number: 120
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 21 de maio de 2002 pola que se autoriza o centro privado Dioptra de
  Lugo para imparti-lo ciclo formativo de grao superior de desenvolvemento de
  proxectos urbanísticos e operacións topográficas en quenda de tarde-noite.
range: Orde
url: 'https://www.xunta.gal/dog/Publicados/2002/20020624/AnuncioBF7E_gl.html'
---
<p>Examinado o expediente presentado polo centro privado Dioptra de Lugo, no que solicita autorización para imparti-lo ciclo formativo de grao superior de desenvolvemento de proxectos urbanísticos e operacións topográficas en quenda de tarde-noite.</p>
<p>Resultando que por Orde do 14 de setembro de 2001 (DOG 27-9-2001), se autorizou o dito centro para imparti-lo ciclo formativo de grao superior de desenvolvemento de proxectos urbanísticos e operacións topográficas.</p>
<p>Vistos o Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias; Real decreto 777/1998 (BOE do 8 de maio), polo que se desenvolven determinados aspectos da ordenación da formación profesional no ámbito do sistema educativo; Orde do 21 de decembro de 1999 (DOG 31-1-2000), pola que se regulan determinados aspectos relativos á autorización de centros privados exclusivos de formación profesional específica; Decreto 296/1999 (DOG 18-11-1999), polo que se desenvolven determinados aspectos dos currículos dos ciclos formativos de formación profesional específica na Comunidade Autónoma de Galicia; Decreto 133/1995, do 10 de maio (DOG do 22) e a Orde do 20 de setembro de 1995 (DOG do 15 de decembro) que desenvolve o dito decreto.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-lo centro privado Dioptra de Lugo para imparti-lo ciclo formativo de grao superior de desenvolvemento de proxectos urbanísticos e operacións topográficas en quenda de tarde-noite, segundo se especifica no anexo da presente orde.</p>
<p>Segundo.-Antes do inicio das ensinanzas que se autorizan, a Delegación Provincial da Consellería de Educación e Ordenación Universitaria, logo do informe da Inspección Educativa, aprobará expresamente a relación de persoal que imparta docencia no dito centro así como o equipamento adecuado.</p>
<p>Terceiro.-Queda o centro obrigado ó cumprimento da lexislación vixente e a solicita-la oportuna revi</p>
<p>sión cando teña que modificarse calquera dos datos que sinala a presente orde.</p>
<p>Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo de un mes, a partir do día siguiente ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE 14 de xaneiro), de modificación da Lei 30/1992, do réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo do dous meses perante o Tribunal Superior de Xustiza de Galicia.</p>
<p>Santiago de Compostela, 21 de maio de 2002.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: Lugo.</p>
<p>Concello: Lugo.</p>
<p>Localidade: Lugo.</p>
<p>Enderezo: praza Conde Fontao, 4 baixo.</p>
<p>Código do centro: 27020677.</p>
<p>Denominación: centro privado Dioptra.</p>
<p>Titular: Dioptra, S.L.</p>
<p>Composición resultante:</p>
<p>Familia profesional: edificación e obra civil.</p>
<p>Quenda de mañá:</p>
<p>1 ciclo formativo de grao superior de desenvolvemento de proxectos urbanísticos e operacións topográficas (2 unidades, 20 alumnos/unidade).</p>
<p>Quenda de tarde-noite:</p>
<p>1 ciclo formativo de grao superior de desenvolvemento de proxectos urbanísticos e operacións topográficas (2 unidades, 20 alumnos/unidade).</p>

