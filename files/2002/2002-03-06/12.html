---
date: '2002-03-06'
id: 3D8A
page: 3
number: 47
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Resolución do 6 de febreiro de 2002, da Secretaría Xeral da Consellería de
  Industria e Comercio, pola que se lle dá publicidade ó convenio celebrado
  entre a Consellería de Industria e Comercio e o Instituto para a
  Reestructuración da Minería do Carbón e Desenvolvemento Alternativo das
  Comarcas Mineiras, para a execución do proxecto de ampliación da vía contigua
  ó polígono de Acevedo.
range: Resolución
url: 'https://www.xunta.gal/dog/Publicados/2002/20020306/Anuncio3D8A_gl.html'
---
<p>Subscrito entre a Consellería de Industria e Comercio e o Instituto para a Reestructuración da Minería do Carbón e Desenvolvemento Alternativo das Comarcas Mineiras un convenio de colaboración en materia de ampliación da vía contigua ó polígono de Acevedo, procede a publicación no Diario Oficial de Galicia do dito convenio, que figura como anexo a esta resolución.</p>
<p>O que se fai público para os efectos oportunos.</p>
<p>Santiago de Compostela, 6 de febreiro de 2002.</p>
<p>Jesús Vázquez San Luis</p>
<p>Secretario xeral da Consellería de Industria</p>
<p>e Comercio</p>
<p>ANEXO</p>
<p>Convenio de colaboración específico entre o Instituto para a Reestructuración da Minería do Carbón e Desenvolvemento Alternativo das Comarcas Mineiras e a Consellería de Industria e Comercio da Xunta de Galicia, para a execución do proxecto de ampliación da vía contigua ó polígono de Acevedo.</p>
<p>Na cidade de Santiago de Compostela o 18 de decembro de 2001.</p>
<p>Dunha parte,</p>
<p>José Folgado Blanco, secretario de Estado de Economía, de Enerxía e da Pequena e Mediana Empresa, nomeado polo Real decreto 569/2000, do 28 de abril,</p>
<p>na súa calidade de presidente do Instituto para a Reestructuración da Minería do Carbón e Desenvolvemento Alternativo das Comarcas Mineiras, no exercicio das competencias atribuídas na disposición adicional décimo terceira da Lei 30/1992, do 26 de novembro, de réxime xurídico das administracións públicas e do procedemento administrativo común, na redacción dada a esta pola Lei 4/1999, do 13 de xaneiro.</p>
<p>Doutra,</p>
<p>Juan Rodríguez Yuste, conselleiro de Industria e Comercio da Xunta de Galicia, nomeado polo Decreto 308/2001, do 15 de decembro, que en virtude do disposto no artigo 3 da orde da Consellería de Industria e Comercio do 9 de decembro de 1999, sobre delegación das competencias en materia de subscrición de convenios no secretario xeral da Consellería de Industria e Comercio (DOG nº 243, do 20 de decembro), reclama neste acto para si o exercicio da competencia delegada pola anterior orde.</p>
<p>Ambos recoñécense, na representación que posúen, capacidade para formalizar este convenio de colaboración específico para a execución do proxecto de ampliación da vía contigua ó polígono de Acevedo e en desenvolvemento do protocolo de colaboración subscrito o día 11 de febreiro de 1998 entre o Ministerio de Industria e Enerxía e o Goberno da Comunidade Autónoma de Galicia, actualizado por acordo suplementario do 16 de xullo de 2001, e en virtude das competencias que ámbalas partes se recoñecen no devandito protocolo, e para tal efecto,</p>
<p>EXPOÑEN:</p>
<p>Que o proxecto de ampliación da vía contigua ó polígono de Acevedo se atopa recollido, entre os que se van executar, no anexo ó protocolo de colaboración subscrito entre o Ministerio de Industria e Enerxía e o Goberno da Comunidade Autónoma de Galicia.</p>
<p>Que a cláusula quinta do protocolo de colaboración entre o Ministerio de Industria e Enerxía e o Goberno da Comunidade Autónoma de Galicia, para a promoción do desenvolvemento económico alternativo das zonas mineiras de Galicia, prevía que en convenios de colaboración específicos adicionais ó citado protocolo se determinarían, entre outras, as seguintes cuestións:</p>
<p>-As actuacións que se deben realizar en desenvolvemento dun proxecto de infraestructuras, en concreto, o prazo de execución, o custo e a xustificación das actuacións para a súa realización.</p>
<p>-Unha vez adxudicada a obra, os termos en que se realizarán as achegas económicas da Administración xeral do Estado, en concreto, do Instituto para a Reestructuración da Minería do Carbón e o Desenvolvemento Alternativo das Comarcas Mineiras.</p>
<p>-Calquera outra cuestión que se considere conveniente para o mellor desenvolvemento do convenio de colaboración específico de execución do proxecto de ampliación da vía contigua ó polígono de Acevedo e do protocolo de referencia.</p>
<p>Que consideran conveniente proceder ó desenvolvemento do protocolo de colaboración na Comunidade Autónoma de Galicia e, en concreto, a realización do proxecto de ampliación da vía contigua ó polígono de Acevedo e, que para iso,</p>
<p>ACORDAN:</p>
<p>Primeiro.-Desenvolve-las actuacións necesarias na execución do proxecto de ampliación da vía contigua ó polígono de Acevedo, cun custo que ascende a catrocentos sesenta e dous mil cento corenta e seis euros (462.146 euros).</p>
<p>Segundo.-De acordo co previsto na cláusula terceira do protocolo de colaboración entre o Ministerio de Industria e Enerxía e o Goberno da Comunidade Autónoma de Galicia para a promoción do desenvolvemento económico alternativo das zonas mineiras do carbón, o Instituto para a Reestructuración da Minería do Carbón e Desenvolvemento Alternativo das Comarcas Mineiras financiará as actuacións previstas neste convenio de colaboración específico cunha achega económica que non superará a cantidade de catrocentos sesenta e dous mil centro corenta e seis euros (462.146 euros).</p>
<p>A Consellería de Industria e Comercio da Xunta de Galicia dedicará os fondos transferidos a financia-los investimentos na contía de catrocentos sesenta e dous mil cento corenta e seis euros (462.146 euros).</p>
<p>O instituto reserva para si a facultade de non financiar aquelas actuacións do proxecto de desenvolvemento que considere non adecuadas paro os fins do convenio de colaboración específico ou cando a súa posterior execución non sexa conforme o proxecto.</p>
<p>Terceiro.</p>
<p>1. As achegas realizaranse con cargo ós orzamentos do Instituto para a Reestructuración da Minería do Carbón e Desenvolvemento Alternativo das Comarcas Mineiras para o ano 2001, aplicación orzamentaria 24.101.741A.751 ou, se é o caso, ós da anualidade correspondente, con suxeición á existencia de crédito e habilitación legal para iso.</p>
<p>2. O instituto transferirá os fondos á Consellería de Economía e Facenda da Xunta de Galicia do modo seguinte:</p>
<p>2.1. O 25% do importe do proxecto de ampliación da vía contigua ó polígono de Acevedo no ano 2001, cando se producise a adxudicación da obra obxecto do investimento.</p>
<p>2.2. O 50% do importe do devandito proxecto no ano 2002, cando a súa execución se efectuase en igual porcentaxe, tendo recibido os documentos xustificativos que o acrediten ou, se é o caso, mediante certificación do órgano competente do emprego dado ós fondos.</p>
<p>2.3. O 25% restante no ano 2003, cando se executase a totalidade do devandito proxecto, tendo recibido os documentos xustificativos que o acrediten ou, se é o caso, mediante certificación do órgano competente do emprego dado ós fondos.</p>
<p>Xunto co anterior, será preciso presenta-la memoria de execución e o informe ós que fai referencia a cláusula quinta do protocolo de colaboración.</p>
<p>Se a Comunidade Autónoma acredita a necesidade de realizar actuacións avaliables economicamente con carácter previo á adxudicación da obra, poderase anticipa-lo seu custo ata un máximo do 10% do financiamento deste proxecto antes da devandita adxudicación. Neste caso, aboarase a porcentaxe restante ata o 25% á adxudicación da obra.</p>
<p>3. As modificacións que superen a achega económica fixada no punto 2º deste convenio de colaboración específico para financia-las actuacións previstas na súa execución formalizaranse, se é o caso, mediante addenda, cumprindo os trámites legalmente esixidos e logo de informe da comisión de seguimento e avaliación.</p>
<p>Cuarto.-Este convenio ten natureza administrativa e o réxime xurídico aplicable a este é o establecido no título I da Lei 30/1992, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro. En materia de interpretación, modificación e resolución en xeral das cuestións non recollidas no devandito protocolo, aplicaranse as normas de dereito administrativo, cando así sexa necesario.</p>
<p>Quinto.-A execución das actuacións que se recollen no punto primeiro deberá ter lugar no prazo de tres anos desde a sinatura deste convenio. A xustificación das devanditas actuacións deberá producirse dentro dos catro meses seguintes á finalización da execución. Non obstante, o devandito prazo poderá ser ampliado polas entidades asinantes, logo de petición da comisión mixta de seguimento e avaliación, cando algunha circunstancia sobrevida así o aconselle e formalizándose para tal efecto. En caso de que a dita ampliación de prazo supuxese modificación da distribución do gasto en anualidades, será sometida ós preceptivos actos de fiscalización e aprobación.</p>
<p>E en proba de conformidade, asinan os intervenientes no lugar e data indicados no encabezamento.</p>
<p>José Folgado Blanco, presidente do Instituto para a Reestructuración da Minería do Carbón e Desenvolvemento das Comarcas Mineiras. Juan Rodríguez Yuste, conselleiro de Industria e Comercio.</p>
<p>CONSELLERÍA DE POLÍTICA AGROALIMENTARIA E</p>
<p>DESENVOLVEMENTO RURAL</p>

