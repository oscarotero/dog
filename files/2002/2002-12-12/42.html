---
date: '2002-12-12'
id: 1BADE
page: 17
number: 239
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 10 de outubro de 2002, do Xurado Provincial de Clasificación de
  Montes Veciñais en Man Común da Coruña, polo que se inicia a tramitación do
  expediente número 378 de cualificación do monte Da Porreira e Couto,
  pertencente ós lugares de Cabanude, Curra e Noveira, parroquia de Arcos,
  concello de Mazaricos.
range: Edicto
url: 'https://www.xunta.gal/dog/Publicados/2002/20021212/Anuncio1BADE_gl.html'
---
<p>Perante este Xurado Provincial de Clasificación de Montes Veciñais en Man Común, tramítase o expe</p>
<p>diente nº 378, de cualificación do monte que ten as características que se indican a continuación:</p>
<p>Monte: Da Porreira e Couto.</p>
<p>Comunidade: lugares de Cabanude, Curra e Noveira.</p>
<p>Parroquia: Arcos.</p>
<p>Concello: Mazaricos.</p>
<p>Superficie: 21,10 ha.</p>
<p>Lindeiros:</p>
<p>É parte do monte Pedregal e Ruña, nº 103-H do C.U.P.</p>
<p>Parcela 1. Superficie: 17,60 ha.</p>
<p>Norte: co monte do lugar de Enxilde, do piquete 118 do deslindamento segue en liña recta ó punto denominado Porreiras de Abaixo, de aí ó Petón Grande e deste ó punto de intersección coa liña recta trazada desde os piquetes 113-114. Leste: con máis monte Pedregal e Ruña, do punto anterior segue en liña recta ata o piquete 114. Sur: remata en punta no piquete 114. Oeste: muro que o separa de propiedades particulares de Cabanude e Curra, do piquete 114 ó 118 seguindo a orde de piquetes.</p>
<p>Parcela 2. Superficie: 3,50 ha.</p>
<p>Norte: propiedades particulares de Cabanude e Curra. Do piquete 108 ó 112, seguindo a orde de piquetes. Leste: máis monte Pedregal e Ruña, do piquete 112 en liña recta ata o piquete 104. Sur: propiedades particulares de Cabanude e Curra, do piquete 104 ó 105. Oeste: propiedades particulares de Cabanude e Curra, do piquete 105 ó 108 seguindo a orde de piquetes.</p>
<p>En virtude do acordado polo xurado, e en cumprimento da orde do instructor, do 10 de outubro de 2002, conforme o disposto na Lei de montes veciñais en man común, do 10 de outubro de 1989, e demais disposicións de aplicación, por medio do presente edicto faise pública a iniciación da tramitación do expediente indicado, co obxecto de que, de acordo co previsto no artigo 23 do Regulamento do 23 de setembro de 1992, para a aplicación da citada lei, cantas persoas, organismos ou corporacións resulten interesadas poidan comparecer e intervir no expediente iniciado e formular perante o xurado, no prazo dun mes, contado a partir do día seguinte ó da publicación do presente edicto no Diario Oficial de Galicia, cantas alegacións coiden oportunas na defensa dos dereitos que crean que os asisten en relación co monte, achegando, se é o caso, a documentación que consideren conveniente ó respecto.</p>
<p>A Coruña, 10 de outubro de 2002.</p>
<p>P.A.</p>
<p>Ana María Díaz López</p>
<p>Secretaria do Xurado Provincial de Clasificación de Montes Veciñais en Man Común da Coruña</p>
<p>Visto e prace</p>
<p>Juan Ramón Beneyto Bellas</p>
<p>Instructor</p>

