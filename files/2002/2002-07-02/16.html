---
date: '2002-07-02'
id: D192
page: 10
number: 126
agency: XULGADO DE PRIMEIRA INSTANCIA E INSTRUCCIÓN NÚMERO CATRO DE FERROL
section: V. ADMINISTRACIÓN DE XUSTIZA
title: Cédula de emprazamento (26/2002).
range: Cédula
url: 'https://www.xunta.gal/dog/Publicados/2002/20020702/AnuncioD192_gl.html'
---
<p>No procedemento de referencia dictouse a resolución do teor literal seguinte:</p>
<p>«Auto.</p>
<p>Xuíz que o dicta: Jesús Souto Herreros.</p>
<p>Lugar: Ferrol.</p>
<p>Data: vinteoito de xaneiro de dous mil dous.</p>
<p>Antecedentes de feito.</p>
<p>Primeiro.-Polo procurador Seco, en nome e representación de Inocencia López Barro, segundo acredita co poder que acompaña, presentou demanda de divorcio do matrimonio, fronte ó seu cónxuxe Manuel Cabarcos Romero.</p>
<p>Do exposto na demanda despréndese que non existen fillos, menores ou incapacitados no matrimonio.</p>
<p>Segundo.-Sinálase na demanda que o demandado se atopa en paradoiro ignorado desde que abandonou o domicilio conxugal no ano 1970.</p>
<p>Fundamentos de dereito.</p>
<p>Primeiro.-Examinada a anterior demanda, estímase, á vista dos datos e documentos achegados, que a parte demandante reúne os requisitos de capacidade, representación e postulación procesuais, necesarios para comparecer en xuízo conforme o determinado nos artigos 6, 7 e 750 da Lei 1/2000, de axuizamento civil (LACn).</p>
<p>Segundo.-Así mesmo, vistas as pretensións formuladas na demanda, este xulgado ten xurisdicción e competencia obxectiva para coñecer delas, segundo os artigos 37, 38 e 45 da citada lei procesual.</p>
<p>En canto á competencia territorial, este xulgado resulta competente por aplicación do artigo 769 da LACn.</p>
<p>Por último, polo que respecta á clase de xuízo, procede, conforme o ordenado no artigo 753 da citada LACn, substancia-lo proceso polos trámites de xuízo verbal, pero coas especialidades previstas no mesmo precepto e concordantes.</p>
<p>Terceiro.-Polo exposto, procede a admisión a trámite da demanda e, como ordena o artigo 753 acabado de citar, dar traslado da demanda ó demandado por medio de cédula que se publicará no DOG, emprazándoa/s, cos apercibimentos e advertencias legais, para que a conteste/n no prazo de vinte días hábiles contados desde o seguinte ó emprazamento.</p>
<p>Parte dispositiva.</p>
<p>1. Admítese a trámite a demanda de divorcio presentada polo procurador Seco, en nome e representación de Inocencia López Barro, figurando como parte demandada Manuel Cabarcos Romero, substanciándose a demanda polos trámites do xuízo verbal, coas especialidades previstas no artigo 753 da LACn.</p>
<p>2. Déase traslado da demanda ó demandado por medio de edicto que se publicará no DOG, emprazándoo/s para que a conteste/n no prazo de vinte días hábiles computados desde o seguinte ó emprazamento.</p>
<p>Apercíbase a parte demandada de que se non comparece dentro de prazo, declararase en situación de rebeldía procesual (artigo 496.1º LACn). Advírtaselle así mesmo, que a comparecencia en xuízo debe realizarse por medio de procurador e con asistencia de avogado (artigo 750 da LACn).</p>
<p>Devólvase o/os poder/es presentado/s, logo do seu testemuño en autos.</p>
<p>Modo de impuganción: mediante recurso de reposición ante este xulgado, non obstante o cal, se levará a efecto o acordado. O recurso deberá interporse por escrito no prazo de cinco días hábiles contados desde o seguinte da notificación, con expresión da infracción cometida a xuízo do recorrente, sen os cales requisistos non se admitirá o recurso (artigos 451 e 452 da LACn).</p>
<p>Mandouno e asínao SSª e dou fe».</p>
<p>E como consecuencia do paradoiro ignorado de Manuel Cabarcos Romero, expídese esta cédula para que sirva de cédula de emprazamento.</p>
<p>En Ferrol, vintenove de xaneiro de dous mil dous.</p>
<p>O/a secretario/a</p>
<p>Rubricado</p>
<p>XULGADO DE PRIMEIRA INSTANCIA E INSTRUCCIÓN NÚMERO DOUS</p>
<p>DE NOIA</p>

