---
date: '2002-12-24'
id: 1D6AE
page: 17
number: 248
agency: CONCELLO DE PONTEVEDRA
section: VI. ANUNCIOS
title: >-
  Anuncio da aprobación definitiva do proxecto de urbanización da unidade de
  actuación número 10 do PXOU-rúas Ernesto Caballero, Ramón Cabanillas e Ángel
  Amor Ruibal, promovido por Inversiones Playamar, S.L.
range: Anuncio
url: 'https://www.xunta.gal/dog/Publicados/2002/20021224/Anuncio1D6AE_gl.html'
---
<p>A Comisión de Goberno, en sesión de vintecinco de novembro de dous mil dous, acordou prestar aprobación definitiva ó proxecto de urbanización da unidade de actuación nº 10 do Plan Xeral de Ordenación Urbana, sito entre as rúas Ernesto Caballero, Ramón Cabanillas e Ángel Amor Ruibal, promovido, mediante iniciativa particular pola entidade mercantil Inversiones Playamar, S.L. e subscrito polos arquitectos sres. Castro e Alonso, con visado colexial do 11-9-2001, así como follas de memoria corrixidas nº 30 e 37 e planos 9-bis, 11-bis e 18 bis e estudio básico de seguridade e saúde da mesma autoría e visado colexial do 21-1-2002, planos 2 bis e 3 bis reformados con visado do 18-3-2002 que anulan e substitúen os seus correlativos do proxecto e anexo ó orzamento (cap. XII Xardinería) tamén da mesma autoría.</p>
<p>O que se fai público para a súa executividade, subliñándose que contra este acto administrativo, que pon fin á vía administrativa, poderase interpoñer ben o recurso potestativo de reposición perante o mesmo órgano que a dictou e no prazo dun mes contado desde o día seguinte ó da súa modificación, consonte co establecido no art. 116.1º da Lei 30/1992, do 26 de novembro, na redacción dada pola Lei 4/1999, ou ben directamente o recurso contencioso administrativo perante o Xulgado Contencioso-Administrativo de Pontevedra no prazo de dous meses, contados a partir do día seguinte ó da súa notificación, conforme o disposto nos artigos 8.1º e 46.1º da Lei 29/1998, do 13 de xullo.</p>
<p>De se interpoñe-lo recurso potestativo de reposición, este deberá ser resolto e notificado no prazo dun mes segundo se establece no artigo 117.2º da citada Lei 30/1992, modificada pola Lei 4/1999, entendéndose desestimado polo transcurso do mencionado prazo sen resolución expresa, de conformidade co establecido no art. 43.2º desta Lei 30/1992, podéndose entón interpoñer recurso contencioso-administrativo dentro do prazo de seis</p>
<p>meses contados desde o día seguinte daquel no que se deba entender presuntamente desestimado o recurso de reposición interposto, conforme o establecido no art. 46.1º e 4º da Lei 29/1998.</p>
<p>Non obstante, tamén se poderá interpoñer calquera outro recurso que os interesados estimen procedentes consonte a dereito.</p>
<p>Pontevedra, 9 de decembro de 2002.</p>
<p>Miguel Fernández Lores</p>
<p>Alcalde</p>
<p>Julio Dapena Outomuro</p>
<p>Secretario xeral</p>

