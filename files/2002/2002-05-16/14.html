---
date: '2002-05-16'
id: 925A
page: 7240
number: 94
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 13 de maio de 2002 pola que se convocan unhas Xornadas sobre
  promoción do voluntariado.
range: Resolución
url: 'https://www.xunta.gal/dog/Publicados/2002/20020516/Anuncio925A_gl.html'
---
<p>Dentro do plan de actividades da Escola Galega de Administración Pública para 2002, e de acordo coas funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócanse, en colaboración coa Consellería de Asuntos Sociais, unhas Xornadas sobre promoción do voluntariado, convocatoria que se desenvolverá conforme as seguintes bases:</p>
<p>1. Obxectivos.</p>
<p>Informar sobre as principais liñas de actuación de voluntariado da Comunidade Autónoma de Galicia e dar a coñece-lo recentemente aprobado Plan Galego de Voluntariado, así como o rexistro de entidades de acción voluntaria e a web de voluntariado.</p>
<p>Que os responsables de entidades de acción voluntaria se impliquen activamente no desenvolvemento de acción voluntaria en Galicia e que os cidadáns en xeral coñezan os mecanismos de acceso ós programas de acción voluntaria.</p>
<p>2. Contido.</p>
<p>Trataranse estes temas:</p>
<p>-Liñas estratéxicas e directrices do Plan Galego de Voluntariado.</p>
<p>-Os programas municipais de voluntariado das grandes cidades.</p>
<p>-Os programas municipais de concellos rurais.</p>
<p>-O proxecto Interreg-III de implantación do voluntariado nos concellos fronteirizos con Portugal.</p>
<p>-O voluntariado nas organizacións non lucrativas.</p>
<p>-O voluntariado no sistema educativo.</p>
<p>-O rexistro de entidades de voluntariado en Galicia.</p>
<p>-A web do voluntariado.</p>
<p>3. Destinatarios.</p>
<p>Persoal ó servicio da Xunta de Galicia e da Administración local galega e interesados en xeral.</p>
<p>4. Desenvolvemento.</p>
<p>-Horario: mañá e tarde.</p>
<p>-Lugar e datas: as xornadas convocadas desenvolveranse os días 11 e 12 de xuño de 2002 no salón de actos do edificio administrativo da Xunta de Galicia en Vigo, sito na praza da Estrela-Concepción Arenal nº 8 da citada cidade.</p>
<p>5. Inscrición.</p>
<p>-Prazo: remata o venres, día 7 de xuño de 2002.</p>
<p>-Tramitación de solicitudes: as solicitudes irán dirixidas ó director da Escola Galega de Administración Pública; polígono das Fontiñas, rúa de Madrid, 2-4, 15707 Santiago de Compostela, segundo o modelo que figura como anexo a esta convocatoria, e presentaranse no rexistro xeral da EGAP ou por calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común. Admitiranse tamén inscricións por telefax: 981 54 63 30.</p>
<p>-Número de prazas: limitado á capacidade do local.</p>
<p>-Inscricións fóra de prazo: só se admitirán, de quedaren prazas baleiras, coa condición de que se cumpran os requisitos xerais antes indicados.</p>
<p>Os peticionarios poderán obter confirmación da súa posible admisión chamando por teléfono, o día 10 de xuño, das 8.30 ás 14.30 horas, ós seguintes números: 981 54 62 39/44 ou 981 54 60 40.</p>
<p>6. Modificacións.</p>
<p>A EGAP reserva para si a facultade de interpretar e de resolve-las incidencias que puidesen xurdir no desenvolvemento das xornadas, así como a de cancelalas, se o escaso número de solicitudes non xustificase a súa realización.</p>
<p>7. Certificación de asistencia.</p>
<p>Entregaráselles, ó remate destas xornadas, a aquelas persoas inscritas que concorresen asiduamente a elas, cando a súa asistencia sexa igual ou superior ó 85% das horas lectivas programadas, e expresarase neste documento a natureza da actividade e as datas da súa realización.</p>
<p>8. Retransmisión pola Internet.</p>
<p>As persoas interesadas en segui-lo desenvolvemento desta xornada pola Internet poden facelo a través do seguinte enderezo: www.egap.xunta.es.</p>
<p>Santiago de Compostela, 13 de maio de 2002.</p>
<p>Domingo Bello Janeiro</p>
<p>Director da Escola Galega de Administración</p>
<p>Pública</p>

