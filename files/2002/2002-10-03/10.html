---
date: '2002-10-03'
id: 1333A
page: 14
number: 191
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 27 de agosto de 2002, da Delegación Provincial da Coruña, pola
  que se autoriza e se aproba o modificado do proxecto de execución da
  instalación eléctrica que se cita. (Expediente IN407A 99/154).
range: Resolución
url: 'https://www.xunta.gal/dog/Publicados/2002/20021003/Anuncio1333A_gl.html'
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a continuación se cita.</p>
<p>Solicitante: Unión Fenosa Distribución, S.A.</p>
<p>Domicilio social: avda. de Arteixo, 171, A Coruña.</p>
<p>Denominación: L.A.T. 66 kV Tambre II-Palmeira a subestación Boiro.</p>
<p>Situación: Boiro.</p>
<p>Descricións técnicas: liña eléctrica aérea de alta tensión a 66 kV con orixe na liña Tambre-Palmeira (expediente 50.548) entre os apoios 75 e 76, sobre apoios metálicos e de formigón con conductor LA-180 dúplex de 6.896 m de lonxitude e final no apoio nº 1 da liña de 66 kV Boiro-Jealsa.</p>
<p>Finalidade: mellora-la rede de alta tensión no oeste da provincia da Coruña.</p>
<p>Cumpridos os trámites ordenados na Lei 54/1997, do 27 de novembro, do sector eléctrico (BOE nº  285), e no título VII, capítulo II, do Real decreto 1955/2000, do 1 de decembro (BOE nº 310), sobre autorización de instalacións de enerxía eléctrica, esta delegación provincial resolve:</p>
<p>Autorizar e aproba-lo proxecto de execución das devanditas instalacións, das que as características se axustarán en tódalas súas partes ás que figuran nel e ás condicións técnicas e de seguridade establecidas nos regulamentos de aplicación.</p>
<p>As instalacións executaranse nun prazo non superior a seis meses, contados a partir da data desta resolución.</p>
<p>Contra a presente resolución poderase interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución; tamén se poderá interpoñer calquera outro recurso que se estime pertinente.</p>
<p>A Coruña, 27 de agosto de 2002.</p>
<p>Manuel Estévez Mengotti</p>
<p>Delegado provincial da Coruña en funcións</p>

