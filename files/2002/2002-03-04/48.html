---
date: '2002-03-04'
id: 3C4A
page: 2
number: 45
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 20 de decembro de 2001, do Xurado Provincial de Clasificación de
  Montes Veciñais en Man Común de Pontevedra, polo que se resolve a
  clasificación dos montes Pecoazo e outros da parroquia da Xesta do concello de
  Lalín.
range: Edicto
url: 'https://www.xunta.gal/dog/Publicados/2002/20020304/Anuncio3C4A_gl.html'
---
<p>En cumprimento do disposto no artigo 28 do regulamento para a execución da Lei 13/1989, do 10 de outubro, de montes veciñais en man común, aprobado polo Decreto 260/1992, do 4 de setembro, e de conformidade co disposto no artigo 60.1º da Lei 30/1992, do 26 de novembro, de réxime xurídico</p>
<p>das administracións públicas e do procedemento administrativo común, faise constar que:</p>
<p>O Xurado Provincial de Clasificación de Montes Veciñais en Man Común de Pontevedra dictou a seguinte resolución:</p>
<p>Asistentes:</p>
<p>Presidente: José Luis Díez Yáñez (delegado provincial da Consellería de Medio Ambiente).</p>
<p>Vocais:</p>
<p>Mª Luisa Pardavila Pazos (avogada polo colexio da provincia).</p>
<p>Teodoro Arribas Serrano (xefe do Servicio de Montes e Industrias Forestais).</p>
<p>Vocais representantes da parroquia da Xesta do concello de Lalín:</p>
<p>Luis González Blanco.</p>
<p>Daniel Fernández Fernández.</p>
<p>Secretaria: Mª José León Gómez (xefa do Servicio Técnico-Xurídico da delegación de Medio Ambiente).</p>
<p>Na cidade de Pontevedra, sendo as dezasete horas do día 12 de decembro de 2001, coa asistencia das persoas á marxe indicadas, e escusando a súa asistencia o vocal Luis Mª Muíños Vidueira (letrado da Asesoría Xurídica da Xunta de Galicia), reúnese na 3ª planta do edificio sito no nº 47 da rúa Benito Corbal o Xurado Provincial de Clasificación de Montes Veciñais en Man Común co obxecto de decidir sobre a clasificación dos montes Pecoazo e outros, da parroquia da Xesta do concello de Lalín.</p>
<p>Antecedentes de feito.</p>
<p>Primeiro.-Por Luis González Blanco solicitou en data 24-6-1996 a iniciación dos trámites para a clasificación como veciñais en man común dos montes Pecoazo e outros, da parroquia da Xesta do concello de Lalín.</p>
<p>Segundo.-O Xurado Provincial de Clasificación de Montes Veciñais na súa reunión de data 13-10-1999 acordou inicia-los trámites para a clasificación, así como a remisión do expediente ó Servicio de Montes e Industrias Forestais, co obxecto de elabora-lo informe preceptivo.</p>
<p>Terceiro.-Por acordo do xurado na reunión celebrada en data 19-10-2000 noméase relator a Teodoro Arribas Serrano.</p>
<p>Cuarto.-Cumprida e observada a tramitación legal e regulamentariamente esixida, procede a apertura do trámite de audiencia, non formulándose oposición e facéndose a correspondente anotación preventiva no Rexistro da Propiedade de Lalín.</p>
<p>Así mesmo, en data 16-11-2001, José López López formula as alegacións que estimou oportunas.</p>
<p>Quinto.-O instructor do expediente, Teodoro Arribas Serrano, expón a súa proposta, manifestando que os montes Costa da Fervenza, Penouzas, Lavagueira, Lúa ou Val de Laborea, monte dos Croios, Picouzo, A Silva, A Carpaceira e Abaixo dos Campos, dos</p>
<p>que se solicita a clasificación, obedecen á seguinte descrición:</p>
<p>Nome do monte: Costa da Fervenza.</p>
<p>Cabida: 10,51 ha aproximadamente.</p>
<p>Estremas:</p>
<p>Norte: partindo da divisoria de augas dirísexe cara ó sureste en aliñación recta a uns 50 metros ó norte da valgada que descende cara ó río Asneiro seguindo estremas con predios particulares de veciños de Torguedo, da parroquia de Catasós, e rematando nas proximidades da canle do río Asneiro.</p>
<p>Leste: desde o punto anterior e en dirección suroeste, augas arriba do río Asneiro, segue as estremas de leiras particulares ata o cruzamento coa pista que une Pontenofe e Fervenza coa estrada N-525.</p>
<p>Sur: seguindo a liña de máxima pendente en sentido ascendente ata alcanza-la divisoria de augas.</p>
<p>Oeste: desde o punto anterior segue a divisoria de augas ata pecha-lo perímetro co punto de partida na estrema norte.</p>
<p>Servidumes: a parcela está atravesada en toda a súa lonxitude pola pista que une Pontenofe e Fervenza coa estrada N-525.</p>
<p>Estremeiros:</p>
<p>Norte: Mercedes Ferreiro Jacome, Elisa Alvarellos Villar, Avelina e José Reboredo García e outros.</p>
<p>Sur: Antonio Rodríguez Fernández, María Juana García Ferradás, Ramona García Ferradás e outros.</p>
<p>Leste: Camilo Canda Novoa, María Amparo Quiroga, hros. de José Reboredo García e outros.</p>
<p>Oeste: Antonio García Amorín, José Luis Puga Iglesias, José Villar Reboredo e outros.</p>
<p>Descrición: por riba da pista anteriormente citada a parcela aparece cuberta por un rexenerado de piñeiro sobre queirogas, con rasos abondosos. Por debaixo da pista a masa arbórea está formada por unha mestura de carballo, bidueiro e rexenerado de piñeiro.</p>
<p>Próponse a súa clasificación por reuni-los requisitos establecidos no artigo 1 da Lei 13/1989, do 10 de outubro, de montes veciñais en man común.</p>
<p>Nome do monte: Penouzas.</p>
<p>Cabida: 23,94 ha aproximadamente.</p>
<p>Estremas:</p>
<p>Norte: valado por medio que estrema con propiedade particular do Pazo da Xesta ata unirse co camiño ó monte dos Croios seguindo este ata a súa intersección co camiño que se dirixe cara Puxallos.</p>
<p>Leste: desde a intersección anterior, segue o camiño que une este co monte dos Croios coa pista que une Puxallos coa estrada de Ourense, ata unhas rochas sobre a zarra de Pazo, desde alí bordeando leiras privadas segue ata alcanza-lo cruzamento de camiños do que parte o que desde Puxallos se dirixe á estrada PO-202.</p>
<p>Sur: desde o punto anterior segue estremas de predios privados ata alcanzar valado que estrema coa granxa de Lagorzos, seguindo este valado ata o camiño que une esta granxa con Puxallos.</p>
<p>Oeste: desde o punto anterior dirísexe cara ó norte, seguindo o valado que separa prados, pista e estremas con predios particulares sinalados cun suco, ata o valado que separa a leira Lagorzos, desde alí ata o peche coa estrema norte.</p>
<p>Servidumes: a parcela está atravesada por varios camiños que, partindo do cruzamento situado na unión dos límites leste e sur, se dirixen a Seixas, á granxa de Lagorzos, á estrada PO-202 Lalín-Carballo e á ponte de Pontenofe. Así mesmo, aparece atravesada por un tendido eléctrico. No sur da parcela, coincidindo coas cotas máis altas dela atópase un xacigo arqueolóxico, dintinguíndose varias mámoas sobre o terreo.</p>
<p>Estremeiros:</p>
<p>Norte: herdeiros de José Reboredo López, José Lalín Pichel e esposa, Avelino Villamarín Valdonado e outros.</p>
<p>Oeste: Jesús Munín Ferrada, Ramón Gónzalez Jácome, José Iglesias Fernández e outros.</p>
<p>Sur: José Alvarellos Iglesias, Consuelo Alvarellos, María Josefa Alvarellos Villar e outros.</p>
<p>Leste: Pedro González Jácome, Andrés García Rodríguez, Camilo González Bodario e outros.</p>
<p>Descrición: matorreira de toxo e queiroga, observándose rexenerado ocasional de piñeiro e bidueiros nas zonas máis baixas, signos de pastoreo e afloramentos rochosos.</p>
<p>Próponse a súa clasificación por reuni-los requisitos establecidos no artigo 1 da Lei 13/1989, do 10 de outubro, de montes veciñais en man común.</p>
<p>Nome do monte: Lavagueira.</p>
<p>Cabida: 9, 97 ha aproximadamente.</p>
<p>Estremas:</p>
<p>Norte: pista que une Puxallos coa estrada PO-202 Lalín-Carballo.</p>
<p>Leste: propiedades particulares, valado por medio, ata cruzamento con camiño de Lavagueira de Abaixo.</p>
<p>Sur: sepárase do camiño de Lavagueira de Abaixo seguindo valado que separa de leiras particulares, descendendo ata as proximidades do río Seixas afastándose de novo del seguindo estrema con prados.</p>
<p>Oeste: segue valado de separación con leiras particulares, cruzando o tendido de ferrocarril Santiago de Compostela-Ourense a uns 60 m da boca sur do túnel, ata o cruzamento co camiño de Lavagueira de Abaixo. Desde alí segue valado de separación con leiras particulares ata cruzamento coa pista que une Puxallos coa estrada PO-202 Lalín-Carballo.</p>
<p>Servidumes: a leira está atravesada por camiño de Lavagueira de Abaixo con ramais que, partindo del, se dirixen ó Muíño do Ferrador e ó campo de fútbol. Vía e boca de túnel do ferrocarril Santiago de Compostela-Ourense.</p>
<p>Estremeiros:</p>
<p>Norte: pista que une Puxallos coa estrada PO-202 Lalín-Carballo.</p>
<p>Leste: Consuelo Ojea Gómez, Germán Ojea Gómez, Dosinda Ojea Gómez e outros.</p>
<p>Sur: José Senra García, Manuel Lalín Cibeira, José Varela García e outros.</p>
<p>Oeste: José Froiz Novoa, vía ferrocarril Santiago-Ourense, Amelia Gil González e outros.</p>
<p>Descrición: realizouse unha nivelación na parte máis alta da parcela destinada a instalación do campo de fútbol da Xesta. O resto da parcela está cuberta por abondoso rexenerado de piñeiro, con algunhas zonas con pés malformados, resto dunha corta realizada o último ano.</p>
<p>Proponse a súa clasificación por reuni-los requisitos establecidos no artigo 1 da Lei 13/1989, do 10 de outubro, de montes veciñais en man común.</p>
<p>Nome do monte: Lúa ou Val de Laborea.</p>
<p>Cabida: 3,262 ha aproximadamente.</p>
<p>Estremas: o camiño de Picouzo de Arriba divide en dúas esta parcela deixando ó leste unha parte de forma triangular coñecida como Lúa, con estremas oeste e norte co citado camiño, leste con camiño veciñal de Puxallos e sur valado por medio, con leira privada.</p>
<p>A parte oeste ten as seguintes estremas:</p>
<p>Norte: valado de terra (torrón) por medio, con leiras particulares.</p>
<p>Leste: camiño de Picouzo de Arriba.</p>
<p>Sur: leiras particulares de veciños da Xesta en aliñación recta ata valado de pedra.</p>
<p>Oeste: valado de pedra por medio, leiras particulares.</p>
<p>Servidumes: a leira aparece dividida polo camiño de Picouzo de Arriba, que a atravesa de norte a sur.</p>
<p>Estremeiros:</p>
<p>Parte leste Lúa.</p>
<p>Norte: Basilisa Canda Novo, David Fariñas González, José Luis Puga Iglesias e outros.</p>
<p>Leste: camiño veciñal de Puxallos.</p>
<p>Sur: Benita Amorín Pascual, José González López, José Rodríguez González.</p>
<p>Oeste: camiño de Picouzo de Arriba.</p>
<p>Parte oeste, Val de Laborea.</p>
<p>Norte: María González.</p>
<p>Leste: camiño de Picouzo de Arriba.</p>
<p>Sur: José González Crespo e José Crespo Enríquez.</p>
<p>Oeste: Nicolás Roza Silva.</p>
<p>Descrición: ámbalas parcelas están en monte alto cubertas de matorreira de queiroga e xesta con abondoso rexenerado de piñeiro e carballo.</p>
<p>Proponse a súa clasificación por reuni-los requisitos establecidos no artigo 1 da Lei 13/1989, do 10 de outubro, de montes veciñais en man común.</p>
<p>Nome do monte: monte dos Croios.</p>
<p>Cabida: 5,9 ha aproximadamente.</p>
<p>Estremas:</p>
<p>Norte: partindo desde o camiño de Picouzo ata pista forestal, estrema valado por medio, con leiras particulares.</p>
<p>Leste: leiras particulares desde o punto último anterior ata pista forestal e masa de carballo.</p>
<p>Sur: valado por medio, con leiras particulares.</p>
<p>Oeste: leiras particulares.</p>
<p>Servidumes: a parcela está atravesada polo camiño de Picouzo e por varios ramais del.</p>
<p>Estremeiros:</p>
<p>Norte: Antonio Blanco, José Ferreiro e outros.</p>
<p>Leste: Remigio Reboredo Varela, hros. de Manuel Rodríguez Reboredo e outros.</p>
<p>Sur: Manuel H. Baleiro, Amadeo Fernández Hernández e outros.</p>
<p>Oeste: José Fernández Ferreiro, Manuel Reboredo González e outros.</p>
<p>Descrición: rexenerado de piñeiro e matorreira de queiroga e afloramentos rochosos.</p>
<p>Proponse a súa clasificación por reuni-los requisitos establecidos no artigo 1 da Lei 13/1989, do 10 de outubro, de montes veciñais en man común.</p>
<p>Nome do monte: Picouzo</p>
<p>Cabida: 5,70 ha aproximadamente.</p>
<p>Estremas:</p>
<p>Norte: regueiro de Valiño, camiño veciñal e particulares.</p>
<p>Leste: camiño veciñal e particulares.</p>
<p>Sur: Concello de Dozón.</p>
<p>Oeste: regueiro de Valiño e leiras particulares.</p>
<p>Servidumes: está atravesada por pistas de acceso a muíño e leiras particulares e por camiño veciñal.</p>
<p>Descrición: rexenerado de piñeiro e bidueiro, e formación de ribeira nas proximidades do río Seixas.</p>
<p>Proponse a súa clasificación por reuni-los requisitos establecidos no artigo 1 da Lei 13/1989, do 10 de outubro, de montes veciñais en man común,</p>
<p>e segrégase da petición aproximadamente 23,75 ha por pertenceren á parroquia de Sanguiñedo, concello de Dozón e non quedar demostrado o aproveitamento exclusivo polos veciños da parroquia da Xesta, concello de Lalín.</p>
<p>Nome do monte: Silva</p>
<p>Cabida: 5,98 ha aproximadamente.</p>
<p>Estremas:</p>
<p>Norte: separada por suco e torrón, predio particular ata río Seixas.</p>
<p>Leste: río Seixas.</p>
<p>Sur: monte das Seixas, leiras particulares valado por medio.</p>
<p>Oeste: regueiro ascendendo ata a estrema norte.</p>
<p>Servidumes: parcialmente percorrido por camiños de acceso a leiras estremeiras.</p>
<p>Estremeiros:</p>
<p>Norte: José González López, Ramona García.</p>
<p>Leste: río Seixas.</p>
<p>Sur: Fernando Varela, Eladio Presas Valín e outros.</p>
<p>Oeste: José González López e concello de Dozón.</p>
<p>Descrición: matorreira de queiroga e toxo, con escasa presencia de rexenerado de bidueiro e piñeiro. Vexetación de ribeira nas proximidades do río Seixas.</p>
<p>Proponse a non clasificación por pertencer á parroquia de Sanguiñedo, concello de Dozón e non quedar demostrado o aproveitamento exclusivo polos veciños da parroquia da Xesta do concello de Lalín.</p>
<p>Nome do monte: Carpaceira</p>
<p>Cabida: 4,62 ha aproximadamente.</p>
<p>Estremas:</p>
<p>Norte: seguindo liña de nivel, leiras particulares.</p>
<p>Leste: leiras particulares, valado por medio ata estrada de Seixas a PO-202.</p>
<p>Sur: estrada de Seixas a PO-202.</p>
<p>Oeste: leiras particulares, valado e suco-torrón por medio.</p>
<p>Servidumes: está atravesada por camiño que, partindo da estrada que une Seixas coa estrada PO-202, chega a Seixas. Depósito de augas de subministración a Seixas.</p>
<p>Estremeiros:</p>
<p>Norte: Ramona Cibeira González, Eladio Presas Valín e outros.</p>
<p>Leste: Concello de Dozón, Fernando Varela e outros.</p>
<p>Sur: Concello de Dozón.</p>
<p>Oeste: Ramona Cibeira González, hros. de José Lalín e outros.</p>
<p>Descrición: matorreira toxeira-queirogal, gando.</p>
<p>Proponse a non clasificación por pertencer á parroquia de Sanguiñedo, concello de Dozón e non quedar demostrado o aproveitamento exclusivo polos veciños da parroquia da Xesta do concello de Lalín.</p>
<p>Nome do monte: Abaixo dos Campos.</p>
<p>Cabida: 1,86 ha aproximadamente.</p>
<p>Estremas:</p>
<p>Norte: predios particulares, valado por medio.</p>
<p>Leste: predios particulares.</p>
<p>Sur: predios particulares, valado por medio.</p>
<p>Oeste: camiño veciñal de Navallo.</p>
<p>Servidumes: atravesada por camiños de servidume de Navallo. Parcialmente cultivada con cereal, autorizado polo común.</p>
<p>Estremeiros:</p>
<p>Norte: José Gónzalez López.</p>
<p>Leste: Manuel Lalín Paz.</p>
<p>Sur: José Iglesias Fernández, José González López.</p>
<p>Oeste: David Jácome Villar, Adelaida Gutiérrez Lalín e outros.</p>
<p>Descrición: matorreira de toxo, escasos carballos e cultivo de centeo.</p>
<p>Fundamentos de dereito.</p>
<p>1. O Xurado Provincial de Clasificación de Montes Veciñais en Man Común ten a competencia para coñece-los expedientes de clasificación dos montes que teñan tal carácter segundo o teor do establecido no artigo 9 da Lei 13/1989, do 10 de outubro, de montes veciñais en man común.</p>
<p>2. De conformidade co establecido no artigo 1 da Lei 13/1989, do 10 de outubro, de montes veciñais en man común, así como o artigo 1 do Decreto 260/1992, do 4 de setembro, cómpre entender por montes veciñais en man común «... os terreos radicados na Comunidade Autónoma de Galicia que, con independencia da súa orixe, as súas posibilidades productivas, o seu aproveitamento actual e a súa vocación agraria, pertenzan a agrupacións veciñais na súa cualidade de grupos sociais e non como entidades administrativas, e os veñan aproveitando consuetudinariamente en réxime de comunidade, sen asignación de cotas, os membros daquelas na súa condición de veciños».</p>
<p>Así, segundo abondosa xurisprudencia, o feito que xustifica a clasificación ou non como veciñal dun determinado monte, en vía administrativa, é a circunstancia de terse ou non demostrado o aproveitamento veciñal de feito do dito monte por parte dos veciños.</p>
<p>En consecuencia, vista a Lei galega 13/1989, do 10 de outubro, de montes veciñais en man común, e o seu regulamento aprobado polo Decreto 260/1992, do 4 de setembro, e demais preceptos legais e regulamentarios de xenérica e específica aplicación ó caso examinado, o instructor propón e, de maneira unánime, o xurado acorda:</p>
<p>1. Clasificar como veciñais en man común a favor dos veciños da parroquia da Xesta do concello de Lalín os montes Costa da Fervenza, Penouzas, Lavagueira, Lúa ou Val de Laborea, monte dos Croios, Picouzo e Abaixo dos Campos, por reuniren os requisitos establecidos no artigo 1 da Lei 13/1989, do 10 de outubro, de montes veciñais en man común, correspondéndose coa planimetría elaborada para o efecto polo Servicio de Montes e Industrias Forestais que forma parte inseparable desta resolución, e de acordo coa descrición, cabida e estremas sinaladas no antecedente de feito quinto.</p>
<p>2. Non clasificar como veciñais en man común os montes A Silva e Carpaceira por pertenceren á parroquia de Sanguiñedo do concello de Dozón e non quedar demostrado o aproveitamento exclusivo polos veciños da parroquia da Xesta do concello de Lalín.</p>
<p>Contra esta resolución, que pon fin á vía administrativa, poderase interpoñer recurso de reposición con carácter potestativo ante o Xurado Provincial de Clasificación de Montes Veciñais en Man Común de Pontevedra no prazo dun mes, ou ben interpoñer directamente recurso contencioso-administrativo ante o Xulgado do Contencioso-Administrativo de Pontevedra no prazo de dous meses contados desde o día seguinte ó desta notificación, de acordo co disposto nos artigos 109 e 116 da Lei 30/1992, do 26 de novembro, de réxime xurídico das administracións públicas e do procedemento administrativo común, e nos artigos 8 e 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>Pontevedra, 20 de decembro de 2001.</p>
<p>José Luis Díez Yáñez</p>
<p>Presidente do Xurado Provincial de Clasificación</p>
<p>de Montes Veciñais en Man Común de Pontevedra</p>

