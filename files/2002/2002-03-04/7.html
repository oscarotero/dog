---
date: '2002-03-04'
id: 3B9A
page: 2
number: 45
agency: 'CONSELLERÍA DE CULTURA, COMUNICACIÓN SOCIAL E TURISMO'
section: III. OUTRAS DISPOSICIÓNS
title: >-
  Orde do 12 de febreiro de 2002 pola que se convoca o Premio das Letras e das
  Artes de Galicia.
range: Orde
url: 'https://www.xunta.gal/dog/Publicados/2002/20020304/Anuncio3B9A_gl.html'
---
<p>Por medio do Decreto 288/1994, modificado no seu artigo 5 polo Decreto 286/1995, creouse o Premio das Letras e das Artes de Galicia. Este premio ten como finalidade a de recoñecer e recompensa-lo labor daquelas persoas que coa súa traxectoria creadora contribuíron á conservación, á expansión e ó engrandecemento da cultura galega en calquera campo desta.</p>
<p>Por todo isto,</p>
<p>DISPOÑO:</p>
<p>Artigo 1º</p>
<p>Convócase o Premio das Letras e das Artes de Galicia correspondente a 2002 co fin de recoñecer e recompensa-los méritos daquelas persoas que dedicaron gran parte da súa actividade ás letras e ás artes en calquera das súas múltiples manifestacións, co resultado de engrandecemento e afirmación dos valores culturais de Galicia.</p>
<p>Artigo 2º</p>
<p>O premio estará dotado con trinta e seis mil euros (36.000 euros) con cargo á aplicación orzamentaria 10.02.353.A.640.1 dos orzamentos xerais da Comu</p>
<p>nidade Autónoma de Galicia para 2002, quedando condicionado á existencia de crédito adecuado e abondo para o seu financiamento.</p>
<p>Artigo 3º</p>
<p>1. O premio será indivisible, e non poderá concederse a título póstumo.</p>
<p>2. O premio pode ser declarado deserto.</p>
<p>Artigo 4º</p>
<p>1. A presentación dos candidatos poderá realizala calquera institución, fundación, academia, federación, asociación ou centro cultural ou de investigación, mediante escrito dirixido ó conselleiro de Cultura, Comunicación Social e Turismo, segundo modelo que figura como anexo da presente orde, ó que se xuntará o currículum do candidato.</p>
<p>2. O escrito e o currículum ó que se fai referencia no parágrafo anterior serán presentados no rexistro xeral da Consellería de Cultura, Comunicación Social e Turismo ou nos rexistros das delegacións provinciais desta, sen prexuízo do establecido no artigo 38.4º da Lei 30/1992, do 26 de novembro, modificada pola Lei 4/1999, do 13 de xaneiro, antes do 15 de marzo do presente ano.</p>
<p>Artigo 5º</p>
<p>1. O premio dictaminarase o día 17 de maio, Día das Letras Galegas, nun acto institucional.</p>
<p>2. O xurado poderá convocar para este acto ata cinco finalistas.</p>
<p>Artigo 6º</p>
<p>Tódalas decisións do xurado serán inapelables.</p>
<p>Artigo 7º</p>
<p>As institucións, fundacións, academias, federacións, asociacións, centros culturais ou de investigación que propuxeren candidatos e non resultaren premiados poderán retira-la documentación presentada no prazo de trinta (30) días naturais contados a partir do seguinte a aquel en que se produza o dictame. Transcorrido este prazo arquivarase sen máis trámite.</p>
<p>Disposicións derradeiras</p>
<p>Primeira.-Facúltase o director xeral de Promoción Cultural para dictar, no ámbito das súas competencias, as resolucións precisas para o desenvolvemento desta orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 12 de febreiro de 2002.</p>
<p>Jesús Pérez Varela</p>
<p>Conselleiro de Cultura, Comunicación Social</p>
<p>e Turismo</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

