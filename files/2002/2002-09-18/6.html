---
date: '2002-09-18'
id: 11FD6
page: 13
number: 180
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 8 de agosto de 2002, da Delegación Provincial de Pontevedra,
  pola que se dispón o rexistro, o depósito e a publicación, no Diario Oficial
  de Galicia, do convenio colectivo do sector de axencias marítimas.
range: Resolución
url: 'https://www.xunta.gal/dog/Publicados/2002/20020918/Anuncio11FD6_gl.html'
---
<p>Visto o texto do convenio colectivo do sector de axencias marítimas, con nº de código 3600044, que tivo entrada nesta delegación provincial o día 17-7-2002, subscrito en representación da parte económica pola Asociación de Empresas Consignatarias y Estibadoras de Buques de la Provincia de Pontevedra, e da parte social, polas centrais sindicais CC.OO. e UGT, en data 8-7-2002. De conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, desta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 8 de agosto de 2002.</p>
<p>P.A.</p>
<p>Luis Boullosa Nores</p>
<p>Secretario provincial de Pontevedra</p>
<p>Convenio colectivo de traballo para axencias</p>
<p>marítimas da provincia de Pontevedra</p>
<p>I. Normas xerais</p>
<p>Artigo 1º.-Ámbito de aplicación.</p>
<p>O presente convenio regula as relacións laborais entre as empresas consignatarias de buques e actividades afíns da provincia de Pontevedra e os seus traballadores.</p>
<p>Artigo 2º.-Duración e prórrogas.</p>
<p>O presente convenio terá unha duración de dous anos, entrando en vigor, para tódolos efectos, o 1º de xaneiro de 2002, calquera que sexa a data de publicación no BOP, prorrogándose tacitamente por períodos anuais sempre que non sexa denunciado, exceptuándose no relativo á táboa salarial, que será revisada anualmente.</p>
<p>Artigo 3º.-Denuncia.</p>
<p>Calquera das partes, con dous meses de antelación como mínimo, poderá denuncia-lo convenio por escrito, a través dos seus representantes legais ante a autoridade laboral competente.</p>
<p>Artigo 4º.-Comisión paritaria.</p>
<p>Para interpretar e vixia-la aplicación do presente convenio créase unha comisión paritaria, segundo establece o artigo 85.2º do Estatuto dos traballadores, a cal estará composta por igual número de membros entre as partes asinantes.</p>
<p>A composición será de dous membros por cada parte.</p>
<p>Poderán asistir ás sesións da comisión paritaria con voz pero sen voto, os asesores que as partes estimen conveniente, cun máximo de dous por cada parte.</p>
<p>Artigo 5º.-Condicións máis beneficiosas.</p>
<p>O persoal que con anterioridade ó convenio viñese desfrutando de condicións máis beneficiosas que as que aquí se establecen deberá conservalas.</p>
<p>II. Condicións laborais</p>
<p>Artigo 6º.-Xornada de traballo.</p>
<p>Establécese a xornada laboral partida cos horarios vixentes na actualidade, quedando os sábados libres para tódolos efectos, sen que con iso se restrinxa a xornada de traballo existente.</p>
<p>A xornada será de 40 horas semanais.</p>
<p>A xornada de verán será intensiva, comezando o 1 de xuño e finalizando o 30 de setembro de cada ano.</p>
<p>As empresas, de acordo cos seus empregados, poderán establecer en cada caso os horarios e xornadas máis convenientes para o desenvolvemento da súa actividade.</p>
<p>Non obstante o estipulado nos parágrafos anteriores e dadas as características do tráfico, as empresas poderán, con suxeición a horario fixo, utiliza-lo persoal necesario para atende-las chegadas, despachos e saídas de buques, aeronaves, trens e demais medios de transporte e despacho de aduanas, sinalando o persoal que haxa de prestar servicios os sábados, por rigorosa quenda rotativa, sen compensación económica ou recuperación de horas sempre e cando non se superen as 40 horas semanais.</p>
<p>Para o persoal de peirao a xornada de traballo será de 40 horas semanais, de luns a venres.</p>
<p>A xornada en sábados para o persoal de peirao será de dúas intensivas, unha de 8 a 14 horas, e outra de 14 a 20 horas.</p>
<p>A segunda xornada dos sábados, así como a dos domingos e festivos poderase ampliar coas horas necesarias ata finaliza-la operativa portuaria.</p>
<p>Artigo 7º.-Vinculación á totalidade.</p>
<p>As condicións pactadas no presente convenio formarán un todo orgánico e indivisible e para os efectos da súa aplicación práctica, serán consideradas globalmente en cómputo anual.</p>
<p>No suposto previsto no artigo 90.5º do Estatuto dos traballadores, haberá que se ater ó que resolva a xurisdicción competente, de non terse alcanzado previamente un acordo entre as partes.</p>
<p>Artigo 8º.-Vacacións.</p>
<p>Tódolos os traballadores afectados polo presente convenio desfrutarán cada ano de 30 días naturais e retribuídos segundo táboa salarial.</p>
<p>As quendas de vacacións serán rotativas.</p>
<p>As empresas establecerán por cada centro de traballo ou dependencia o cadro de vacacións do persoal afecto a ela, coidando que os servicios queden debidamente atendidos, e procurando acceder ós desexos daquel. As incompatibilidades serán resoltas outorgando preferencias de forma rotativa.</p>
<p>Nas oficinas onde a organización por seccións e a extensión do seu cadro de persoal o permita, farase un cadro por seccións. Este cadro farse sen prexuízo da coordinación que deba establecerse entre todas en orde ó problema xeral da oficina.</p>
<p>As vacacións serán desfrutadas dentro do ano natural correspondente.</p>
<p>A duración das vacacións do persoal que estivese ó servicio da empresa menos dun ano, estará en proporción ó tempo servido e deberán desfrutarse antes do 31 de decembro.</p>
<p>O desfrute de vacacións deberá quedar regularizado no caso de que sexa factible antes do inicio da suspensión do contrato que se presuma que vaia</p>
<p>exceder do ano natural, e en todo caso, antes do 31 de decembro.</p>
<p>Dará dereito a vacacións o tempo servido na empresa, así como os períodos de suspensión de contrato debidos a ILT.</p>
<p>O salario correspondente ó período vacacional será o mesmo que lle correspondería ó traballador estando de servicio no mesmo período.</p>
<p>As empresas que poidan cubrir debidamente os seus servicios darán preferencia ás peticións de vacacións dos seus traballadores, entre os meses de xuño ou setembro, ambos inclusive.</p>
<p>As vacacións non se iniciarán en domingo ou día festivo.</p>
<p>Artigo 9º.-Dereitos sindicais.</p>
<p>Rexerá que dispón e regula a vixente Lei orgánica de liberdade sindical.</p>
<p>Artigo 10º.-Permisos retribuídos.</p>
<p>Os traballadores, avisando con antelación e xustificando en debida forma o feito, poderán faltar ou ausentarse do traballo sen perda de retribución, polos seguintes motivos e polo tempo que se expresa:</p>
<p>a) En caso de contraer matrimonio, 20 días.</p>
<p>b) Por enfermidade grave ou falecemento do cónxuxe, fillos, pai ou nai dun ou otro cónxuxe, netos, avós ou irmáns, 3 días. Se precisase desprazarse fóra da provincia, poderá ampliarse a licencia 3 días máis.</p>
<p>c) No suposto de parto da esposa, 2 días, que serán prorrogables ata 5 en caso de gravidade.</p>
<p>d) En caso de matrimonio de parentes ata o segundo grao, coincidindo co da ceremonia, 1 día. Se é fóra da provincia, 1 día máis.</p>
<p>e) Por traslado do seu domicilio habitual, 2 días.</p>
<p>f) O tempo indispensable para o cumprimento de deberes de carácter inescusable, de carácter público e/ou persoal.</p>
<p>No non recollido no presente artigo rexerá o disposto no Estatuto dos traballadores.</p>
<p>Artigo 11º.-Festividade do sector.</p>
<p>Considerarase, para tódolos efectos, como festivo no sector o día 16 de xullo.</p>
<p>III. Condicións económicas</p>
<p>Artigo 12º.-Retribucións.</p>
<p>Os soldos e salarios correspondentes ás distintas categorías de persoal incrementaranse nun 3% sobre os vixentes en 2002, tal como se reflicte na táboa anexa ó presente convenio. Para o 2003 o incremento será igual ó IPC real do ano anterior.</p>
<p>A dita táboa será a única base de cálculo para o devengo das demais percepcións derivadas do convenio e disposicións aplicables.</p>
<p>Artigo 13º.-Antigüidade.</p>
<p>Establécense trienios do 5% co tope do 100%, calculándose sobre os salarios aprobados neste convenio.</p>
<p>Artigo 14º.-Pagas extraordinarias.</p>
<p>O persoal afectado por este convenio percibirá catro pagas extraordinarias, dunha mensualidade cada unha delas, calculándose con base no salario do convenio máis antigüidade, e faranse efectivas nos meses de marzo, xullo, outubro e decembro de cada ano, debendo ser aboadas pola empresa dentro da primeira quincena.</p>
<p>Artigo 15º.-Complemento de transporte.</p>
<p>Establécese o aboamento mensual para todo o persoal dun complemento de transporte por importe de 44,80 euros, aplicable o 1 de xaneiro.</p>
<p>Artigo 16º.-Axudas de custo.</p>
<p>Cando as necesidades do servicio o requiran e o traballador teña que permanecer o día completo fóra do domicilio da empresa, corresponderalle percibi-la cantidade de 23,22 euros/día en concepto de manutención.</p>
<p>Así mesmo, cando as necesidades do traballo impliquen ter que realizar fóra ou a comida, ou a cea ou o alomorzo, as cantidades a percibir polo traballador serán as seguintes:</p>
<p>-Comida: 10,84 euros.</p>
<p>-Cea: 9,20 euros.</p>
<p>-Almorzo: 3,10 euros.</p>
<p>En calquera caso, o gasto por aloxamento será a cargo da empresa.</p>
<p>O custo do transporte que se utilice para o desprazamento será en todo caso a cargo da empresa. Aboaranse 0,18 euros/km, cando o desprazamento o realice o traballador fóra do municipio, en vehículo propio e ó servicio da empresa.</p>
<p>Non obstante o anterior, será válido calquera otro acordo que sobre este punto pacten a empresa e o traballador.</p>
<p>Artigo 17º.-Valor da hora extraordinaria.</p>
<p>Distínguense os seguintes tipos de horas extraordinarias:</p>
<p>a) Hora extra normal.</p>
<p>b) Hora extra nocturna.</p>
<p>c) Hora extra sábado mañá.</p>
<p>d) Hora extra sábado tarde, domingos e festivos.</p>
<p>O valor da hora extraordinaria será o que figura na táboa anexa correspondente.</p>
<p>Artigo 18º.-Remuneración para o persoal de peirao en xornadas de sábado mañá, sábado tarde, domingos e festivos.</p>
<p>As xornadas que se realicen en sábados mañá as tres primeiras horas pagaranse polo concepto valor hora, a razón de 13,31 euros/hora.</p>
<p>A remuneración para o persoal de peirao nas xornadas de sábado mañá (sempre e cando se superen as tres horas), sábado tarde e domingos ou festivos, será a seguinte:</p>
<p>-Xornada sábado mañá: 53,24 euros.</p>
<p>-Xornada sábado tarde: 66,55 euros.</p>
<p>-Xornada domingos e festivos: 66,55 euros.</p>
<p>Artigo 19º.-Gratificación especial.</p>
<p>Establécese un premio, do que o importe será o equivalente ó soldo anual (16 pagas de soldo máis antigüidade), ós traballadores que leven vinte anos de servicio na empresa e se xubilen voluntariamente ou por causa de invalidez (a solicitude do traballador e dentro do seguinte mes); así como para aquel persoal que solicite xubilarse aplicando o coeficiente reductor.</p>
<p>Este artigo será de aplicación para aqueles traballadores cunha idade que non supere os 65 anos.</p>
<p>Unha vez cumpridos polo traballador os 65 anos, a gratificación a que fai referencia este artigo non terá validez se non a exerce dentro do mes seguinte ó cumprimento da dita idade.</p>
<p>Esta gratificación non será de aplicación ó persoal que ingresase con posterioridade ó 1 de xaneiro de 1997.</p>
<p>Artigo 20º.-Prevención de riscos laborais.</p>
<p>As empresas e a representación sindical comprométense a cumpri-la Lei de prevención de riscos laborais.</p>
<p>Cláusula de revisión</p>
<p>A suba salarial acordada será revisada o 31 de decembro de cada ano segundo o IPC real.</p>
<p>Esta cláusula será aplicable con carácter retroactivo o 1 de xaneiro.</p>
<p>Cláusulas adicionais</p>
<p>Primeira.-O presente convenio colectivo foi subscrito en representación da parte económica pola asociación patronal do sector, e pola representación social de UGT e CC.OO.</p>
<p>Segunda.-A comisión paritaria no presente convenio reunirase con carácter de urxencia en 24 horas, para a interpretación ou aclaración de calquera artigo.</p>
<p>Non se paralizará o traballo antes de reunirse a comisión paritaria.</p>
<p>Táboa salarial</p>
<table><tbody><tr><td></td></tr>
<tr><td>Grupos e categorías</td><td>Salario mensual/euros</td></tr>
<tr><td></td></tr>
</tbody></table>
<table><tbody><tr><td>I. Titulados</td></tr>
<tr><td>Titulado superior</td><td>1.059,88</td></tr>
<tr><td>Titulado medio: grupo A</td><td>947,93</td></tr>
<tr><td>Titulado medio: grupo B</td><td>883,97</td></tr>
<tr><td></td></tr>
<tr><td>II. Administrativos</td></tr>
<tr><td>Xefe de sección</td><td>1.059,88</td></tr>
<tr><td>Xefe de negociado</td><td>947,93</td></tr>
<tr><td>Oficial administrativo</td><td>836,81</td></tr>
<tr><td>Auxiliar administrativo</td><td>639,22</td></tr>
<tr><td>Aspirante de 16 a 18 anos</td><td>492,50</td></tr>
<tr><td></td></tr>
<tr><td>III. Subalternos</td></tr>
<tr><td>Conserxe, cobrador, ordenanza, porteiro e sereno</td><td>558,36</td></tr>
<tr><td>Mozo dos recados de 16 a 18 anos</td><td>492,50</td></tr>
<tr><td></td></tr>
<tr><td>IV. Servicios varios</td></tr>
<tr><td>a) Categorías básicas:</td></tr>
<tr><td>Encargado de sección</td><td>720,14</td></tr>
<tr><td>Oficial de 1ª</td><td>692,31</td></tr>
<tr><td>Oficial de 2ª</td><td>657,58</td></tr>
<tr><td>Oficial de 3ª</td><td>634,93</td></tr>
<tr><td>Peón</td><td>634,93</td></tr>
<tr><td>Aprendiz de 16 a 18 anos</td><td>492,50</td></tr>
<tr><td>b) Categorías asimiladas:</td></tr>
<tr><td>Conductor de camión</td><td>657,58</td></tr>
<tr><td>Conductor de turismo</td><td>657,58</td></tr>
<tr><td>Cosedor</td><td>627,42</td></tr>
<tr><td></td></tr></tbody></table>
<table><tbody><tr><td></td></tr>
<tr><td>Gratificación de caixeiros, complementos
de postos de traballo e persoal</td><td>Importe anual/A</td></tr>
<tr><td></td></tr>
</tbody></table>
<table><tbody><tr><td>A) Gratificación de caixeiro, sempre que
sexa por quebrantamento de moeda</td><td>541,17</td></tr>
<tr><td></td></tr>
<tr><td>B) Apoderados</td><td>541,17</td></tr>
<tr><td></td></tr>
<tr><td>C) Complemento persoal con coñecemento
de idiomas estranxeiros</td><td>541,17</td></tr>
<tr><td></td></tr></tbody></table>
<p>Valor da hora extra en día laborable e da hora extra en sábado mañá, nocturno, sábado tarde, domingos e festivos para os distintos grupos e categorías do persoal de axencias marítimas.</p>
<table><tbody><tr><td></td></tr>
<tr><td></td><td>Valor hora extra/euros</td></tr>
<tr><td></td></tr>
<tr><td>Grupos e categorías</td><td>H. extra/A</td><td>H. extra sábado mañá e
nocturna/A</td><td>H. extra sábado tarde, domingos e festivos/A</td></tr>
<tr><td></td></tr>
</tbody></table>
<table><tbody><tr><td>I. Titulados</td></tr>
<tr><td>Titulado superior</td><td>11,79</td><td>14,21</td><td>18,72</td></tr>
<tr><td>Titulado medio: grupo A</td><td>10,40</td><td>12,48</td><td>16,65</td></tr>
<tr><td>Titulado medio: grupo B</td><td>9,71</td><td>11,79</td><td>15,61</td></tr>
<tr><td></td></tr>
<tr><td>II. Administrativos</td></tr>
<tr><td>Xefe de sección</td><td>11,79</td><td>14,21</td><td>18,72</td></tr>
<tr><td>Xefe de negociado</td><td>10,40</td><td>12,48</td><td>16,65</td></tr>
<tr><td>Oficial administrativo</td><td>9,34</td><td>11,09</td><td>14,91</td></tr>
<tr><td>Aspirante 16 a 18 anos</td><td>5,55</td><td>6,59</td><td>8,67</td></tr>
<tr><td></td></tr>
<tr><td>III. Subalternos</td></tr>
<tr><td>Conserxe, cobrador, ordenanza, porteiro e sereno</td><td>6,24</td><td>7,63</td><td>10,06</td></tr>
<tr><td>Mozo dos recados 16 a 18 anos</td><td>5,55</td><td>6,59</td><td>8,67</td></tr>
<tr><td></td></tr>
<tr><td>IV. Servicios varios</td></tr>
<tr><td>a) Categorías básicas:</td></tr>
<tr><td>Encargado de sección</td><td>9,02</td><td>10,75</td><td>13,87</td></tr>
<tr><td>Oficial de 1ª</td><td>9,02</td><td>10,75</td><td>13,87</td></tr>
<tr><td>Oficial de 2ª</td><td>9,02</td><td>10,75</td><td>13,87</td></tr>
<tr><td>Oficial de 3ª</td><td>9,02</td><td>10,75</td><td>13,87</td></tr>
<tr><td>Peón</td><td>9,02</td><td>10,75</td><td>13,87</td></tr>
<tr><td>Aprendiz 16 a 18 anos</td><td>9,02</td><td>10,75</td><td>13,87</td></tr>
<tr><td></td></tr></tbody></table>
<table><tbody><tr><td></td></tr>
<tr><td></td><td>Valor hora extra/euros</td></tr>
<tr><td></td></tr>
<tr><td>Grupos e categorías</td><td>H. extra/A</td><td>H. extra sábado mañá e
nocturna/A</td><td>H. extra sábado tarde, domingos e festivos/A</td></tr>
<tr><td></td></tr>
</tbody></table>
<table><tbody><tr><td>b) Categorías asimiladas:</td></tr>
<tr><td>Conductor de camión</td><td>9,02</td><td>10,75</td><td>13,87</td></tr>
<tr><td>Conductor de turismo</td><td>9,02</td><td>10,75</td><td>13,87</td></tr>
<tr><td>Manipulante</td><td>9,02</td><td>10,75</td><td>13,87</td></tr>
<tr><td>Encargado de almacén ou almaceneiro</td><td>9,02</td><td>10,75</td><td>13,87</td></tr>
<tr><td>Mozo de almacén</td><td>9,02</td><td>10,75</td><td>13,87</td></tr>
<tr><td>Cosedor</td><td>9,02</td><td>10,75</td><td>13,87</td></tr>
<tr><td></td></tr></tbody></table>

