---
date: '2002-10-04'
id: 1352A
page: 14
number: 192
agency: CONCELLO DA ESTRADA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2002/20021004/Anuncio1352A_gl.html'
---
<p>De contrato de servicios segundo pregos aprobados pola Comisión de Goberno do 23 de setembro de 2002.</p>
<p>Entidade adxudicataria: Concello da Estrada. Dependencia que tramita o expediente: Secretaría. Nº de expediente: 26/2002. Obxecto do contrato: contratación de servicios de coidado e custodia do sector infantil, prestado no edificio da Escola Infantil de catro unidades, comprendéndose tanto o aspecto educativo como de alimentación, coidado e limpeza no horario de funcionamento. Prestarano cinco persoas coa titulación esixida no prego e outra, como mínimo, para servicios de limpeza e cociña con carné de manipulador de alimentos. Servicio de comedor: compréndese compra de productos, preparación e mantenza dos nenos. Servicio de limpeza: compréndese a adquisición polo adxudicatario dos productos e a súa conservación fóra do alcance dos menores. Conservación e mantemento das instalacións, así como revisión dos servicios e instalacións e limpeza xeral no mes de agosto e plan de seguridade e hixiene no traballo. Material escolar e outro equipo técnico e materiais necesarios para o </p>
<p>funcionamento.</p>
<p>Lugar de execución: edificio sito na esquina da avda. de Santiago coa C-541.</p>
<p>Duración do contrato: 1 ano prorrogable por outro.</p>
<p>Tramitación: ordinaria. Procedemento: aberto. Forma: concurso.</p>
<p>Orzamento base de licitación: 120.000 euros anuais, incluído IVE e tódolos demais impostos e gastos que deriven do contrato.</p>
<p>Fianza provisional: 2.400 euros.</p>
<p>Obtención de documentación e información: na Secretaría Xeral do Concello da Estrada. Poderán</p>
<p>obterse os pregos íntegros solicitándoo ó teléfono 986 57 01 65, extensión 320.</p>
<p>Presentación de ofertas: no Rexistro Xeral de Entrada do concello, de 9 a 14 horas, durante o prazo de 15 días naturais computados desde o seguinte á data de publicación do último anuncio de licitación no BOP ou no Diario Oficial de Galicia. Poderán presentarse na oficina de correos, cumprindo os requisitos establecidos nos pregos. Presentaranse 3 sobres. Sobre A, coa documentación para participar no concurso; sobre B, ofertas técnicas segundo o esixido na cláusula XVIII do prego; sobre C, oferta económica axustada ó modelo.</p>
<p>Apertura de proposicións: terá lugar ás dez horas do terceiro día hábil seguinte a aquel en que remate o prazo para a súa presentación. Exclúense os sábados.</p>
<p>Gastos de anuncios: por conta do adxudicatario.</p>
<p>Os pregos íntegros poden obterse na páxina web: <a href="http://www.aestrada.com/contratacion.">http://www.aestrada.com/contratacion.</a></p>
<p>A Estrada, 24 de setembro de 2002.</p>
<p>Ramón Campos Durán</p>
<p>Alcalde</p>

