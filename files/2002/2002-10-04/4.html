---
date: '2002-10-04'
id: '13496'
page: 14
number: 192
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: III. OUTRAS DISPOSICIÓNS
title: >-
  Decreto 282/2002, do 6 de setembro, polo que se establece o réxime xurídico
  das licencias que habilitan para o exercicio da pesca nas augas de competencia
  da Comunidade Autónoma de Galicia.
range: Decreto
url: 'https://www.xunta.gal/dog/Publicados/2002/20021004/Anuncio13496_gl.html'
---
<p>Nos tramos finais dos ríos existe unha zona de influencia mariña que permite a coexistencia de especies específicas de cada unha das augas, ademais doutras que, pola súa condición de migradoras, pasan unha parte da súa existencia nunhas ou noutras augas.</p>
<p>As zonas estuáricas con frecuencia presentan ós pescadores incertezas respecto das normas que resultan de aplicación en cada caso, pois resulta nalgúns casos dificultoso determina-lo ámbito de eficacia das normas que regulan a pesca marítima e a fluvial.</p>
<p>Nestas zonas, nas que se mesturan as augas continentais coas mariñas, parece lóxico que sexa necesaria unicamente a disposición dunha soa licencia, que habilita o exercicio da pesca recreativa.</p>
<p>Por outra banda, estímase que a pesca é unha actividade de grande interese social que reclama unha especial promoción por parte dos poderes públicos e é por iso oportuno arbitrar medidas que estimulen nos máis novos e nos maiores a práctica desta actividade.</p>
<p>Por todo iso, e no uso das facultades previstas na Lei 1/1983, do 22 de febreiro, reguladora da Xunta e do seu presidente, modificada pola Lei 11/1988, do 20 de outubro, por iniciativa dos conselleiros de Pesca e Asuntos Marítimos e de Medio Ambiente e por proposta do conselleiro da Presidencia, Relacións Institucionais e Administración</p>
<p>Pública logo de deliberación do Consello da Xunta de Galicia na súa reunión do día seis de setembro de dous mil dous,</p>
<p>DISPOÑO:</p>
<p>Artigo 1º</p>
<p>O exercicio recreativo da pesca desde as beiras, nas áreas de desembocadura que se relacionan no anexo, esixirá dispor da licencia de pesca marítima ou fluvial, indistintamente.</p>
<p>Ambas licencias habilitan, nestas zonas, para a pesca tanto das especies marítimas como das fluviais non anádromas.</p>
<p>A pesca das especies fluviais anádromas esixirá dispor da licencia de pesca fluvial, cos seus correspondentes recargos.</p>
<p>Artigo 2º</p>
<p>Nas zonas de desembocadura non relacionadas no artigo anterior, o límite superior será o que acaden as mareas vivas, e o inferior a liña imaxinaria que une as puntas da embocadura en ámbalas marxes.</p>
<p>Artigo 3º</p>
<p>Os horarios de pesca serán os establecidos na normativa de pesca fluvial.</p>
<p>Artigo 4º</p>
<p>En canto ás modalidades e engados para a pesca serán os que resulten axeitados para cada especie, e que non estean especificamente prohibidos por algunha disposición legal.</p>
<p>As especificacións de cota de pezas para cada especie serán as que se establezan en cada normativa específica.</p>
<p>Disposición derradeira</p>
<p>Este decreto entrará en vigor ós tres meses da súa publicación no Diario Oficial de Galicia.</p>
<p>Santiago de Compostela, seis de setembro de dous mil dous.</p>
<p>Manuel Fraga Iribarne</p>
<p>Presidente</p>
<p>Jaime Pita Varela</p>
<p>Conselleiro da Presidencia, Relacións Institucionais</p>
<p>e Administración Pública</p>
<p>ANEXO</p>
<p>Límites das zonas de desembocadura</p>
<p>Provincia da Coruña.</p>
<table><tbody><tr><td></td></tr>
<tr><td></td></tr>
<tr><td>Río</td><td>Límite superior</td><td>Límite inferior</td></tr>
<tr><td></td></tr>
</tbody></table>
<table><tbody><tr><td>Anllóns</td><td>Canteira de Santa Mariña</td><td>Liña recta imaxinaria que une Punta Balarés con Punta Padrón</td></tr>
<tr><td></td></tr>
<tr><td>Baleo</td><td>Ponte do ferrocarril</td><td>Liña recta imaxinaria que une Punta Ladrido con Punta Descada ou Sartán</td></tr>
<tr><td></td></tr>
<tr><td>Baxoi</td><td>Ponte do ferrocarril</td><td>Liña recta imaxinaria que une Punta Bañobre con Punta dos Curbeiros de Miño</td></tr>
<tr><td></td></tr></tbody></table>
<table><tbody><tr><td></td></tr>
<tr><td></td></tr>
<tr><td>Río</td><td>Límite superior</td><td>Límite inferior</td></tr>
<tr><td></td></tr>
</tbody></table>
<table><tbody><tr><td>Belelle</td><td>Lugar de Subarreiros</td><td>Ponte do ferrocarril Ferrol-Pontedeume</td></tr>
<tr><td></td></tr>
<tr><td>Condomiñas</td><td>Ponte Nova de Cedeira</td><td>Liña recta imaxinaria que une a punta do dique de Cedeira co cumio do monte Burneira</td></tr>
<tr><td></td></tr>
<tr><td>Das Mestas</td><td>A Ponte Vella</td><td>Liña recta imaxinaria que une a punta do dique de Cedeira co cumio do monte Burneira</td></tr>
<tr><td></td></tr>
<tr><td>Eume</td><td>Límite inferior do couto de Ombre</td><td>Liña recta imaxinaria que une Punta Madanela con Punta Sentroña</td></tr>
<tr><td></td></tr>
<tr><td>Forcadas</td><td>Ponte vella de Ferrerías</td><td>Liña recta imaxinaria que une a punta do dique de Cedeira co cumio do monte Burneira</td></tr>
<tr><td></td></tr>
<tr><td>Grande</td><td>Límite inferior do couto de Ponte do Porto</td><td>Liña recta imaxinaria que une Punta Sandia con Punta Roda</td></tr>
<tr><td></td></tr>
<tr><td>Lambre</td><td>Límite inferior do couto de Lambre</td><td>Liña recta imaxinaria que une Punta dos Curbeiros de Miño con Punta Mauruxo</td></tr>
<tr><td></td></tr>
<tr><td>Mandeo</td><td>Ponte vella de Betanzos</td><td>Liña recta imaxinaria que une Punta dos Curbeiros de Miño con Punta Mauruxo</td></tr>
<tr><td></td></tr>
<tr><td>Mendo</td><td>Ponte nova de Betanzos</td><td>Liña recta imaxinaria que une Punta dos Curbeiros de Miño con Punta Mauruxo</td></tr>
<tr><td></td></tr>
<tr><td>Maior</td><td>Muíño de Lino</td><td>Liña recta imaxinaria que une Punta Ladrido con Punta Descada ou Sartán</td></tr>
<tr><td></td></tr>
<tr><td>Mera</td><td>Lugar de Castro-Areeira</td><td>Liña recta imaxinaria que une Punta Ladrido con Punta Descada ou Sartán</td></tr>
<tr><td></td></tr>
<tr><td>Mero</td><td>100 m augas abaixo da presa da Barcala</td><td>Liña recta imaxinaria que une Punta Fiaiteira co varadoiro de Oza</td></tr>
<tr><td></td></tr>
<tr><td>Sóñora</td><td>Muíños de Pedrachán</td><td>Liña recta imaxinaria que une Punta Requeixo con Punta Testal</td></tr>
<tr><td></td></tr>
<tr><td>Sor</td><td>Souto de Xancedo</td><td>Liña recta imaxinaria que une Punta do Castro con Punta do Santo</td></tr>
<tr><td></td></tr>
<tr><td>Tambre</td><td>Límite inferior do couto de Noia</td><td>Liña recta imaxinaria que une Punta Requeixo con Punta Testal</td></tr>
<tr><td></td></tr>
<tr><td>Tines</td><td>Límite inferior do couto de Outes</td><td>Liña recta imaxinaria que une Punta Requeixo con Punta Testal</td></tr>
<tr><td></td></tr>
<tr><td>Xubia</td><td>Límite inferior do couto de Xubia</td><td>Ponte do ferrocarril Ferrol-Pontedeume</td></tr>
<tr><td></td></tr></tbody></table>
<p>Provincia de Lugo.</p>
<table><tbody><tr><td></td></tr>
<tr><td></td></tr>
<tr><td>Río</td><td>Límite superior</td><td>Límite inferior</td></tr>
<tr><td></td></tr>
</tbody></table>
<table><tbody><tr><td>Eo</td><td>Ponte do ferrocarril
Ferrol-Xixón</td><td>Ponte dos Santos</td></tr>
<tr><td></td></tr>
<tr><td>Landro</td><td>Ponte Portachao</td><td>Liña recta imaxinaria que une a punta do peirao de Celeiro co illote A Insua</td></tr>
<tr><td></td></tr>
<tr><td>Masma</td><td>Ponte da Espiñeira na estrada nacional 462 entre os concellos de Foz e Barreiros</td><td>Liña recta imaxinaria que une Punta Prados coa punta da crebaondas de Foz</td></tr>
<tr><td></td></tr>
<tr><td>Ouro</td><td>Ponte vella de Fazouro</td><td>Ponte do ferrocarril Ferrol-Xixón</td></tr>
<tr><td></td></tr></tbody></table>
<p>Provincia de Pontevedra.</p>
<table><tbody><tr><td></td></tr>
<tr><td></td></tr>
<tr><td>Río</td><td>Límite superior</td><td>Límite inferior</td></tr>
<tr><td></td></tr>
</tbody></table>
<table><tbody><tr><td>Lérez</td><td>Ponte do ferrocarril
Vigo-A Coruña en Monteporreiro</td><td>Liñas rectas imaxinarias que unen Punta Campelo co extremo distal do crebaondas da canle do río e este último con Punta Praceres.</td></tr>
<tr><td></td></tr>
<tr><td>Miñor</td><td>Ponte da Xunqueira</td><td>Liña recta imaxinaria que une a punta da barra da praia Ladeira e Punta Lourido.</td></tr>
<tr><td></td></tr>
<tr><td>Ulla</td><td>Ponte de Catoira</td><td>Liña recta imaxinaria que une Punta Seveira con Punta Rebordexo e súa continuación, bordeando a illa de Cortegada, ata o faro do dique de Carril.</td></tr>
<tr><td></td></tr>
<tr><td>Umia</td><td>Ponte Estacas, na estrada C-550</td><td>Liña recta imaxinaria que une Punta San Sadurniño con Punta Borrelo.</td></tr>
<tr><td></td></tr>
<tr><td>Verdugo</td><td>Carballeira dos Franceses no lugar de Camboa, na marxe dereita, e O Cafexo, na marxe esquerda</td><td>Liña recta imaxinaria que une Punta Ulló con Punta Muxeira.</td></tr>
<tr><td></td></tr></tbody></table>

