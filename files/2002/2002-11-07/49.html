---
date: '2002-11-07'
id: '16492'
page: 15
number: 215
agency: CONCELLO DA CORUÑA
section: VI. ANUNCIOS
title: >-
  Anuncio da aprobación definitiva das bases e estatutos do polígono H10.02 (rúa
  Abegondo) do Plan Xeral de Ordenación Municipal da Coruña.
range: Anuncio
url: 'https://www.xunta.gal/dog/Publicados/2002/20021107/Anuncio16492_gl.html'
---
<p>A Comisión de Goberno, en sesión que tivo lugar o día 27 de setembro de 2002, adoptou o seguinte acordo:</p>
<p>Primeiro: aprobar definitivamente as bases e estatutos presentados pola comisión xestora do polígono H10.02 rúa Abegondo do Plan Xeral de Ordenación Municipal vixente.</p>
<p>Segundo: ordena-la publicación no Diario Oficial de Galicia e no BOP do anuncio correspondente segundo modelo oficial que se envía, facultando a comisión xestora e, no seu nome, a César Pérez Maldonado como secretario dela, para a súa presentación e dilixenciamento ante o órgano correspondente.</p>
<p>Terceiro. designar como representante municipal no órgano rector da xunta a xefa de Xestión no Servicio de Urbanismo, Berta Rosón López.</p>
<p>Cuarto: requirir da comisión xestora e, no seu nome, de César Pérez Maldonado que ingrese na Caixa Municipal, en concepto de depósito previo correspondente á liquidación da taxa pola tramitación do expediente, a cantidade de 207,55 (douscentos sete con cincuenta e cinco) euros.</p>
<p>Quinto: requirir da comisión xestora que presente estudio de detalle que conteña o reaxuste das aliñacións do plan xeral de acordo coa realidade física, como requisito previo á aprobación do proxecto de compensación.</p>
<p>O que se publica para xeral coñecemento, indicando que contra este acordo cabe interpoñer recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses, contados desde o día seguinte ó da súa publicación. Non obstante, pode interpoñerse recurso potestativo de reposición ante a Comisión de Goberno no prazo dun mes e contra a súa desestimación poderá interpoñerse recurso contencioso-administrativo ante o TSXG no prazo de dous meses, se a resolución fose expresa, e, noutro caso, no de seis meses contados desde a desestimación presunta do recurso de reposición, isto é, a partir do mes de telo interposto.</p>
<p>A Coruña, 3 de outubro de 2002.</p>
<p>O alcalde</p>
<p>P.D.</p>
<p>Salvador Fernández Moreda</p>

