---
date: '2002-11-07'
id: 163DA
page: 15
number: 215
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: IV. OPOSICIÓNS E CONCURSOS
title: >-
  Resolución do 24 de outubro de 2002, do tribunal designado para cualifica-lo
  proceso selectivo para o acceso ó corpo facultativo superior da Administración
  autonómica, escala de químicos, convocado pola Orde do 8 de outubro de 2001,
  pola que se convocan os opositores que superaron o segundo exercicio da fase
  de oposición para a realización do cuarto exercicio, específico para o sistema
  de acceso libre.
range: Resolución
url: 'https://www.xunta.gal/dog/Publicados/2002/20021107/Anuncio163DA_gl.html'
---
<p>Unha vez constatado que os aspirantes opositores que superaron o segundo exercicio da oposición están exentos de realiza-lo terceiro exercicio desta fase por terse acreditado que están en posesión do curso de perfeccionamento de galego, este tribunal acorda, consonte coa base II.2.2 da Orde do 8 de outubro de 2001 convoca-los opositores que teñen superado este segundo exercicio á realización do cuarto exercicio, específico para o sistema de acceso libre, que terá lugar o 22 de novembro de 2002 ás 9 horas 30 minutos na sala 6 da Escola Galega da Administración Pública.</p>
<p>Este exercicio de carácter eliminatorio consistirá na resolución dun suposto práctico a elección do aspirante, de entre dous que serán os resultantes do sorteo levado a efecto entre seis elixidos polo tribunal e relacionados coas materias correspondentes ó contido do programa no que se refire ós temas específicos de cada escala, tal e como consta nesta base da convocatoria.</p>
<p>Así mesmo, lémbrase ós opositores, conforme as bases da convocatoria, que para a realización do exercicio deberán presentarse provistos do documento nacional de identidade ou documento acreditativo da súa identidade, a xuízo do tribunal e que se poderán servir de textos legais sen comentarios, excluíndose os libros de consulta.</p>
<p>Santiago de Compostela, 24 de outubro de 2002.</p>
<p>José Francisco Alonso Picón</p>
<p>Presidente do tribunal</p>

