---
date: '2002-12-26'
id: 1D6D2
page: 17
number: 249
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: III. OUTRAS DISPOSICIÓNS
title: >-
  Resolución do 13 de decembro de 2002 pola que se conceden as axudas para a
  realización de tres proxectos de investigación relativos ós centros de
  educación non universitaria de Galicia, convocadas na Orde do 4 de novembro de
  2002.
range: Resolución
url: 'https://www.xunta.gal/dog/Publicados/2002/20021226/Anuncio1D6D2_gl.html'
---
<p>A orde conxunta das consellerías da Presidencia, Relacións Institucionais e Administración Pública e de Educación e Ordenación Universitaria do 14 de marzo de 2002 aprobaba as bases da convocatoria de axudas para a realización de proxectos de investigación. No seu artigo 4 determinábanse os criterios de valoración e materias preferentes que deberían</p>
<p>ter en conta os membros da comisión encargada de realiza-la proposta de resolución.</p>
<p>Atendendo a proposta elaborada pola citada comisión, a Consellería da Presidencia, Relacións Institucionais e Administración Pública e a Consellería de Educación e Ordenación Universitaria</p>
<p>RESOLVEN:</p>
<p>Primeiro.-Concede-las axudas para a realización de proxectos de investigación, relativo ós centros de educación non universitaria de Galicia ás persoas que se relacionan no anexo desta resolución e na contía e anualidades que en cada caso se sinala.</p>
<p>Segundo.-As axudas que se relacionan no anexo comprenden a totalidade da axuda necesaria para a realización do correspondente proxecto de investigación, incrementada nun 10% destinado ós gastos institucionais que a súa execución lle supón ó organismo ó que pertence o investigador responsable.</p>
<p>Terceiro.-O incumprimento por parte dos beneficiarios de calquera das bases establecidas na orde de convocatoria do 4 de novembro de 2002 (DOG do 12 de novembro) suporá a perda do dereito a recibi-la axuda correspondente.</p>
<p>Cuarto.-Contra esta resolución poderase interpoñer potestativamente recurso de reposición perante o conselleiro da Presidencia, Relacións Institucionais e Administración Pública ou perante o conselleiro de Educación e Ordenación Universitaria no prazo dun mes contado a partir do día seguinte ó da publicación desta resolución no Diario Oficial de Galicia. De non estima-la interposición deste recurso, poderase interpoñer recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, nun prazo de dous meses contado a partir do día seguinte ó da publicación desta resolución no Diario Oficial de Galicia.</p>
<p>Disposición derradeira</p>
<p>Esta resolución entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 13 de decembro de 2002.</p>
<p>Jaime Pita VarelaCelso Currás Fernández</p>
<p>Conselleiro da PresidenciaConselleiro de Educación</p>
<p>e Administración Públicae Ordenación Universitaria</p>

