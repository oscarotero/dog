---
date: '2002-04-03'
id: 1B8FA
page: 4
number: 64
agency: CONCELLO DA CORUÑA
section: VI. ANUNCIOS
title: >-
  Anuncio da aprobación inicial do expediente de expropiación de elementos
  existentes sobre as parcelas 6 e 7 do expediente de ocupación directa para a
  execución do Paseo Marítimo tramos Monte de San Pedro e O Portiño.
range: Anuncio
url: 'https://www.xunta.gal/dog/Publicados/2002/20020403/Anuncio1B8FA_gl.html'
---
<p>Pola Alcaldía Presidencia con data do 26 de marzo de 2002 dictouse a seguinte resolución:</p>
<p>1. Aprobar inicialmente o proxecto de expropiación redactado para a expropiación dos elementos existentes sobre as parcelas 6 e 7 do parcelario do expediente 6/02 de ocupación directa para a execución do Paseo Marítimo do Portiño-Monte de San Pedro.</p>
<p>2. Optar para a execución do citado proxecto polo procedemento de taxación conxunta.</p>
<p>3. Somete-lo citado proxecto ó trámite de información pública polo prazo dun mes mediante a inserción dos anuncios correspondentes na prensa e diarios oficiais e remitir notificacións persoais xuntado follas de xustiprezo e criterios de valoración a aqueles que neste momento aparezan como interesados no expediente para que durante o citado prazo os interesados poidan consulta-lo proxecto nas dependencias do Servicio de Urbanismo do Concello da Coruña sito na avda. da Mariña 18, de luns a venres entre as 12.30 e as 14 horas, así como presentar cantas alegacións teñan por conveniente na defensa dos seus dereitos.</p>
<p>O que se fai público para os efectos previstos no artigo 145.2º da Lei 1/1997, do 24 de marzo, do solo de Galicia, advertindo que o prazo dun mes sinalado no punto 3 do acordo comezará a contar desde o día seguinte ó da notificación persoal e no seu defecto a partir da publicación no Diario Oficial de Galicia. Así mesmo ponse de manifesto a conveniencia de presentar títulos de propiedade, certificación rexistral e demais documentos que xustifiquen a titularidade de parcelas e dereitos afectados.</p>
<p>A Coruña, 26 de marzo de 2002.</p>
<p>P.D.</p>
<p>Salvador Fernández Moreda</p>
<p>Concelleiro delegado de Urbanismo</p>

