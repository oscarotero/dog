---
date: '2002-04-03'
id: 1B8BA
page: 4
number: 64
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 18 de febreiro de 2002, da Delegación Provincial de Pontevedra,
  pola que se notifican as propostas de resolución do expediente sancionador
  P-EN-2001/01 e outro máis (espacios naturais-Pontevedra).
range: Resolución
url: 'https://www.xunta.gal/dog/Publicados/2002/20020403/Anuncio1B8BA_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícanselles, ás persoas que no anexo se mencionan as propostas de resolución dictadas pola instructora nos expedientes que por infracción á Lei 4/1989, de conservación dos espacios naturais e da flora e fauna silvestres, se están a tramitar nesta delegación.</p>
<p>Para os efectos previstos no artigo 19 do Real decreto 1398/1993, do 4 de agosto, polo que se aproba o Regulamento do procedemento para o exercicio da potestade sancionadora, os denunciados, no prazo de 15 días hábiles contados a partir do seguinte ó da publicación desta notificación, poderán examina-los expedientes no Servicio de Medio Ambiente Natural, sito na r/ Benito Corbal, 47-5ª planta, e presenta-las alegacións que consideren convenientes.</p>
<p>Pontevedra, 18 de febreiro do 2002.</p>
<p>José Antonio López Rodríguez</p>
<p>Delegado provincial de Pontevedra</p>
<p>ANEXO</p>
<p>Expediente: P-EN-2001/01.</p>
<p>Denunciado: Miguel Ángel Martínez Piñeiro. Enderezo: avda. da Florida, nº 30-3º kl, Vigo-Pontevedra.</p>
<p>Feitos denunciados: abandonar un vehículo queimado marca Seat, con matrícula B-9134-FN, na zona de Punta Aguieira no lugar de San Vicente, no concello do Grove, dentro do espacio natural.</p>
<p>Data do acordo da incoación: 7-3-2001.</p>
<p>Alegacións á incoación: non presenta ningún escrito no seu descargo.</p>
<p>Data da proposta de resolución: 27-7-2001.</p>
<p>Precepto infrinxido: 38.2º da Lei 4/1989, de conservación dos espacios naturais e da flora e fauna silvestres, en relación coa Orde do 28-1-1999, pola que se declaran as zonas propostas para a súa inclusión na Rede Europea Natura 2000, como espacios naturais en réxime de protección xeral.</p>
<p>Precepto sancionador: 38.2º da Lei 4/1989, do 27 de marzo, de conservación dos espacios naturais e da flora e fauna silvestres.</p>
<p>Sanción: 300,51 euros (50.000 ptas.).</p>
<p>Expediente: P-EN-2001/42.</p>
<p>Denunciado: David Capdevila Espigolers. Enderezo: r/ Organya, nº 12-Lérida.</p>
<p>Feitos denunciados: estacionar un vehículo, marca Land Rover, modelo Discovery, de cor branca, con placa de matrícula L-7578-AC, en zona protexida, alterando as condicións dun espacio natural protexido. O ito lugar é a praia de Raeiros, sita en San Vicente do Grove (Pontevedra).</p>
<p>O dito vehículo encontrábase estacionado nas dunas da mencionada praia; o titular do vehículo é identificado mediante a central de datos do corpo pola súa matrícula, ó non encontrarse o propietario ou conductor nese momento no vehículo.</p>
<p>Feitos denunciados o 24 de agosto de 2001, ás 18.15 horas, na praia de Raeiros, no termo municipal do Grove.</p>
<p>Data do acordo da incoación: 18-9-2001.</p>
<p>Alegacións á incoación: non presenta escrito no seu descargo.</p>
<p>Data da proposta de resolución: 12-12-2001.</p>
<p>Precepto infrinxido: 38.2º da Lei 4/1989, de conservación dos espacios naturais e da flora e fauna silvestres, en relación coa Orde do 28 de outubro de 1999, pola que se declaran provisionalmente as zonas propostas para a súa inclusión na Rede Europea Natural 2000 como espacios naturais en réxime de protección xeral e coa Orde do 7 de novembro do 2000, pola que se prorroga a declaración provisional.</p>
<p>Precepto sancionador: 38.2º da Lei 4/1989, de conservación dos espacios naturais e da flora e fauna silvestres.</p>
<p>Sanción: 60,10 euros (10.000 ptas.).</p>

