---
date: '2002-04-17'
id: 6D5E
page: 5234
number: 74
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Resolución do 8 de abril de 2002 pola que se anuncia concurso público de
  alleamento de parcelas propiedade do dito organismo no polígono de San Paio de
  Navia en Vigo.
range: Resolución
url: 'https://www.xunta.gal/dog/Publicados/2002/20020417/Anuncio6D5E_gl.html'
---
<p>Cumpridos os trámites regulamentarios no correspondente expediente administrativo, a Dirección Xeral do Instituto Galego da Vivenda e Solo resolve convoca-lo seguinte concurso público:</p>
<p>Obxecto: concurso público para o alleamento das parcelas que se detallan, propiedade do IGVS para o seu destino preceptivo e exclusivo á construcción de vivendas declaradas protexidas e vivendas de protección oficial de réxime xeral.</p>
<p>Polígono de San Paio de Navia:</p>
<table><tbody><tr><td></td></tr>
<tr><td>Parcela</td><td>Valoración
(euros)</td><td>IVE (16%)
(euros)</td><td>Total (euros)</td></tr>
<tr><td></td></tr>
</tbody></table>
<table><tbody><tr><td>P-III</td><td>4.505.323,66</td><td>720.851,79</td><td>5.226.175,45</td></tr>
<tr><td></td></tr>
<tr><td>P-IV</td><td>4.409.359,29</td><td>705.497,49</td><td>5.114.856,78</td></tr>
<tr><td></td></tr>
<tr><td>P-XVIII</td><td>4.505.323,66</td><td>720.851,79</td><td>5.226.175,45</td></tr>
<tr><td></td></tr>
<tr><td>P-XVI</td><td>4.471.903,30</td><td>715.504,53</td><td>5.187.407,83</td></tr>
<tr><td></td></tr>
<tr><td>P-XV</td><td>2.843.473,91</td><td>454.955,83</td><td>3.298.429,74</td></tr>
<tr><td></td></tr>
<tr><td>P-XIII</td><td>2.843.473,91</td><td>454.955,83</td><td>3.298.429,74</td></tr>
<tr><td></td></tr>
<tr><td>P-XII</td><td>3.474.338,60</td><td>555.894,18</td><td>4.030.232,78</td></tr>
<tr><td></td></tr></tbody></table>
<p>Prego de bases: o prego de bases que rexerá no concurso poderá ser examinado nos servicios centrais do Instituto Galego da Vivenda e Solo sito no polígono das Fontiñas, Área Central, s/n, na Delegación Provincial do IGVS en Pontevedra, sita na rúa Alcalde Hevia, nº 7 e no Concello de Vigo sito na praza do Rei, s/n, durante o prazo de presentación de proposicións, os días e horas hábiles agás o sábado.</p>
<p>Garantías: para a presentación de proposicións esixirase aval bancario por importe equivalente ó 5% do prezo da parcela (IVE incluído).</p>
<p>Destinatarios: a esta convocatoria poderán concorre-las seguintes persoas físicas e/ou xurídicas:</p>
<p>a) As persoas físicas e/ou xurídicas que teñan por finalidade a promoción de vivendas e desenvolvesen a súa actividade nese campo como mínimo 1 ano.</p>
<p>b) As cooperativas de vivendas que, conforme a lexislación vixente, estean validamente constituídas e inscritas ou que se constitúan e inscriban para o efecto e estean facultadas para ser promotoras de vivendas.</p>
<p>c) As demais entidades de finalidade e carácter social, sen ánimo de lucro, que teñan entre os seus propios obxectivos o de promover e proporciona-los seus membros vivendas sometidas a algún réxime de protección oficial, sempre que se constituísen ou se constitúan para o efecto, segundo a respectiva lexislación vixente pola que se rixan.</p>
<p>Presentación de proposicións: as proposicións presentaranse no rexistro da Delegación Provincial do IGVS en Pontevedra, sito na rúa Alcalde Hevia, nº 7, en días e horas hábiles, agás os sábados.</p>
<p>O prazo de admisión das proposicións rematará o día 21 de maio de 2002.</p>
<p>Apertura das proposicións: a apertura e admisión de proposicións será realizada pola mesa de contratación que se reunirá na Delegación Provincial do IGVS en Pontevedra ás 11 horas do día 29 de maio de 2002.</p>
<p>O Tribunal Técnico constituirase ás 11 horas do día 5 de xuño de 2002, no lugar anteriormente sinalado, para os efectos de emiti-lo informe de valoración ó que fai referencia a cláusula sétima do prego de bases.</p>
<p>A adxudicación provisional das parcelas farase pública no prazo máximo de dous meses contados desde a data de admisión das proposicións.</p>
<p>Documentos que deben presenta-los ofertantes: as proposicións deberán ir acompañadas dos documentos esixidos na cláusula sexta do prego de bases.</p>
<p>Santiago de Compostela, 8 de abril de 2002.</p>
<p>José Antonio Redondo López</p>
<p>Director xeral do Instituto Galego</p>
<p>da Vivenda e Solo</p>

