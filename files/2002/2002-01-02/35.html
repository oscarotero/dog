---
date: '2002-01-02'
id: '992'
page: 30
number: 1
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 2 de outubro de 2001 pola que se fan públicas as razóns que
  xustifican a utilización do procedemento de contratación directa do aluguer
  dun local sito no edificio no que está situado o Centro de Saúde Fontenla
  Maristany, co fin de proceder á súa ampliación.
range: Resolución
url: 'https://www.xunta.gal/dog/Publicados/2002/20020102/Anuncio992_gl.html'
---
<p>En cumprimento do disposto no artigo 22.1º da Lei 3/1985, do 12 de abril, de patrimonio da Comunidade Autónoma de Galicia, e no artigo 55.2º do seu regulamento, e á vista das competencias que teño atribuídas con base no Decreto 49/1998, do 5 de febreiro,</p>
<p>RESOLVO:</p>
<p>Primeiro.-Facer público que polas necesidades do servicio ou función que vai satisfacer no local, por canto o desenvolvemento do novo modelo de atención primaria na Área de Saúde de Ferrol precisa dunha maior superficie para a correcta localización das novas instalacións do Centro de Saúde Fontenla Maristany, e que por outra parte o dito local reúne tódolos requisitos arquitectónicos necesarios para a adecuada instalación dos servicios de saúde mental, xustíficase, logo de fiscalización da intervención delegada, a utilización do procedemento de contratación directa do aluguer dun local propiedade da Tesourería Xeral da Seguridade Social, situado no edificio no que está o Centro de Saúde Fontenla Maristany, para efectos de proceder á súa ampliación.</p>
<p>Santiago de Compostela, 2 de outubro de 2001.</p>
<p>P.D. (Orde 21-4-1998)</p>
<p>Manuel Antonio Silva Romero</p>
<p>Secretario xeral do Servicio Galego de Saúde</p>

