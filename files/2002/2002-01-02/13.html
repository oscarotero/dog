---
date: '2002-01-02'
id: '936'
page: 20
number: 1
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 416/2001, do 11 de decembro, polo que se declara a urxente ocupación,
  para efectos de expropiación forzosa, pola Deputación Provincial de Lugo, dos
  bens e dereitos necesarios para a realización das obras do proxecto obra 186,
  Plan operativo local 2001, Sarria-Samos, estrada provincial
  Sarria-Pintín-Aguiada, punto quilométrico 3,5-4, acondicionamento do camiño de
  Peregrinos, punto quilométrico 3,52-7,02 (concellos de Sarria e Samos).
range: Decreto
url: 'https://www.xunta.gal/dog/Publicados/2002/20020102/Anuncio936_gl.html'
---
<p>A Deputación Provincial de Lugo, en sesión celebrada o día 27 de xullo de 2001, aprobou o proxecto de obra 186 Plan operativo local 2001, Sarria-Samos, estrada provincial Sarria-Pintín-Aguiada, punto quilométrico 3,5-4, acondicionamento do camiño de Peregrinos, punto quilométrico 3,52-7,02 e na sesión do 24 de outubro de 2001, acordou solicitar da Xunta de Galicia a declaración de urxente ocupación dos</p>
<p>bens e dereitos efectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Por parte da deputación foi remitida a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 26 de novembro de 2001.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. Este informe tivo entrada no rexistro xeral da Consellería de Xustiza, Interior e Relacións Laborais o día 20 de novembro de 2001.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado porque, segundo sinala a deputación, as obras afectan a variante de Pintín-Aguiada, vía con estreitamentos na calzada e grande afluencia do tráfico de camións procedentes dunha fábrica de formigón, o que xera grandes riscos de accidentes, e dado que tamén forman parte do Camiño Franco de Santiago, cun grande tránsito de Peregrinos, é polo que tamén se fai necesario alargar e adecua-la calzada, tanto para o tráfico rodado como para os peóns.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día once de decembro de dous mil un,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, pola Deputación Provincial de Lugo para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de obra 186, Plan operativo local 2001, Sarria-Samos, estrada provincial Sarria-Pintín-Aguiada, punto quilométrico 3,5-4, acondicionamento do camiño de Peregrinos, punto quilométrico 3,52-7,02, nos concellos de Sarria e Samos.</p>
<p>Santiago de Compostela, once de decembro de dous mil un.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

