---
date: '2002-10-02'
id: '13256'
page: 14
number: 190
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Orde do 27 de setembro de 2002 pola que se amplía o prazo de xustificación dos
  investimentos realizados ó abeiro da Orde do 16 de abril de 2002, pola que se
  convoca e se regula o réxime de concesión de axudas para a mellora da
  infraestructura enerxética de Galicia na partida denominada Corporacións
  locais, uso racional da enerxía nos concellos.
range: Orde
url: 'https://www.xunta.gal/dog/Publicados/2002/20021002/Anuncio13256_gl.html'
---
<p>A Consellería de Industria e Comercio dictou a Orde do 16 de abril de 2002 pola que se convoca e se regula o réxime de concesión de axudas para a mellora da infraestructura enerxética de Galicia (Diario Oficial de Galicia nº 79, do 24 de abril).</p>
<p>Na citada disposición establécese no seu articulado como requisito indispensable para o libramento de axudas a presentación da documentación acreditativa do investimento realizado antes do 31 de outubro de 2002.</p>
<p>Tendo en conta que o elevado número de solicitudes presentadas motivou un dilatado proceso de avaliación dos proxectos e resolución dos respectivos expedientes, considérase necesario amplia-lo prazo de xustificación dos investimentos levados a cabo polos solicitantes.</p>
<p>En consecuencia, no uso das atribucións que me foron conferidas,</p>
<p>DISPOÑO:</p>
<p>Artigo único.-Amplia-lo prazo para a execución e xustificación dos investimentos ou actuacións subvencionables ó abeiro da orde da Consellería de Industria e Comercio do 16 de abril de 2002, no referido ós proxectos ós que lles sexa de aplicación a partida 08.02.631-A.760.0 Corporacións locais, uso racional da enerxía nos concellos ata o 30 de novembro de 2002.</p>
<p>Santiago de Compostela, 27 de setembro de 2002.</p>
<p>Juan Rodríguez Yuste</p>
<p>Conselleiro de Industria e Comercio</p>

