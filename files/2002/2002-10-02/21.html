---
date: '2002-10-02'
id: 132A6
page: 14
number: 190
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 4 de setembro de 2002, da Dirección Xeral de Industria, Enerxía
  e Minas, pola que se modifica a declaración de impacto ambiental do proxecto
  do parque eólico Álabe-Labrada, no concello de Abadín (Lugo), promovido pola
  empresa Acciona Eólica de Galicia, S.A.
range: Resolución
url: 'https://www.xunta.gal/dog/Publicados/2002/20021002/Anuncio132A6_gl.html'
---
<p>En cumprimento do disposto no artigo 5 do Decreto 442/1990, do 13 de setembro, de avaliación do impacto ambiental para Galicia, faise pública a Resolución do 3 de xullo de 2002, da Dirección Xeral de Calidade e Avaliación Ambiental, pola que se modifica a declaración de impacto ambiental do proxecto de parque eólico Álabe-Labrada, no concello de Abadín (Lugo), promovido pola empresa Acciona Eólica de Galicia, S.A., que se transcribe como anexo a esta resolución.</p>
<p>Santiago de Compostela, 4 de setembro de 2002.</p>
<p>Ramón Ordás Badía</p>
<p>Director xeral de Industria, Enerxía e Minas</p>
<p>Con data do 15 de novembro de 2001, a Dirección Xeral de Calidade e Avaliación Ambiental formulou a declaración de impacto ambiental (DIA) do parque eólico de referencia.</p>
<p>Con data do 23 de abril de 2002 recíbese nesta dirección xeral o documento titulado Estudio de impacto arqueológico del parque eólico Álabe-Labrada. Addenda informe final, presentado polo promotor, co obxecto de solicita-la modificación dos condicionados establecidos na DIA en relación ós aeroxeradores L-1101 a L-1103 e infraestructuras asociadas, así como os relativos ás obras de acondicionamento das pistas preexistentes.</p>
<p>A devandita documentación conta co informe favorable condicionado da Dirección Xeral de Patrimonio Cultural, no que á vista das novas propostas de intervención arqueolóxica e medidas correctoras relativas ás obras que recibiron informe desfavorable, considera que as obras proxectadas nas zonas da Conca de Meixóns (aliñación de aeroxeradores desde o L-1101 ata o L-1103) e Conca de Xestido (acondicionamento de pistas preexistentes) se poderán executar cunha serie de condicionantes. Así mesmo, a citada documentación foi obxecto de informe por parte desta dirección xeral, mediante oficio con data do 3 de xullo de 2002.</p>
<p>En consecuencia, a Dirección Xeral de Calidade e Avaliación Ambiental resolve establecer pola pre</p>
<p>sente resolución a modificación da DIA do parque eólico Álabe-Labrada nos termos que a continuación se indican:</p>
<p>No punto 1.-Ámbito da declaración, introdúcense as seguintes modificacións:</p>
<p>1. Elimínanse os parágrafos segundo, terceiro e cuarto, onde di:</p>
<p>«Atendendo ó exposto no punto 7 desta DIA, non se poderán levar a cabo, nas zonas indicadas, as obras de implantación dos aeroxeradores L-1101 ó L-1103 e as súas infraestructuras asociadas, nin o acondicionamento das pistas preexistentes.</p>
<p>Isto leva consigo que, no referente ó acceso principal, xa que non se poderán efectua-las obras de acondicionamento na zona de importancia arqueolóxica denominada Conca de Xestido, deberá presentarse unha solución alternativa para efectua-lo acceso ás vías de nova construcción denominadas LA-21 e LA-22, de acordo co requirido no punto 11.1 da DIA.</p>
<p>No referente ós aeroxeradores excluídos da zona de Conca de Meixóns (L-1101 ó L-1103), poderán ser resituados noutras posicións alternativas dentro da poligonal reflectida nesta DIA, sempre que nas novas localizacións se garanta a protección dos valores ambientais existentes, con especial atención ós hábitats naturais prioritarios e de interese comunitario e os elementos do patrimonio cultural. A localización e coordenadas UTM destes aeroxeradores, así como a disposición das súas infraestructuras asociadas establecerase, se é o caso, unha vez sexa recibida, avaliada e reciba informe favorable a documentación requirida no punto 11.1 da DIA».</p>
<p>2. Na táboa de coordenadas UTM dos aeroxeradores con posicións definidas, con carácter provisional á vista do novo condicionado, introdúcense as dos aeroxeradores da zona de Conca de Meixóns, segundo se indica a continuación:</p>
<table><tbody><tr><td></td></tr>
<tr><td>Aeroxerador</td><td>UTM X</td><td>UTM Y</td></tr>
<tr><td></td></tr>
</tbody></table>
<table><tbody><tr><td>L-1101</td><td>620.742</td><td>4.810.244</td></tr>
<tr><td></td></tr>
<tr><td>L-1102</td><td>620.824</td><td>4.810.156</td></tr>
<tr><td></td></tr>
<tr><td>L-1103</td><td>620.901</td><td>4.810.063</td></tr>
<tr><td></td></tr></tbody></table>
<p>No punto 7.-Protección do patrimonio cultural, introdúcense as seguintes modificacións:</p>
<p>1. Elimínase o primeiro parágrafo, onde di:</p>
<p>«Tendo en conta a excepcionalidade, tanto polo seu carácter único en Galicia como pola súa abundancia, do rexistro arqueolóxico detectado nas zonas de importancia arqueolóxica denominadas Conca de Meixóns e Conca de Xestido, non se poderán levar a cabo as obras previstas nas anteditas áreas, que comprenden a instalación dos aeroxeradores L-1101 ó L-1103 e tódalas súas infraestructuras asociadas, nin o acondicionamento das pistas preexistentes nesas zonas».</p>
<p>2. No seu lugar, introdúcese o seguinte condicionado:</p>
<p>As obras proxectadas na zona de importancia arqueolóxica denominada Conca de Meixóns (aeroxeradores L-1101 ó L-1103 e infraestructuras asociadas) poderanse executar cos seguintes condicionantes:</p>
<p>* Establécese unha cautela efectiva nesta zona, o que supón a exclusión de calquera tipo de acción por parte do proxecto mentres non teñan lugar actuacións arqueolóxicas que propicien o levantamento da antedita cautela.</p>
<p>* As intervencións arqueolóxicas necesarias para os efectos anteriores son as recollidas no documento Estudio de impacto arqueológico del parque eólico Álabe-Labrada. Addenda informe final, e terán que levarse a cabo previamente ó inicio das obras.</p>
<p>* Os resultados destas actuacións terán que recibi-lo informe favorable da Dirección Xeral de Patrimonio Cultural para o levantamento da cautela e posterior inicio das obras.</p>
<p>* Deberá realizarse un programa de corrección do impacto arqueolóxico, que incluirá as medidas correctoras, sondaxes... etcétera, recollidas no documento Estudio de impacto arqueológico del parque eólico Álabe-Labrada. Addenda informe final. Para tal fin, previamente ó inicio das obras, elaborarase un proxecto arqueolóxico que terá que ser autorizado pola Dirección Xeral de Patrimonio Cultural.</p>
<p>As obras previstas na zona de importancia arqueolóxica denominada Conca de Xestido (acondicionamento de pistas preexistentes para efectua-lo acceso ás vías de nova construcción LA-21 e LA-22) poderanse executar de acordo coas propostas recollidas no documento Estudio de impacto arqueológico del parque eólico Álabe-Labrada. Addenda informe final:</p>
<p>* As obras limitaranse ó acondicionamento das pistas, baixo un control arqueolóxico exhaustivo a pé de obra (que incluirá a realización dunha prospección de carácter intensivo e cobertura total en toda a zona de acceso ás vías LA-21 e LA-22 e o seu contorno inmediato) e informe inmediato, no caso de detectar algunha incidencia arqueolóxica.</p>
<p>* Para tal fin, establécese unha cautela preventiva que implicará, ademais do anterior, que o equipo de seguimento arqueolóxico teña capacidade para dete-las obras ante a aparición de evidencias arqueolóxicas de certa relevancia.</p>
<p>Como anexo ó proxecto arqueolóxico deberase recoller, na cartografía empregada polo persoal da obra durante o seu transcurso, un plano no que figurarán as áreas de risco arqueolóxico, coa localización dos elementos do patrimonio cultural xunto coas súas áreas de exclusión e cautela (obxecto do control e seguimento arqueolóxico). O dito plano incorporará os textos necesarios para a súa comprensión.</p>
<p>De acordo cos resultados das actuacións arqueolóxicas, en cada unha destas fases, a Dirección Xeral de Patrimonio Cultural, como organismo competente na materia, decidirá sobre a conveniencia de establecer outras medidas de protección. Terase en conta que na fase de replanteo se revisarán os impactos e se valorará a aplicación das correspondentes medidas correctoras.</p>
<p>Os traballos arqueolóxicos terán que ser levados a cabo por técnicos arqueólogos competentes, de acordo coa Lei 8/1995, do 30 de outubro, do patrimonio cultural de Galicia.</p>
<p>3. O quinto parágrafo, onde di:</p>
<p>«Levarase a cabo un control e seguimento arqueolóxico durante as fases de replanteo, execución de obra e restitución dos terreos en todo o ámbito do parque, polo que, previamente ó inicio das obras, se elaborará un proxecto arqueolóxico que terá que ser autorizado pola Dirección Xeral de Patrimonio Cultural».</p>
<p>Substitúese por:</p>
<p>«Levarase a cabo un control e seguimento arqueolóxico durante as fases de replanteo, execución de obra e restitución dos terreos en todo o ámbito do parque, que incluirá as actuacións de control arqueolóxico que se deriven nas zonas de Conca de Meixóns e Conca de Xestido, polo que, previamente ó inicio das obras, se elaborará un proxecto arqueolóxico que terá que ser autorizado pola Dirección Xeral de Patrimonio Cultural».</p>
<p>No punto 11.-Documentación adicional, introdúcense as seguintes modificacións:</p>
<p>1. No punto 11.1. elimínanse as entradas segunda e terceira, onde di:</p>
<p>* «Solución alternativa para efectua-lo acceso ás vías de nova construcción denominadas LA-21 e LA-22».</p>
<p>* «Proposta de localización alternativa para os aeroxeradores L-1101 ó L-1103 e tódalas súas infraestructuras asociadas».</p>
<p>2. Introdúcese un punto 11.1 bis.-, nos seguintes termos:</p>
<p>Documentación resultante das intervencións arqueolóxicas necesarias na zona de Conca de Meixóns, así como os resultados do programa de corrección do impacto arqueolóxico, conforme o indicado no punto 7 da DIA, xunto cunha memoria-resumo onde se detallen os cambios que fose preciso introducir, se é o caso, na configuración do parque.</p>

