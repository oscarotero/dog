---
date: '2002-10-02'
id: 132FA
page: 14
number: 190
agency: MINISTERIO DE DEFENSA
section: VI. ANUNCIOS
title: >-
  Resolución do 20 de setembro de 2002, da Xerencia de Infraestructura e
  Equipamento da Defensa, pola que se anuncia a poxa pública á alza da
  propiedade do Estado-ramo de defensa denominada parcela do aparcadoiro do
  antigo Hospital Militar de Vigo (Pontevedra).
range: Resolución
url: 'https://www.xunta.gal/dog/Publicados/2002/20021002/Anuncio132FA_gl.html'
---
<p>O soar do aparcadoiro do antigo Hospital Militar sitúase na cidade de Vigo, cunha fronte de 49 metros á rúa Pintor José Frau. Inscrita no Rexistro da Propiedade número 5 de Pontevedra, no tomo 1.359 do Arquivo Xeral, libro 1.359, folio 156, predio número 75.281, inscrición primeira.</p>
<p>Superficie do solo: 1.290,38 metros cadrados.</p>
<p>Cantidade tipo mínima para a poxa: 3.025.357,66 euros.</p>
<p>Características físicas, técnicas e usos urbanísticos da propiedade: as que figuran no prego que rexe para a poxa.</p>
<p>Foi desafectada, declarada a súa alleabilidade e posta á disposición daquela Xerencia de Infraestructura da Defensa, hoxe Xerencia de Infraestructura e Equipamento da Defensa, con data do 30 de abril de 1985.</p>
<p>O acto de poxa terá lugar ante a mesa constituída para o efecto na sede da Xerencia de Infraestructura e Equipamento da Defensa; rúa da Princesa, números 32-36 de Madrid, o día 19 de novembro de 2002, a partir das nove trinta horas.</p>
<p>Información e pregos: nas oficinas da Delegación da GIED en Galicia e Asturias; Costa da Palloza, número 1, segundo esquerda, porta 7 da Coruña (teléfono 981 17 36 11), na Delegación de Defensa de Pontevedra; Paseo de Cervantes, sen número, e na Xerencia de Infraestructura e Equipamento da Defensa, no domicilio antes indicado (91 548 96 80), en horario de oficina, así como na páxina web: www.gied.es.</p>
<p>Madrid, 20 de setembro de 2002.</p>
<p>Juan Antonio Miguélez Paz</p>
<p>Director xerente</p>

