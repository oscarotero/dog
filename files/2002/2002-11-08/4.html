---
date: '2002-11-08'
id: '16602'
page: 15
number: 216
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 14 de outubro de 2002 pola que se modifica a autorización do centro
  privado ICA de Vigo (Pontevedra), segundo se especifica no anexo.
range: Orde
url: 'https://www.xunta.gal/dog/Publicados/2002/20021108/Anuncio16602_gl.html'
---
<p>Examinado o expediente presentado polo centro privado ICA de Vigo (Pontevedra), no que solicita a supresión do ciclo formativo de grao superior de dietética (autorizado segundo a Orde do 13 de novembro de 2001 (DOG do 13 de decembro), e a modificación das ratios alumnos/unidade dos ciclos formativos de grao superior de administración de</p>
<p>sistemas informáticos e desenvolvemento de aplicacións informáticas.</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria de Pontevedra, que se remite cos informes correspondentes.</p>
<p>Vistos o Real decreto 1004/1991, do 14 de xuño (BOE do 26 de xuño), polo que se establecen os requisitos mínimos dos centros que imparten ensinanzas de réxime xeral non universitarias; Real decreto 777/1998 (BOE do 8 de maio), polo que se desenvolven determinados aspectos da ordenación da formación profesional no ámbito do sistema educativo; Orde do 21 de decembro de 1999 (DOG do 31-1-2000), pola que se regulan determinados aspectos relativos á autorización de centros privados exclusivos de formación profesional específica; Decreto 296/1999 (DOG do 18 de novembro), polo que se desenvolven determinados aspectos dos currículos dos ciclos formativos de formación profesional específica na Comunidade Autónoma de Galicia; Decreto 133/1995, do 10 de maio (DOG do 22 de maio), e a Orde do 20 de setembro de 1995 (DOG do 15 de decembro), que desenvolve o dito decreto.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autorizarlle a supresión do ciclo formativo de grao superior de dietética e, así mesmo, modifica-las ratios alumnos/unidade dos ciclos formativos de grao superior de administración de sistemas informáticos e desenvolvemento de aplicacións informáticas ó centro privado ICA de Vigo (Pontevedra), quendando a composición resultante segundo se especifica no anexo desta orde.</p>
<p>Segundo.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala esta orde.</p>
<p>Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo, no prazo do dous meses, perante o Tribunal Superior de Xustiza de Galicia.</p>
<p>Santiago de Compostela, 14 de outubro de 2002.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: Pontevedra.</p>
<p>Concello: Vigo.</p>
<p>Localidade: Vigo.</p>
<p>Enderezo: r/ Portela nº 12.</p>
<p>Código do centro: 36024082.</p>
<p>Denominación: Centro Privado ICA.</p>
<p>Titulares: Mª Carmen Martínez Sánchez e José Ramón López Vázquez.</p>
<p>Composición resultante:</p>
<p>Quenda de mañá:</p>
<p>Familia profesional: informática.</p>
<p>1 ciclo formativo de grao superior de desenvolvemento de aplicacións informáticas (2 unidades, 30 alumnos/unidade).</p>
<p>Familia profesional: sanidade.</p>
<p>1 ciclo formativo de grao medio de coidados auxiliares de enfermería (1 unidade para 20 alumnos).</p>
<p>Quenda de tarde-noite:</p>
<p>Familia profesional: informática.</p>
<p>1 ciclo formativo de grao superior de administración de sistemas informáticos (2 unidades, 30 alumnos/unidade).</p>
<p>Familia profesional: sanidade.</p>
<p>1 ciclo formativo de grao medio de coidados auxiliares de enfermería (1 unidade para 20 alumnos).</p>
<p>CONSELLERÍA DE CULTURA, COMUNICACIÓN SOCIAL</p>
<p>E TURISMO</p>

