---
date: '2002-10-14'
id: 1421A
page: 14
number: 198
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 16 de setembro de 2002, do Xurado Provincial de Montes Veciñais en
  Man Común de Lugo, polo que se lles comunica ós posibles titulares de dereitos
  e intereses o acordo adoptado por este xurado, relativo ó expediente 69/75.
range: Edicto
url: 'https://www.xunta.gal/dog/Publicados/2002/20021014/Anuncio1421A_gl.html'
---
<p>Na sesión celebrada por este xurado provincial, coa data do 2 de abril de 2002, adoptouse o seguinte acordo:</p>
<p>4º.-Varios:</p>
<p>(...)</p>
<p>e) Monte de Campos, Outonín e San Cristovo (expediente 69/75), situado na parroquia de San Cristovo de Lóuzara do concello de Samos e clasificado como veciñal en man común pola resolución do xurado provincial coa data do vintecinco de maio de mil novecentos setenta e seis. En relación con este monte recibiuse sentencia firme número 113/01, dictada polo Xulgado de Primeira Instancia e Instrucción número un de Sarria coa data do doce de xuño de dous mil un, que na súa decisión declara: «... que ós demandantes lles corresponden en propiedade as parcelas partidas e en proindivisión o resto do predio, propiedade individualizada e comunitaria respectivamente, de carácter exclusivo e excluínte, sendo a comunidade en réxime de proindivisión por cotas ou de tipo romano; con exclusión do réxime en man común». Examinada a devandita sentencia, o xurado, por unanimidade, acorda dar cumprimento ó establecido nela, trasladando o seu contido ó Servicio de Montes e Industrias Forestais, para que </p>
<p>proceda ás correccións oportunas no expediente correspondente».</p>
<p>Descoñecéndose o nome e enderezo dos posibles titulares de dereitos e intereses sobre o referido monte, por medio do presente edicto e conforme o disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, ponse no seu coñecemento o devandito acordo, facéndolles saber que contra este poderá interporse recurso potestativo de reposición, no prazo dun mes, perante o Xurado Provincial de Montes Veciñais en Man Común de Lugo, ou recurso contencioso-administrativo, no prazo de dous meses, perante o Xulgado do Contencioso-Administrativo de Lugo, de conformidade cos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, e co artigo 46 da Lei 29/1998, do 13 de xullo, da xurisdicción contencioso-administrativa.</p>
<p>Lugo, 16 de setembro de 2002.</p>
<p>Luis González Vázquez</p>
<p>Presidente do Xurado Provincial de Montes</p>
<p>Veciñais en Man Común de Lugo</p>

