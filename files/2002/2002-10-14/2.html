---
date: '2002-10-14'
id: '14196'
page: 14
number: 198
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: III. OUTRAS DISPOSICIÓNS
title: >-
  Orde do 27 de setembro de 2002 pola que se clasifica como de interese cultural
  a Fundación Pazo de Mos.
range: Orde
url: 'https://www.xunta.gal/dog/Publicados/2002/20021014/Anuncio14196_gl.html'
---
<p>Visto o expediente de clasificación da Fundación Pazo de Mos con domicilio en Mos (Pontevedra).</p>
<p>Supostos de feito.</p>
<p>1. A fundación, en escrito de 2 de agosto de 2002 formulou solicitude de clasificación para efectos da súa inscrición no Rexistro de Fundacións de Interese Galego.</p>
<p>2. A fundación foi constituída en escritura pública outorgada no Porriño, o día 24 de xullo de 2002, ante o notario Ernesto Regueira Núñez, co número mil cento cincuenta e dous do seu protocolo por Manuel Castro Abalo, Martín Rodríguez Lorenzo, Ángel Rodríguez Mouriño, Valeriano Barciela Godoy, Manuel Barciela Martínez e Domingo Veiga Muiños; interveñen no seu propio nome e dereito e ademais Manuel Castro Abalo en nome e representación da Asociación de Veciños Santa Baia e Martín Rodríguez Lorenzo en nome e representación da Comunidade de Montes en Man Común da Parroquia de Mos.</p>
<p>3. Segundo consta no artigo 2 dos seus estatutos o obxecto da fundación é a rehabilitación do inmoble denominado Pazo dos Marqueses de Mos, adquiri-lo terreno colindante e o desenvolvemento de todo tipo de actividades culturais e deportivas.</p>
<p>4. O padroado da fundación estará integrado por Manuel Castro Abalo como presidente, Valeriano Barciela Godoy como secretario, Ángel Rodríguez Mouriño como Tesoureiro e Manuel Barciela Martínez e Domingo Veiga Muiños como vocais.</p>
<p>5. A comisión integrada polos secretarios xerais de tódalas consellerías elevoulle ó conselleiro da</p>
<p>Presidencia, Relacións Institucionais e Administración Pública proposta de clasificación como de interese cultural da Fundación Pazo de Mos, dado o seu obxecto e finalidade, polo que, cumpríndose os requisitos esixidos na Lei 7/1983, do 22 de xuño, e na Lei 11/1991, do 8 de novembro, de reforma da lei anterior, de réxime das fundacións de interese galego, e segundo establece o artigo 32.1º e 2º do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego, procede a súa clasificación como de interese cultural e a súa adscrición á Consellería de Cultura, Comunicación Social e Turismo.</p>
<p>Fundamentos de dereito.</p>
<p>1. O artigo 34 da Constitución española recoñece o dereito de fundación para fins de interese xeral de acordo coa lei, e o artigo 27.26º do Estatuto de autonomía para Galicia outórgalle competencia exclusiva sobre o réxime das fundacións de interese galego.</p>
<p>2. De acordo co disposto no artigo 32.2º c) do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego, correspóndelle a esta consellería a clasificación da fundación e a adscrición á consellería correspondente, que exercerá plenamente o protectorado sobre ela.</p>
<p>3. Á vista do que antecede, pódense considerar cumpridas as finalidades tanto legais como regulamentarias establecidas para o caso, de acordo coa proposta realizada pola Comisión de Secretarios Xerais na súa reunión do día 24 de setembro de 2002.</p>
<p>Vista a Constitución española de 1978, o Estatuto de autonomía de Galicia (Lei orgánica 1/1981, do 6 de abril); a Lei 7/1983, do 22 de xuño, e a Lei 11/1991, do 8 de novembro, de reforma da anterior, de réxime das fundacións de interese galego, así como as demais normas de desenvolvemento e de xeral aplicación.</p>
<p>Na súa virtude,</p>
<p>DISPOÑO:</p>
<p>Clasificar como de interese cultural a Fundación Pazo de Mos e adscribila á Consellería de Cultura, Comunicación Social e Turismo, que exercerá plenamente o protectorado sobre ela.</p>
<p>Santiago de Compostela, 27 de setembro de 2002.</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>

