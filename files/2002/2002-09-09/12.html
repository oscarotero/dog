---
date: '2002-09-09'
id: 10FBA
page: 13
number: 173
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: IV. OPOSICIÓNS E CONCURSOS
title: >-
  Orde do 3 de setembro de 2002 pola que se resolve a convocatoria para a
  provisión, polo sistema de libre designación, dun posto de traballo vacante
  nesta consellería, anunciado pola Orde do 31 de xullo de 2002.
range: Orde
url: 'https://www.xunta.gal/dog/Publicados/2002/20020909/Anuncio10FBA_gl.html'
---
<p>Convocada a provisión, polo sistema de libre designación, dun posto de traballo vacante nesta consellería, por Orde do 31 de xullo de 2002 (Diario Oficial de Galicia nº 151, do 7 de agosto), de conformidade co disposto no artigo 27.2º da Lei 4/1988, do 26 de maio, da función pública de Galicia, na súa nova redacción dada pola Lei 3/1995, do 10 de abril, e nos artigos 16 e 17 do Decreto 93/1991, do 20 de marzo, e no uso das facultades conferidas polo artigo 15.4º da referida lei.</p>
<p>Esta consellería</p>
<p>DISPÓN:</p>
<p>Primeiro.-Resolve-la convocatoria pública para a provisión, polo sistema de libre designación dun posto de traballo vacante nesta consellería, anunciada pola Orde do 31 de xullo de 2002 (Diario Oficial de Galicia nº 151, do 7 de agosto).</p>
<p>Segundo.-Adxudicar destino, no posto de traballo que se indica, e selecciona-lo funcionario que se relaciona no anexo da presente orde.</p>
<p>Terceiro.-O cesamento no destino actual do funcionario que obtivo praza producirase no prazo de tres días, contados a partir do seguinte á data de publicación desta orde no Diario Oficial de Galicia.</p>
<p>O prazo para a toma de posesión do novo destino será de tres días a partir do seguinte ó do cesamento, de tratarse da mesma localidade onde actualmente o funcionario preste servicios, ou dun mes se radica en distinta localidade, de conformidade co establecido no artigo 14 do Decreto 93/1991, do 20 de marzo, e o disposto na base sétima da convocatoria.</p>
<p>O cómputo de prazos de posesión iniciarase cando rematen os permisos ou licencias que, se é o caso, lles foran concedidos ós interesados. Nos supostos de baixa temporal ou transitoria, iniciarase a partir da correspondente alta.</p>
<p>Cuarto.-O xefe do centro no que cause baixa o funcionario, así como o daquel no que obteña destino, consignarán no titulo administrativo, dentro do prazo sinalado no punto anterior, as correspondentes dilixencias de cesamento e toma de posesión.</p>
<p>Quinto.-Contra esta orde, que pon fin á vía administrativa, os interesados poderán interpoñer recurso potestativo de reposición perante o conselleiro de Polí</p>
<p>tica Territorial, Obras Públicas e Vivenda, no prazo dun mes contado desde o día seguinte ó da súa publicación no Diario Oficial de Galicia, de conformidade co establecido na Lei 30/1992, do 26 de novembro, na súa nova redacción dada pola Lei 4/1999, do 13 de xaneiro, ou poderán impugnala directamente perante o xulgado do contencioso-administrativo competente no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 3 de setembro de 2002.</p>
<p>José Cuíña Crespo</p>
<p>Conselleiro de Política Territorial, Obras Públicas</p>
<p>e Vivenda</p>
<p>ANEXO</p>
<p>Apelidos e nome: Pallares Sánchez, Gerardo.</p>
<p>DNI: 3383550546.</p>
<p>NRP: A2062.</p>
<p>Grupo: A.</p>
<p>Denominación do posto de traballo: servicio de estradas.</p>
<p>Código do posto de traballo: OT.C99.10.000.27001.090.</p>
<p>Centro directivo: delegacion provincial.</p>
<p>Localidade: Lugo.</p>
<p>Corpo/escala: A2 Administración especial.</p>
<p>Nivel: 28.</p>
<p>Complemento específico: 9.127,20 euros.</p>

