---
date: '2002-07-11'
id: E2A6
page: 10
number: 133
agency: CONCELLO DE CULLEREDO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2002/20020711/AnuncioE2A6_gl.html'
---
<p>O Pleno Municipal, en sesión con data do 21 de maio de 2002, acordou:</p>
<p>1.-Aprobar con carácter definitivo unha modificación puntual do Plan especial 2 da igrexa e zonas contiguas á ría do Burgo, que ten por obxecto introducir no devandito documento a modificación do PXOU que foi aprobada definitivamente polo Pleno Municipal en sesión do día 28 de agosto de 2001, e que afecta a ordenación e actuación prevista sobre unha parcela nas inmediacións da igrexa e sobre outra que na modificación se inclúe na delimitación da ZV-5, efectuando desta forma o axuste necesario entre os dous documentos.</p>
<p>2.-Que se proceda á publicación deste acordo no DOG e no BOP así como á súa comunicación á Consellería de Política Territorial, Obras Públicas e Vivenda, dándolle traslado de copia autenticada do expediente administrativo completo e de dous exemplares do documento aprobado debidamente dilixenciados.</p>
<p>3.-Determinar que o anterior acordo é firme en vía administrativa e pode ser impugnado directamente ante a xurisdicción contencioso-administrativa no prazo e forma previstos na súa lei reguladora.</p>
<p>Culleredo, 27 de maio de 2002.</p>
<p>Ricardo Seoane Candamio</p>
<p>Concelleiro de Urbanismo</p>

