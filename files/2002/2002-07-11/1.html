---
date: '2002-07-11'
id: E1D2
page: 10
number: 133
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: I. DISPOSICIÓNS XERAIS
title: >-
  Orde do 4 de xullo de 2002 pola que se regulan e protexen os datos de carácter
  persoal existentes na Consellería da Presidencia, Relacións Institucionais e
  Administración Pública e nas secretarías xerais dependentes do presidente da
  Xunta de Galicia.
range: Orde
url: 'https://www.xunta.gal/dog/Publicados/2002/20020711/AnuncioE1D2_gl.html'
---
<p>O artigo 20 da Lei orgánica 15/1999, do 13 de decembro, de protección de datos de carácter persoal (BOE, nº 298, do 14 de decembro), especifica que a creación, modificación ou supresión dos ficheiros das administracións públicas só poderán facerse mediante a disposición xeral correspondente.</p>
<p>Na súa virtude, a Consellería da Presidencia, Relacións Institucionais e Administración Pública,</p>
<p>DISPÓN:</p>
<p>Primeiro.-Mediante a presente orde a Inspección Xeral de Servicios da Consellería da Presidencia, Relacións Institucionais e Administración Pública crea o ficheiro especificado no anexo, que contén a información esixida no artigo 20.2º da Lei orgánica 15/1999, do 13 de decembro, de protección de datos de carácter persoal para as disposicións de creación de ficheiros.</p>
<p>Segundo.-O titular do órgano responsable destes ficheiros adoptará as medidas de xestión e organización que sexan necesarias, asegurando a confidencialidade, dereitos e obrigacións recoñecidos na Lei orgánica 15/1999, do 13 de decembro.</p>
<p>Terceiro.-Os datos de carácter persoal, rexistrados nos ficheiros da Inspección Xeral de Servicios da Consellería da Presidencia, Relacións Institucionais e Administración Pública, ós que se refire o anexo só serán utilizados para os fins expresamente previstos e polo persoal debidamente autorizado.</p>
<p>Catro.-Os datos só poderán ser cedidos nos supostos expresamente previstos pola lei.</p>
<p>ANEXO</p>
<p>Ficheiros de nova creación nos sistemas informáticos da Inspección Xeral de Servicios da Consellería da Presidencia, Relacións Institucionais e Administración Pública.</p>
<p>CDP, Control de presencia.</p>
<p>a) Finalidade do ficheiro e uso previsto.</p>
<p>Control do persoal laboral mediante a recollida diaria das fichaxes realizadas dos terminais horarios.</p>
<p>b) Persoas ou colectivos sobre os que se pretenda recoller datos de carácter persoal.</p>
<p>Persoal laboral da Xunta de Galicia.</p>
<p>c) Clasificación do ficheiro e medidas de seguridade.</p>
<p>-Clasificado de nivel básico, atendendo ó disposto no artigo 4 do Real decreto 994/1999, do 11 de xuño.</p>
<p>-As medidas de seguridade polas que se rexerá este ficheiro están especificadas no documento de seguridade da Dirección Xeral de Organización e Sistemas Informáticos (Consellería da Presidencia, Relacións Institucionais e Administración Pública).</p>
<p>d) Estructura básica.</p>
<p>-Base de datos.</p>
<p>e) Datos de carácter persoal recollidos:</p>
<p>-Datos de carácter identificativo: DNI, NIF, nome e apelidos, número de rexistro persoal, número de tarxeta persoal.</p>
<p>-Datos de detalles de emprego: unidade administrativa á que pertence.</p>
<p>f) Órgano responsable do ficheiro:</p>
<p>-Inspección Xeral de Servicios.</p>
<p>-Consellería da Presidencia, Relacións Institucionais e Administración Pública.</p>
<p>g) Dereitos de acceso, rectificación e cancelación.</p>
<p>-Poderán exercerse, se é o caso, ante a unidade ou dependencia responsable do ficheiro, sita no edificio administrativo San Caetano, s/n, 15771 Santiago de Compostela.</p>
<p>h) Órgano responsable da seguridade do ficheiro.</p>
<p>-Dirección Xeral de Organización e Sistemas Informáticos.</p>
<p>-Consellería da Presidencia, Relacións Institucionais e Administración Pública.</p>
<p>i) Procedemento de recollida de datos.</p>
<p>-Formulario papel.</p>
<p>j) Cesión de datos: ningunha.</p>
<p>Disposicións adicionais</p>
<p>No caso de cesión dos datos ós Servicios de Estatística das Administracións Públicas haberá que aterse, ademais, ó disposto na normativa vixente sobre materia estatística.</p>
<p>Disposicións derradeiras</p>
<p>Esta orde entrará en vigor ó día seguinte da súa publicación no Diario Oficial de Galicia.</p>
<p>Santiago de Compostela, 4 de xullo 2002.</p>
<p>Jaime Pita Varela</p>
<p>Conselleiro da Presidencia, Relacións Institucionais e Administración Pública</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

