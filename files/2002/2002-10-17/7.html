---
date: '2002-10-17'
id: '14626'
page: 14
number: 201
agency: XULGADO DE PRIMEIRA INSTANCIA NÚMERO DEZ DA CORUÑA
section: V. ADMINISTRACIÓN DE XUSTIZA
title: Edicto (201/2001).
range: Edicto
url: 'https://www.xunta.gal/dog/Publicados/2002/20021017/Anuncio14626_gl.html'
---
<p>María Socorro de Álvaro Prieto, secretaria, en funcións, do Xulgado de Primeira Instancia número dez da Coruña, certifica que nos autos seguidos neste xulgado sobre demanda de divorcio nº 201/2001,</p>
<p>por instancia de María Fernanda Piñeiro Seijas, contra Víctor Manuel Sánchez Rodríguez, se dictou sentencia que no seu encabezamento e decisión son do teor literal seguinte:</p>
<p>«Sentencia.</p>
<p>Na Coruña o vintetrés de setembro de dous mil dous. Vistos por Ángel Barrallo Sánchez, maxistrado-xuíz do Xulgado de Primeira Instancia número dez dos da Coruña e do seu partido, os presentes autos de divorcio, seguidos neste xulgado co número 201/2001, por instancia de María Fernanda Piñeiro Seijas, representado polo procurador Tovar de Castro e defendido pola letrada Giráldez Sa, sendo parte demandada Víctor Manuel Sánchez Rodríguez, declarado en situación legal de rebeldía, e sendo parte o Ministerio Fiscal.</p>
<p>Decido que estimando a demanda interposta polo procurador Rafael Tovar de Castro en nome e representación de María Fernanda Piñeiro Seijas, contra Víctor Manuel Sánchez Rodríguez, en situación de rebeldía procesual, debo declarar e declaro a disolución por divorcio do matrimonio constituído por Víctor Manuel Sánchez Rodríguez e María Fernanda Piñeiro Seijas, celebrado na Coruña o 12 de abril de 1994, con tódolos efectos legais inherentes a tal pronunciamento, e debo acordar e acordo as seguintes medidas:</p>
<p>1. A filla, Alba, queda baixo a garda e custodia da nai, tendo ámbolos proxenitores a patria potestade.</p>
<p>2. Establecer a prol do pai o seguinte réxime de visitas:-Os sábados primeiro e terceiro de cada mes, desde as 11 horas ata as 14 horas.</p>
<p>3. Fixar no 25% dos ingresos mensuais líquidos que percibe o demandado a cantidade que aboará á demandante, por mensualidades anticipadas e dentro dos cinco primeiros días de cada mes, polo concepto de alimentos para a filla, cantidade que ingresará na conta que a demandante designe e que será actualizada anualmente con efecto do 1 de febreiro, de acordo coas variacións que experimente o índice de prezos para o consumo.</p>
<p>Sen imposición de custas.</p>
<p>Notifíqueselle ó demandado rebelde, Víctor Manuel Sánchez Rodríguez, na forma legalmente prevista.</p>
<p>Contra esta resolución cabe interpoñer recurso de apelación que se interporá por escrito perante este mesmo xulgado no prazo de cinco días (5) desde a súa notificación.</p>
<p>Unha vez firme esta resolución, comuníqueselle ó Rexistro Civil correspondente, para efectos de practica-las anotacións pertinentes.</p>
<p>Así, por esta miña sentencia, definitivamente xulgando en primeira instancia, pronúncioo, mándoo e asínoo».</p>
<p>E para que conste, para os efectos oportunos e sirva de notificación ó demandado rebelde Víctor Sánchez Rodríguez, expido e asino este edicto na Coruña o 23 de setembro de 2002.</p>
<p>A secretaria xudicial</p>
<p>Rubricado</p>
<p>XULGADO DE PRIMEIRA INSTANCIA E INSTRUCCIÓN NÚMERO CINCO</p>
<p>DE SANTIAGO DE COMPOSTELA</p>

