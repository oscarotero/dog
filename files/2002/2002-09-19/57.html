---
date: '2002-09-19'
id: '12172'
page: 13
number: 181
agency: CONCELLO DE VIGO
section: VI. ANUNCIOS
title: >-
  Anuncio da aprobación inicial do proxecto de urbanización da U.E. I-01 Villa
  Laura (expediente 4291/401).
range: Anuncio
url: 'https://www.xunta.gal/dog/Publicados/2002/20020919/Anuncio12172_gl.html'
---
<p>O Consello da Xerencia Municipal de Urbanismo en sesión do día 24 de xullo de 2002, adoptou, entre outros, o seguinte acordo:</p>
<p>«Primeiro.-Aprobar inicialmente o proxecto de urbanización do polígono U.E. I-01 Villa Laura, redactado polos arquitectos Antonio Davila Alonso, Eva Filgueira García, César Jiménez López, Luis Meijide Rico e Jesús Cordeiro Rodríguez, visado polo COAG no 9-1-2002, 13-12-2001 e 13-7-2001 (expediente 4291/401).</p>
<p>Segundo.-Antes da aprobación definitiva do proxecto de urbanización deberá darse cumprimento ás observacións sinaladas polos enxeñeiros municipais dos departamentos de parques-xardíns e servicios electromecánicos nos seus respectivos informes favorables do 3-1-2002 e 8-1-2002 citados na parte expositiva deste acordo.</p>
<p>Terceiro.-Somete-lo presente expediente ó trámite de información pública polo prazo dun mes, mediante publicación de anuncios no DOG e nun xornal dos de maior circulación da provincia, así como mediante notificación individualizada do contido íntegro deste acordo ós propietarios incluídos no ámbito do proxecto de urbanización».</p>
<p>Procédese ó trámite de información pública do expediente. O prazo entenderase aberto desde a primeira publicación, ata o remate do mes, contado desde o día seguinte ó da derradeira publicación. O expediente está á disposición do público no Departamento de Información Urbanística da Xerencia de Urbanismo (planta baixa do edificio da xerencia).</p>
<p>O presente anuncio servirá de notificación nos termos do artigo 59 da Lei de réxime xurídico das administracións públicas e do procedemento administrativo común para tódolos propietarios e interesados directamente afectados que por resultaren descoñecidos ou ignorando o seu enderezo non poidan ser notificados.</p>
<p>Vigo, 5 de setembro de 2002.</p>
<p>Carlos González Príncipe</p>
<p>Alcalde-presidente accidental da Xerencia</p>
<p>Municipal de Urbanismo</p>

