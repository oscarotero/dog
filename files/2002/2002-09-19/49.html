---
date: '2002-09-19'
id: '12152'
page: 13
number: 181
agency: CONCELLO DE MUROS
section: VI. ANUNCIOS
title: Anuncio da oferta de emprego público 2002.
range: Anuncio
url: 'https://www.xunta.gal/dog/Publicados/2002/20020919/Anuncio12152_gl.html'
---
<p>A oferta de emprego público do Concello de Muros para o ano 2002 comprende: A) Persoal funcionario: un técnico de xestión e un educador, grupo B, escalas de Administración xeral e especial respectivamente. B) Persoal laboral: un oficial da brigada de operarios, grupo D; un monitor deportivo, un operario da brigada, especialidade de carpintería e un operario da brigada, ampliable a outra, todos do grupo E.</p>
<p>I. Resumo das bases xerais da convocatoria</p>
<p>1. Normas xerais.</p>
<p>O obxecto desta convocatoria é a provisión en propiedade das prazas citadas anteriormente, de acordo coa oferta de emprego público deste concello para o ano 2002, consonte a normativa reguladora do acceso ó emprego público.</p>
<p>2. Requisitos.</p>
<p>Requisitos: a) Ser cidadán español ou nacional dos demais estados da Unión Europea; b) Ter cumpridos 18 anos de idade e para as prazas de funcionarios, non exceder daquela na que falten menos de dez anos para a xubilación forzosa por idade; c) Te-lo título esixido ou estar en condicións de</p>
<p>obtelo na data na que remate o prazo de presentación de solicitudes para tomar parte nesta convocatoria; d) Posuí-la capacidade funcional para o desempeño das tarefas habituais da praza á que se aspire; e) Que o aspirante non fose separado mediante expediente disciplinario do servicio ás administracións públicas nin atoparse inhabilitado para o exercicio das funcións públicas.</p>
<p>3. Solicitudes.</p>
<p>Os que queiran participar nas probas selectivas deberán facelo constar en instancia dirixida o alcalde da corporación, que se presentará no rexistro xeral do concello -directamente ou por calquera dos procedementos que prevé o artigo 38 da Lei 30/1992, do 26 de novembro-, no prazo de vinte días naturais contados desde que se publique o anuncio da convocatoria no Boletín Oficial del Estado.</p>
<p>4. Admisión de aspirantes.</p>
<p>Rematado o prazo de presentación de instancias, o alcalde aprobará no prazo dun mes a lista de admitidos e excluídos, que se publicará no BOP e no taboleiro de edictos da corporación. Os aspirantes disporán dun prazo de dez días para emendar erros nos termos que sinala o artigo 71 da Lei 30/1992, do 26 de novembro.</p>
<p>5. Fase de concurso.</p>
<p>Nos procedementos de selección por concurso-oposición, a fase de concurso non terá carácter eliminatorio. A puntuación que se obteña na fase de concurso non se poderá aplicar para supera-los exercicios da fase de oposición.</p>
<p>6. Nomeamento.</p>
<p>No prazo de vinte días naturais contados desde que se publiquen as listas de aspirantes aprobados, estes deberán presentar no rexistro xeral do concello os seguintes documentos: a) Título esixido para participar nas probas selectivas; b) Declaración xurada de non ter sido separado mediante expediente disciplinario do servicio de ningunha Administración pública nin encontrarse inhabilitado para o exercicio das funcións públicas; c) Declaración xurada de non estar incurso en causa de incapacidade ou incompatibilidade referida ó momento da toma de posesión; d) Certificación acreditativa de non padecer enfermidade ou eiva física que impida o normal desenvolvemento da súa función; e) Dúas fotografías tamaño carné.</p>
<p>7. Norma final.</p>
<p>Esta convocatoria e tódolos actos administrativos que dela se deriven poderán ser impugnados polos interesados nos casos e na forma que dispón a Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>II. Resumo das bases específicas da praza</p>
<p>de técnico de xestión</p>
<p>1. Sistema: concurso-oposición.</p>
<p>2. Título: diplomado en dereito, en ciencias económicas e empresariais, ou en ciencias políticas e</p>
<p>da administración. Para os casos en que non exista o título de diplomado, abonda con demostrar que se superaron os tres primeiros cursos da licenciatura ou o primeiro ciclo desta.</p>
<p>3. Fase de concurso: nesta fase avaliaranse os seguintes méritos:</p>
<p>a) Por antigüidade en concepto de servicios prestados na Administración local en postos de traballo de natureza semellante: 0,20 puntos por mes ata un máximo de 3 puntos.</p>
<p>b) Por títulos académicos de categoría superior ó que se esixe: por licenciatura en dereito, ciencias económicas e empresariais ou ciencias políticas e da administración: 2,50 puntos. Polo título de doutor en calquera desas especialidades: 3 puntos.</p>
<p>c) Por cursos impartidos polas administracións públicas ou homologados, relacionados coa organización e o funcionamento das corporacións locais, ata un máximo de 2 puntos: -de menos de 15 horas: 0,10 puntos; -de 15 a 40 horas: 0,20 puntos; -de máis de 40 a 70 horas: 0,35 puntos; -de máis de 70 a 100 horas: 0,50 puntos; -de máis de 100 horas: 0,75 puntos.</p>
<p>d) Pola cualidade da experiencia profesional acreditada na Administración local nos postos de traballo que se desempeñasen en concepto de funcionario ou contratado, ata un máximo de 2,50 puntos.</p>
<p>4. Fase de oposición.</p>
<p>Primeiro exercicio, por escrito, contestar brevemente nun período máximo dunha hora e media un cuestionario de sesenta preguntas sobre temas do programa.</p>
<p>Segundo exercicio, por escrito, desenvolver durante o tempo máximo de tres horas, dous temas relacionados co contido do programa.</p>
<p>Terceiro exercicio, práctico, analizar e resolver durante un tempo máximo de dúas horas un suposto relacionado co contido das tarefas do posto de traballo.</p>
<p>Cuarto exercicio, elaborar en lingua galega, durante o tempo máximo de corenta minutos, un documento administrativo.</p>
<p>Os catros exercicios serán obrigatorios e eliminatorios: os tres primeiros avaliaranse de 0 a 10 puntos e é preciso unha puntuación mínima de 5 para aprobalos; o cuarto puntuarase de 0 a 4 puntos e será preciso un mínimo de 2 para aprobalo.</p>
<p>III. Resumo das bases específicas da praza</p>
<p>de educador</p>
<p>1. Sistema: concurso-oposición.</p>
<p>2. Título: diplomado en educación social, mestre, licenciado en pedagoxía, psicoloxía, psicopedagoxía ou ciencias da educación. Para os casos en que non exista o título de diplomado, será suficiente con demostrar que se superaron os tres primeiros cursos da licenciatura ou o primeiro ciclo desta.</p>
<p>3. Fase de concurso. Nesta fase avaliaranse os seguintes méritos: a) Por servicios prestados na Administración local en postos de traballo de natureza semellante, en cualidade de funcionario ou contratado laboral: 0,20 puntos por mes ata un máximo de 3 puntos. b) Por títulos académicos de categoría superior ó que se esixe: por licenciaturas nas especialidades indicadas no punto 3 anterior: 2,50 puntos. Polo título de doutor en calquera desas especialidades: 3 puntos. c) Por cursos impartidos polas administracións públicas ou homologados, relacionados coas tarefas propias de traballo de educador, ata un máximo de 2 puntos. d) Pola cualidade da experiencia profesional acreditada na Administración local nos postos de traballos que se desempeñasen en concepto de funcionario ou contratado, ata un máximo de 2,50 puntos.</p>
<p>4. Fase de oposición.</p>
<p>Primeiro exercicio, por escrito, contestar brevemente nun período máximo dunha hora e media un cuestionario de sesenta preguntas sobre temas do programa.</p>
<p>Segundo exercicio, por escrito, desenvolver durante o tempo máximo de tres horas, dous temas relacionados co contido do programa.</p>
<p>Terceiro exercicio, práctico, analizar e resolver durante un tempo máximo de dúas horas un suposto relacionado co contido das tarefas do posto de traballo.</p>
<p>Cuarto exercicio, elaborar en lingua galega, durante o tempo máximo de corenta minutos, un documento de traballo.</p>
<p>Os catro exercicios serán obrigatorios e eliminatorios: os tres primeiros avaliaranse de 0 a 10 puntos e é preciso unha puntuación mínima de 5 para aprobalos; o cuarto puntuarase de 0 a 4 puntos e será preciso un mínimo de 2 para aprobalo.</p>
<p>IV. Resumo das bases específicas</p>
<p>A) Da praza de oficial da brigada de operarios.</p>
<p>1. Sistema: concurso-oposición, por promoción interna.</p>
<p>2. Título: graduado escolar, formación profesional de primeiro grao ou equivalente; e permisos de conducción clase B, C1 e C ou equivalentes e te-la condición de operario da brigada municipal do Concello de Muros, persoal laboral fixo, cunha antigüidade mínima de dous anos.</p>
<p>B) Das prazas de monitor deportivo e operarios da brigada.</p>
<p>1. Sistema: concurso-oposición.</p>
<p>2. Título: certificado de escolaridade ou equivalente.</p>
<p>As bases completas e os programas dos exercicios da oposición apareceron publicados no BOP da Coruña nº 185, do 13 de agosto de 2002.</p>
<p>Muros, 19 de agosto de 2002.</p>
<p>Celestino Formoso Vidal</p>
<p>Alcalde</p>

