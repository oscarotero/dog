---
date: '2002-09-19'
id: '12122'
page: 13
number: 181
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 22 de agosto de 2002, da Delegación Provincial de Ourense, polo que
  se notifica a incoación do expediente sancionador de caza relacionado no anexo
  (referencia OU 064/2002-C), devolto polo servicio de correos.
range: Edicto
url: 'https://www.xunta.gal/dog/Publicados/2002/20020919/Anuncio12122_gl.html'
---
<p>De conformidade co disposto no artigo 59.4º da Lei 30/1992, do 26 de novembro, modificada pola Lei 4/1999, de réxime xurídico das administracións públicas e do procedemento administrativo común, notifícaselle á persoa que no anexo se menciona, a incoación do expediente sancionador por presunta infracción á Lei sobre caza 4/1997, do 25 de xuño, de caza de Galicia (DOG nº 33, do 11 de xullo).</p>
<p>Noméase instructora dos expedientes a Miriam Areal López, funcionaria desta delegación; o réxime de recusación é o establecido nos artigos 28 e 29 da Lei 30/1992.</p>
<p>Para os efectos previstos na Lei de réxime xurídico das administracións públicas e do procedemento administrativo común, os expedientados disporán dun prazo de quince (15) días hábiles, contados a partir do seguinte ó da publicación desta notificación para que poidan examina-los expedientes nesta delegación provincial, sita na rúa do Paseo nº 18-5º andar, e achegar por escrito alegacións, documentos, informacións ou proposta de probas que consideren convenientes na defensa dos seus dereitos.</p>
<p>De non efectuaren ningunha alegación no prazo fixado, este acordo de incoación poderá ser considerado proposta de resolución, conforme o establecido no artigo 13.2º do Regulamento para o exercicio da potestade sancionadora, aprobado polo Real decreto 1398/1993, do 4 de agosto.</p>
<p>De conformidade co artigo 42.4º da Lei 30/1992, en relación coa Lei 4/1999, de réxime xurídico das administracións públicas e do procedemento administrativo común, infórmase de que no caso de non resolve-lo presente expediente no prazo de seis meses, tendo en conta as posibles interrupcións do seu cómputo por causas imputables ó interesado, se producirá a súa caducidade. A resolución que declare a caducidade ordenará o arquivo das actuacións cos efectos previstos no artigo 92 desta lei.</p>
<p>Para resolve-lo expediente é competente por razón da contía da multa o conselleiro de Medio Ambiente, de conformidade co disposto no artigo 68 c) da Lei de caza de Galicia.</p>
<p>O pagamento voluntario porá fin ó expediente. O importe da sanción que en cada caso corresponda farase efectivo empregando o impreso oficial que se facilitará na Delegación Provincial en Ourense ou en calquera unidade administrativa pertencente á Xunta de Galicia.</p>
<p>Ourense, 22 agosto de 2002.</p>
<p>Agustín Prado Verdeal</p>
<p>Delegado provincial de Ourense</p>
<p>ANEXO</p>
<table><tbody><tr><td></td></tr>
<tr><td></td></tr>
<tr><td>Expediente nº/ano</td><td>Denunciado
DNI</td><td>Último enderezo coñecido</td><td>Feito denunciado</td><td>Precepto infrinxido
e sancionador</td><td>Sanción
euros</td></tr>
<tr><td></td></tr>
</tbody></table>
<table><tbody><tr><td>OU 064/2002-C</td><td>Ángel Salcedo Matamoros
51848229-L</td><td>Estrada de Laza, 66
32600 Verín (Ourense)</td><td>Cacería nocturna desde o interior dun vehículo, coa escopeta cargada e utilizando fontes luminosas</td><td>Art. 59.8º, 12 e 61 da Lei de caza de Galicia 4/1997</td><td>6.010,13 A,
retirada da licencia de caza e inhabilitación para obtela durante cinco anos e un día</td></tr>
<tr><td></td></tr></tbody></table>

