---
date: '2002-01-09'
id: F6E
page: 302
number: 6
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Orde do 14 de decembro de 2001 pola que se clasifican postos de traballo
  reservados a funcionarios/as de Administración local con habilitación de
  carácter nacional do Concello de Soutomaior (Pontevedra).
range: Orde
url: 'https://www.xunta.gal/dog/Publicados/2002/20020109/AnuncioF6E_gl.html'
---
<p>O Concello de Soutomaior (Pontevedra), en sesión ordinaria do Pleno que tivo lugar o día 27 de setembro de 2001, adoptou o acordo relativo á creación e clasificación do posto de colaboración de adxunto á Secretaría-Intervención, reservado a funcionarios/as de Administración local con habilitación de carácter nacional, propoñendo a súa clasificación en clase terceira.</p>
<p>O artigo 2 g) do Real decreto 1732/1994, do 29 de xullo, sobre provisión de postos de traballo reservados a funcionarios de Administración local con habilitación de carácter nacional, establece que os postos de colaboración poden crearse discrecionalmente polas corporacións locais e serán clasificados por proposta daquelas administracións polo órgano competente da Comunidade Autónoma.</p>
<p>Por todo iso, en aplicación do establecido nos artigos 2 g) e 9, do Real decreto 1732/1994, do 29 de xullo, e no uso da atribución do artigo 13.2º.17 da Lei 4/1988, do 26 de maio, da función pública de Galicia, en relación co artigo 241 da Lei 5/1997, do 22 de xullo, de Administración local de Galicia, esta consellería</p>
<p>DISPÓN:</p>
<p>O posto de traballo de adxunto á Secretaría-Intervención do Concello de Soutomaior (Pontevedra), clasifícase en clase terceira (3ª), e resérvase a funcionarios/as de Administración local con habilitación nacional da subescala de Secretaría-Intervención.</p>
<p>Contra esta orde poderase interpoñer recurso potestativo de reposición perante a Consellería da Presidencia e Administración Pública, no prazo dun mes contado desde o día seguinte ó da súa publicación no Diario Oficial de Galicia, de conformidade co establecido na Lei 30/1992, do 26 de novembro, ou poderase impugnar directamente, perante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde a mesma data, de conformidade co establecido na Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 14 de decembro de 2001.</p>
<p>Jaime Pita Varela</p>
<p>Conselleiro da Presidencia e Administración Pública</p>

