---
date: '2002-01-09'
id: FDA
page: 322
number: 6
agency: CONCELLO DE SANXENXO
section: VI. ANUNCIOS
title: >-
  Anuncio de aprobación inicial do estudio de detalle presentado por Solvida
  Sanxenxo, S.L. e Marcelo Radío Esperón, para modificación de aliñacións en
  soares situados na rúa Progreso, esquina á dos Cesteiros da vila de Sanxenxo.
range: Anuncio
url: 'https://www.xunta.gal/dog/Publicados/2002/20020109/AnuncioFDA_gl.html'
---
<p>A Comisión de Goberno deste concello, en sesión realizada o día 20 de novembro de 2001, acordou prestar aprobación inicial ó estudio de detalle presentado por Solvida Sanxenxo, S.L. e Marcelo Radío Esperón, para modificación das aliñacións de dous soares propiedade dos solicitantes, sitos na vila de Sanxenxo, na confluencia da rúa Progreso e rúa dos Cesteiros, segundo a nova documentación achegada ó expediente que xa estivo de manifesto ó público.</p>
<p>Exponse novamente o expediente a información pública polo prazo dun mes, contado a partir do día seguinte a aquel en que sexa publicado o anuncio no Diario Oficial de Galicia, co obxecto de que quen se considere prexudicado ou afectado poida formula-las alegacións que coide procedentes.</p>
<p>De conformidade co disposto no artigo 34.2º do Regulamento de planeamento urbanístico, suspéndese o outorgamento de licencias para a área do territorio obxecto da modificación.</p>
<p>Este anuncio suple as circunstancias que poidan concorrer no disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Sanxenxo, 28 de novembro de 2001.</p>
<p>Telmo Martín González</p>
<p>Alcalde</p>

