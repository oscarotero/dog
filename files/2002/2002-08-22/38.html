---
date: '2002-08-22'
id: FD72
page: 12
number: 161
agency: INSTITUTO GALEGO DE PROMOCIÓN ECONÓMICA
section: VI. ANUNCIOS
title: >-
  Edicto do 16 de xullo de 2002 polo que se comunica á Asociación Profesional de
  Empresarios e Comerciantes das Pontes o arquivo do expediente AF001.2001.1.70,
  relativo á axuda a proxectos de implantación de melloras competitivas
  establecidas a partir dun diagnóstico.
range: Edicto
url: 'https://www.xunta.gal/dog/Publicados/2002/20020822/AnuncioFD72_gl.html'
---
<p>De conformidade co establecido no artigo 59.4º da Lei de réxime xurídico das administracións públicas e do procedemento administrativo común, polo presente edicto ponse en coñecemento da Asociación Profesional de Empresarios e Comerciantes das Pontes titular do expediente AF001.2001.1.70 relativo á axuda ós proxectos de implantación de melloras competitivas establecidas a partir dun diagnóstico (Resolución do 13 de xullo de 2001, DOG nº 142, do 23 de xullo de 2001), que con data do 17 de xuño de 2002 a directora da Área de Financiamento do Igape resolveu o arquivo do expediente, por ter manifestado a dita asociación a vontade de desistir da súa solicitude.</p>
<p>Os actos obxecto do presente anuncio non se publican na súa integridade en virtude da cautela prevista no artigo 61 da Lei 30/1992, do 26 de novembro, de réxime xurídico das administracións públicas e do procedemento administrativo común. A resolu</p>
<p>ción de arquivo esgota a vía administrativa e contra ela poden interpor potestativamente recurso de reposición ante o Consello de Dirección do Igape no prazo máximo dun mes desde a publicación deste edicto no Diario Oficial de Galicia, ou directamente recurso contencioso-administrativo no prazo máximo de dous meses contados desde o seguinte ó da súa publicación no Diario Oficial de Galicia.</p>
<p>Santiago de Compostela, 16 de xullo de 2002.</p>
<p>Margarita Rodríguez Rama</p>
<p>Directora xeral do Instituto Galego</p>
<p>de Promoción Económica</p>

