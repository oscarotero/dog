---
date: '2002-08-22'
id: FCDE
page: 12
number: 161
agency: CONSELLERÍA DE POLÍTICA AGROALIMENTARIA E DESENVOLVEMENTO RURAL
section: III. OUTRAS DISPOSICIÓNS
title: >-
  Resolución do 13 de agosto de 2002, da Secretaría Xeral da Consellería de
  Política Agroalimentaria e Desenvolvemento Rural, pola que se convocan quince
  cursos de aplicador/manipulador de praguicidas de usos fitosanitario e
  gandeiro.
range: Resolución
url: 'https://www.xunta.gal/dog/Publicados/2002/20020822/AnuncioFCDE_gl.html'
---
<p>A Orde do 30 de xullo de 1997, conxunta das consellerías de Agricultura, Gandería e Montes e de Sanidade e Servicios Sociais, pola que se establece na Comunidade Autónoma de Galicia a normativa reguladora para a homologación de cursos de capacitación para realizar tratamentos con praguicidas, así como para a obtención do carné de manipulador destes productos, establece no seu artigo 9 a obrigatoriedade de que o organismo oficial responsable publique no Diario Oficial de Galicia a información correspondente a cada curso que vaia realizar.</p>
<p>En consecuencia, anúnciase a convocatoria de 15 cursos de aplicador/manipulador de praguicidas que se realizarán de acordo coas seguintes bases:</p>
<p>1. Clase de curso que se vai impartir.</p>
<p>Curso de aplicador/manipulador de productos fitosanitarios e de uso gandeiro. Nivel básico.</p>
<p>2. Datos do organismo organizador.</p>
<p>O organismo organizador será o Centro de Formación, Investigación e Tecnoloxía Agraria de Galicia.</p>
<p>3. Obxectivos dos cursos.</p>
<p>Conseguir unha formación adecuada para o persoal dos establecementos e empresas que manipulen ou presten servicios de tratamentos con praguicidas fitosanitarios ou de uso gandeiro, co obxecto de que poidan obte-lo carné de manipulador destes produc</p>
<p>tos que os capacite para exercer esta actividade en todo o territorio estatal.</p>
<p>4. Destinatarios.</p>
<p>a) Destinatarios: persoal de establecementos e servicios praguicidas, sector da madeira, aplicadores, agricultores e público en xeral.</p>
<p>b) Nº de prazas: o número de alumnos que poderá participar será de 30 como máximo.</p>
<p>c) Criterios de selección: o solicitante deberá ter polo menos 18 anos. Na selección terá prioridade, sempre que o xustifique documentalmente, o persoal dos establecementos de venda e o dos almacéns comunitarios e outros almacéns recollidos no artigo 4, puntos 1.4, 1.5, 1.6, 1.7 da Orde do 8 de abril de 1996, conxunta das consellerías de Agricultura, Gandería e Montes e de Sanidade e Servicios Sociais, pola que se crea o Rexistro Oficial de Establecementos e Servicios Praguicidas e se dictan as normas de inscrición nel, na Comunidade Autónoma de Galicia.</p>
<p>5. Realización.</p>
<p>As clases correspondentes a estes cursos levaranse a cabo nos seguintes lugares:</p>
<p>a) Cursos para establecementos de venda e empresas de tratamentos de productos fitosanitarios:</p>
<table><tbody><tr><td></td></tr>
<tr><td>Centro</td><td>Enderezo</td><td>Nº de cursos</td><td>Datas de realización</td></tr>
<tr><td></td></tr>
</tbody></table>
<table><tbody><tr><td>Centro de Formación e Experimentación Agraria de Guísamo (A Coruña)</td><td>Guísamo-Bergondo (A Coruña)
CP: 15640
Tfno.: 981 79 52 20
Fax: 981 79 53 75</td><td>2</td><td>-16 ó 20 de setembro de 2002-9 ó 13 de setembro de 2002</td></tr>
<tr><td></td></tr>
<tr><td>Centro de Formación e Experimentación Agraria de Sergude (A Coruña)</td><td>Sergude-Boqueixón (A Coruña)
CP: 15881
Tfno.: 981 51 18 15
Fax: 981 51 18 15</td><td>2</td><td>-23 ó 27 de setembro de 2002-21 ó 25 de outubro de 2002</td></tr>
<tr><td></td></tr>
<tr><td>Centro de Formación e Experimentación Agraria de Monforte de Lemos (Lugo)</td><td>Estrada de Castro Caldelas s/n
Monforte de Lemos (Lugo)
CP: 27400
Tfno.: 982 40 06 65
Fax: 982 40 43 08</td><td>2</td><td>-16 ó 20 de setembro de 2002-9 ó 13 de decembro de 2002</td></tr>
<tr><td></td></tr>
<tr><td>Centro de Formación e Experimentación Agraria Pedro Murias (Lugo)</td><td>Vilaframil-Ribadeo (Lugo)
CP: 27797
Tfno.: 982 13 10 17
Fax: 982 13 10 29</td><td>2</td><td>-14 ó 18 de outubro de 2002-18 ó 22 de novembro de 2002</td></tr>
<tr><td></td></tr>
<tr><td>Expourense</td><td>Finca Sevilla s/n (Ourense)
CP: 32005
Tfno.: 988 36 60 30</td><td>2</td><td>-7 ó 11 de outubro de 2002-21 ó 25 de outubro de 2002</td></tr>
<tr><td></td></tr>
<tr><td>Centro de Formación e Experimentación Agraria de Lourizán (Pontevedra)</td><td>Igrexa, 19; Lourizán (Pontevedra)
CP: 36153
Tfno.: 986 85 52 18
Fax: 986 85 64 20</td><td>2</td><td>-30 de setembro ó 4 de outubro de 2002-9 ó 13 de decembro de 2002</td></tr>
<tr><td></td></tr>
<tr><td>Centro de Formación e Experimentación Agraria de Salceda de Caselas (Pontevedra)</td><td>Entenza-Salceda de Caselas (Pontevedra)
CP: 34471
Tfno.: 986 34 79 04
Fax: 986 34 72 50</td><td>2</td><td>-7 ó 11 de outubro de 2002-25 ó 29 de novembro de 2002</td></tr>
<tr><td></td></tr></tbody></table>
<p>b) Curso para aplicadores de productos fitosanitarios no sector da madeira:</p>
<table><tbody><tr><td></td></tr>
<tr><td>Centro</td><td>Enderezo</td><td>Nº de cursos</td><td>Datas de realización</td></tr>
<tr><td></td></tr>
</tbody></table>
<table><tbody><tr><td>Expourense</td><td>Finca Sevilla s/n (Ourense)
CP: 32005
Tfno.: 988 36 60 30</td><td>1</td><td>-4 ó 7 de novembro de 2002</td></tr>
<tr><td></td></tr></tbody></table>
<p>Duración e horario:</p>
<p>A duración do curso será como mínimo de 21 horas lectivas distribuídas en 13 horas de clases teóricas e 8 de clases prácticas.</p>
<p>O horario do curso será de 15 a 19 horas de luns a xoves, e de 9 a 14 horas o venres.</p>
<p>6. Programa.</p>
<p>Os temarios que se impartirán son os que figuran no anexo II.</p>
<p>7. Coordinador técnico do curso.</p>
<p>De acordo coa facultade conferida no artigo 10 da Orde do 30 de xullo de 1997, a coordinación do curso será realizada a través do Centro de Formación, Investigación e Tecnoloxía Agraria de Galicia.</p>
<p>8. Solicitudes e inscrición.</p>
<p>a) Documentación: o persoal que desexe participar neste curso deberá presentar cuberta a solicitude que figura como anexo I xunto cunha fotocopia compulsada do DNI e, se é o caso, certificación do organismo ou servicio de praguicidas especificando o labor que desempeña o solicitante nel.</p>
<p>A documentación sinalada anteriormente presentarase nos rexistros xerais da Consellería de Política Agroalimentaria e Desenvolvemento Rural en horario de 9 a 14 horas, ou en calquera das oficinas previstas no artigo 38.4º da Lei 30/1992, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
<p>O prazo de presentación será de 15 días naturais, contados desde o seguinte á publicación da presente resolución.</p>
<p>b) Admisión: a relación de solicitantes admitidos exporase no taboleiro de anuncios do organismo convocante e do centro, no prazo de 5 días naturais, contados a partir do seguinte ó do prazo de finalización da inscrición.</p>
<p>9. Certificación de superación do curso.</p>
<p>É obrigatoria a asistencia a tódalas sesións do curso. Finalizado este a entidade organizadora realizará as probas pertinentes que avalen os coñecementos adquiridos polo alumno e no caso de superalas, expedirá o certificado co que poderá solicitar ó Centro de Formación , Investigación e Tecnoloxía Agraria de Galicia o carné de manipulador de productos fitosanitarios e de uso gandeiro, nivel básico, que é o único documento válido para poder exerce-la actividade e para os efectos de inspección por parte dos organismos oficiais correspondentes.</p>
<p>Santiago de Compostela, 13 de agosto de 2002.</p>
<p>José Antonio Álvarez Vidal</p>
<p>Secretario xeral da Consellería de Política</p>
<p>Agroalimentaria e Desenvolvemento Rural</p>
<p>ANEXO II</p>
<p>Programa do curso de nivel básico para productos fitosanitarios e de uso gandeiro.</p>
<p>1. Praguicidas: descrición e xeneralidades.</p>
<p>2. Riscos derivados da utilización dos praguicidas.</p>
<p>3. Perigosidade dos praguicidas para a saúde. Intoxicacións.</p>
<p>4. Práctica da protección fitosanitaria. Relación traballo-saúde, primeiros auxilios no caso de intoxicación.</p>
<p>5. Medidas preventivas e protectoras para evita-lo risco de uso de praguicidas.</p>
<p>6. Boa práctica fitosanitaria. Protección do ambiente e normas legais.</p>
<p>7. Exercicios prácticos.</p>
<p>8. Proba de avaliación.</p>

