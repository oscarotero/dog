---
date: '2002-11-13'
id: 1719E
page: 15
number: 219
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: VI. ANUNCIOS
title: >-
  Resolución do 30 de outubro de 2002, da Dirección Xeral de Xustiza, pola que
  se fai pública a solicitude de creación do Colexio Oficial de Enxeñeiros
  Técnicos en Informática de Galicia.
range: Resolución
url: 'https://www.xunta.gal/dog/Publicados/2002/20021113/Anuncio1719E_gl.html'
---
<p>De conformidade co disposto no artigo 86 da Lei 30/1992, do 26 de novembro, de réxime xurídico das administracións públicas e do procedemento administrativo común, e co fin de que no prazo dun mes calquera persoa física ou xurídica poida examina-lo expediente e formula-las alegacións que estime pertinentes, faise público que no correspondente servicio desta dirección xeral, sita na Praza de Europa, 5 A-4º, Polígono das Fontiñas, en Santiago de Compostela, tivo entrada a solicitude de creación do Colexio Oficial de Enxeñeiros Técnicos en Informática de Galicia, que tería os seguintes ámbitos:</p>
<p>Territorial: Comunidade Autónoma de Galicia.</p>
<p>Profesional: o Colexio Oficial de Enxeñeiros Técnicos en Informática de Galicia agruparía os titulados en informática, que cursasen a diplomatura ou enxeñería técnica en informática nunha universidade española ou en calquera outra estranxeira, sempre que o seu título profesional fose debidamente homologado.</p>
<p>Asinan a solicitude: Gabriel Ferreiro Pena, en calidade de presidente da Asociación de Doutores, Licenciados e Enxeñeiros en Informática de Galicia (Aliga), e Dolores Galván Bretaña, en calidade de delegada en Galicia da Asociación de Doutores, Licenciados e Enxeñeiros en Informática (Ali).</p>
<p>Santiago de Compostela, 30 de outubro de 2002.</p>
<p>Juan José Martín Álvarez</p>
<p>Director xeral de Xustiza</p>

