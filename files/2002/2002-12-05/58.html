---
date: '2002-12-05'
id: 1AB82
page: 16
number: 235
agency: CONCELLO DE PORTAS
section: VI. ANUNCIOS
title: >-
  Anuncio polo que se fai público o concurso para adxudicar, mediante
  procedemento aberto, a concesión de uso privativo para equipamento social
  dunha residencia da terceira idade e taller ocupacional para minusválidos en
  terreos do concello de Portas.
range: Anuncio
url: 'https://www.xunta.gal/dog/Publicados/2002/20021205/Anuncio1AB82_gl.html'
---
<p>O pleno do concello, en sesión do 13 de novembro deste ano aprobou o expediente de contratación do anuncio arriba indicado, coas seguintes especificacións.</p>
<p>Obxecto.</p>
<p>Constitúe o obxecto deste concurso a concesión administrativa do uso privativo, para equipamento social dunha residencia da terceira idade e taller ocupacional para minusválidos, dun terreo de 8.860 metros cadrados no que existen muros e cheminea de antiga azucareira, no termo municipal de Portas (Pontevedra), para promove-la rehabilitación total do edificio e o equipamento para unha residencia da terceira idade e taller ocupacional para minusválidos.</p>
<p>Canon.</p>
<p>Será ofertado polos licitadores. O canon mínimo da concesión ascende á suma de 6.010 euros/ano, e a actualización dos pagamentos que se deberán realizar durante o período da concesión quedará cifrado na cantidade ofertada polo adxudicatario, incrementada no IPC de cada ano.</p>
<p>Prazo da concesión.</p>
<p>A concesión terá unha duración de 50 anos.</p>
<p>Presentación de plicas.</p>
<p>No rexistro xeral do concello, das 9 ás 13 horas, durante o prazo de 13 días naturais seguintes ó da publicación do anuncio no BOP. Se o último día de presentación coincidise en festivo, prorrogarase ó primeiro día hábil seguinte.</p>
<p>Criterios que servirán de base para a adxudicación:</p>
<p>1. Proxecto de explotación do servicio: ata un máximo de 4 puntos.</p>
<p>2. Anteproxecto das obras e equipamento: ata un máximo de 3 puntos.</p>
<p>3. Experiencia da empresa en traballos ou servicios relacionados co sector social de maiores: ata un máximo de 2 puntos.</p>
<p>4. Canon anual: ata un máximo de 1 punto.</p>
<p>Apertura de plicas.</p>
<p>Na casa do concello, ás 10 horas do día hábil seguinte ó da finalización do prazo de presentación de proposicións: se coincidise en sábado, o primeiro día hábil seguinte.</p>
<p>Exposición e obtención.</p>
<p>A exposición dos pregos e o anuncio do concurso para a presentación de proposicións realizaranse simultaneamente, podendo presentarse reclamacións contra os pregos durante 8 días hábiles seguintes ó da publicación do anuncio no BOP. De producirse reclamacións contra os pregos, suspenderanse a licitación e o prazo de presentación das proposicións.</p>
<p>Os pregos de condicións, modelo de proposición e demais documentación están a disposición dos interesados tódolos días laborables, durante o prazo de presentación de proposicións, das 9 ás 13 horas, na secretaría do concello.</p>
<p>Os gastos de inserción de anuncios e tódolos que ocasione o expediente serán por conta do adxudicatario.</p>
<p>Portas, 14 de novembro de 2002.</p>
<p>Roberto Vázquez Souto</p>
<p>Rubricado</p>
<p>La secretaria</p>
<p>Rubricado</p>

