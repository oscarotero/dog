---
date: '2002-12-05'
id: 1AACA
page: 16
number: 235
agency: XULGADO DE PRIMEIRA INSTANCIA E INSTRUCCIÓN NÚMERO UN DE CAMBADOS
section: V. ADMINISTRACIÓN DE XUSTIZA
title: Edicto (223/1999).
range: Edicto
url: 'https://www.xunta.gal/dog/Publicados/2002/20021205/Anuncio1AACA_gl.html'
---
<p>En Cambados o vintenove de outubro de dous mil dous.</p>
<p>En autos de xuízo declarativo de menor contía seguidos neste xulgado de Primeira Instancia número 1 de Cambados co número 223/1999, dictouse sentencia que no seu encabezamento e decisión din o seguinte:</p>
<p>«Sentencia: en Cambados o vintedous de outubro de dous mil dous.</p>
<p>Mª Teresa Rubio Cabrero, xuíza do Xulgado de Primeira Instancia e Instrucción de Cambados, tendo visto os autos de xuízo de menor contía, seguidos neste xulgado ó número 223/1999, por instancia de Rosa Bea Silva, representada pola procuradora Ana Mª Valera Rodríguez e dirixida pola letrada Myriam Gómez de Andrés, contra Mª Luisa Silva Bea, Dolores Silva Bea, Virginia Silva Bea, manuel Silva Bea, herdeiros descoñecidos de José Silva Bea, Antonio Silva Moldes, Mercedes Silva Moldes e Dolores Silva Moldes, todos eles en situación procesual de rebeldía; e vistos os seguintes:</p>
<p>(Seguen feitos e fundamentos de dereito).</p>
<p>Decido: que con estimación total da demanda interposta pola procuradora Ana Mª Valera Rodríguez, en nome e representación de Rosa Bea Silva, debo declarar e declaro disolta a comunidade de propietarios formada pola demandante e Mª Luisa Bea Silva, Dolores Silva Bea, Virginia Silva Bea, Manuel Silva Bea, herdeiros de José Silva Bea, Antonio Silva Moldes, Mercedes Silva Moldes e Dolores Silva Moldes sobre o predio descrito, debendo procederse á venda dela en pública poxa, con intervención de licitadores alleos, e entregar 1/12 parte do seu producto a Rosa Bea Silva correspondendo o resto ós demais copropietarios; todo iso sen especial pronunciamento en costas.</p>
<p>Notifíqueselles a presente resolución ás partes, facéndolles saber que contra ela cabe recurso de apelación, do que coñecerá a Audiencia Provincial de Pontevedra, e que deberán anunciar no prazo de cinco días contados desde a notificación.</p>
<p>Así, por esta miña sentencia, o pronúncio, mándoo e asínoo. Mª Teresa Rubio Cabrero, xuíza».</p>
<p>E para que sirva de notificación ós demandados en paradoiro descoñecido, expido o presente edicto en Cambados o vintenove de outubre de dous mil dous.</p>
<p>A secretaria</p>
<p>Rubricado</p>

