---
date: '2002-12-05'
id: 1AA9E
page: 16
number: 235
agency: CONSELLERÍA DE PESCA E ASUNTOS MARÍTIMOS
section: III. OUTRAS DISPOSICIÓNS
title: >-
  Orde do 3 de decembro de 2002 pola que se modifica a Orde do 18 de novembro
  pola que se establecen medidas transitorias e urxentes para facer fronte ás
  consecuencias do accidente do buque Prestige.
range: Orde
url: 'https://www.xunta.gal/dog/Publicados/2002/20021205/Anuncio1AA9E_gl.html'
---
<p>A Orde do 18 de novembro de 2002 establece as medidas transitorias e urxentes para facer fronte ás consecuencias do accidente do buque Prestige, co obxecto de palia-las repercusións máis inmediatas sobre a actividade pesqueira e marisqueira, da contaminación producida polo accidente do buque petroleiro Prestige en augas próximas á Comunidade Autónoma de Galicia.</p>
<p>O Real decreto lei 7/2002, do 22 de novembro, sobre medidas reparadoras en relación co accidente do buque Prestige, establece que o Ministerio de Agricultura, Pesca e Alimentación, a través do Instituto Social da Mariña aboará unha axuda complementaria de 10 euros ós armadores embarcados, tripulantes e mariscadores ós que lle concedera unha axuda a Comunidade Autónoma en concepto de afectados pola paralización da actividade pesqueira e marisqueira ordeada.</p>
<p>O pasado 2 de decembro, asinouse un convenio de colaboración entre a Consellería de Pesca e Asuntos Marítimos e o Instituto Social da Mariña para a xestión das axudas reguladas polo Real decreto lei 7/2002, para proceder a un pagamentoo único destas por parte da Comunidade Autónoma, e nos prazos previstos por ámbalas administracións, é dicir, dos pagamentos quincenais antes do 14 e do 28 de cada mes.</p>
<p>O período de vixencia da devandita orde era durante un mes, sen prexuízo dunha posible modificación, no caso de que as circunstancias así o recomendasen. Dada a situación actual faise preciso arbitrar un período máximo de aplicación da orde, de acordo coa situación, e coas outras disposicións dictadas pola Administración do Estado, para facer máis áxil a aplicación das medidas.</p>
<p>Visto o anterior;</p>
<p>DISPOÑO:</p>
<p>Artigo 1º</p>
<p>Os preceptos da Orde do 18 de novembro de 2002 pola que se establecen medidas transitorias e urxentes para facer fronte ás consecuencias do accidente do buque Prestige, quedan modificados nos seguintes termos:</p>
<p>Primeiro: modifícase a redacción do segundo parágrafo do artigo 1º que quedará como segue:</p>
<p>«Os armadores e tripulantes das embarcacións censadas nas modalidades afectadas polas resolucións dictadas polo conselleiro de Pesca e Asuntos</p>
<p>Marítimos, establecendo a zona de prohibición para as actividades pesqueiras, incluídas no Rexistro ....».</p>
<p>Segundo: modifícase a redacción dos parágrafos primeiro e segundo do artigo 2º que quedarán como segue:</p>
<p>«O período cuberto por esta orde será desde o día 17 de novembro de 2002 e durante un máximo de seis meses, tódolos días naturais, que poderán ser prorrogables no caso de que as circunstancias o recomenden.</p>
<p>A contía que percibirá cada armador, tripulante (incluíndo o armador embarcado) ou mariscador durante o período arriba descrito será a seguinte: ...».</p>
<p>Terceiro: modifícase o penúltimo parágrafo do artigo 4º que quedará redactado como segue:</p>
<p>«Toda a documentación, agás o certificado do rexistro mercantil, que poderá ser suplido nunha primeira fase coa achega da xustificación da súa solicitude, poderá presentarse nos rexistros das delegacións territoriais e comarcais de Consellería de Pesca e Asuntos Marítimos.</p>
<p>Dada a posibilidade que establece o artigo 1º de da Orde do 18 de novembro de que as embarcacións poderán dedicarse á pesca fóra da zona prohibida, establécese un prazo aberto de presentación de solicitudes, sempre que se manteñan as condicións de prohibición da actividade pesqueira e marisqueira, coa seguinte programación:</p>
<p>1. As solicitudes presentadas entre o día 15 e o final de cada mes de paralización obrigatoria, serán tidas en conta para os pagamentos que se realizarán o día 14 de cada mes</p>
<p>2. As solicitudes presentadas entre o día 1 e o 15 de cada mes de paralización obrigatoria, serán tidas en conta para os pagamentos que se realizarán o día 28 de cada mes"</p>
<p>Cuarto: modifícase a redacción do artigo 5º que queda como segue:</p>
<p>«Estas axudas serán incompatibles con:</p>
<p>1. A realización polo perceptor de calquera actividade laboral, durante o período establecido, agás no caso da participación nos traballos de limpeza ou análogos que se leven a cabo nas zonas afectadas polo vertido producido polo accidente do buque Prestige.</p>
<p>2. O recoñecemento do dereito á protección por desemprego e co resto das prestacións do sistema da Seguridade Social, non compatibles co traballo do beneficiario.».</p>
<p>Artigo 2º</p>
<p>Engádense dúas disposicións adicionais coa seguinte redacción:</p>
<p>Disposición adicional primeira</p>
<p>«Exímese a flota con porto base en Galicia, censada na modalidade de cerco e de arrastre de fondo, caladoiro nacional cantábrico-noroeste, da condi</p>
<p>ción recollida no artigo 1º da Orde do 18 de novembro de 2002 de te-lo porto base na zona prohibida, e poderán ser beneficiarios destas axudas desde o 2 de decembro de 2002».</p>
<p>Disposición adicional segunda</p>
<p>As medidas que se establecen nesta norma en ningún caso supoñen recoñecemento de responsabilidade da Comunidade Autónoma polos referidos danos e adóptanse sen prexuízo do dereito que asiste á Comunidade Autónoma para reclamar dos responsables o importe das indemnizacións que corresponda.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 3 de decembro de 2002.</p>
<p>Enrique César López Veiga</p>
<p>Conselleiro de Pesca e Asuntos Marítimos</p>

