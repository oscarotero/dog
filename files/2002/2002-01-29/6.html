---
date: '2002-01-29'
id: '20E2'
page: 1073
number: 21
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 428/2001, do 28 de decembro, polo que se acepta a herdanza feita a
  favor da Comunidade Autónoma de Galicia por Juan Vázquez Sandá.
range: Decreto
url: 'https://www.xunta.gal/dog/Publicados/2002/20020129/Anuncio20E2_gl.html'
---
<p>Juan Vázquez Sandá faleceu o 15 de abril de 2001 na Residencia-Fogar da Terceira Idade Porta do Camiño de Santiago de Compostela. O finado outorgou derradeiro testamento en escritura pública do 5 de novembro de 1993, instituíndo como única e universal herdeira a Comunidade Autónoma de Galicia.</p>
<p>Segundo o artigo 17 da Lei 3/1985, do 12 de abril, do patrimonio da Comunidade Autónoma galega, a adquisición pura e simple de bens a título gratuíto ou lucrativo requirirá decreto do Consello da Xunta de Galicia, por proposta da Consellería de Economía e Facenda. A aceptación de herdanzas entenderase sempre a beneficio de inventario.</p>
<p>Na súa virtude, de conformidade coa proposta da Consellería de Economía e Facenda, feita nos termos nos que Juan Vázquez Sandá acordou a súa herdanza, e logo de deliberación do Consello da Xunta de Galicia na súa reunión do vinteoito de decembro de dous mil un,</p>
<p>DISPOÑO:</p>
<p>Artigo 1º</p>
<p>Aceptar, a beneficio de inventario, a herdanza feita a favor da Comunidade Autónoma de Galicia por Juan Vázquez Sandá.</p>
<p>Por vontade do causante queda en beneficio da Residencia-Fogar da Terceira Idade Porta do Camiño de Santiago de Compostela, dependente da actual Consellería de Asuntos Sociais, o exceso de diñeiro da súa propiedade para ser investido ou gastado nas atencións que presta. Así mesmo, queda adscrito o resto do patrimonio hereditario á Consellería de Asuntos Sociais.</p>
<p>Artigo 2º</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade deste decreto.</p>
<p>Santiago de Compostela, vinteoito de decembro de dous mil un.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

