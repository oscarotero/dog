---
date: '2002-01-29'
id: '2106'
page: 1079
number: 21
agency: CONSELLERÍA DE PESCA E ASUNTOS MARÍTIMOS
section: IV. OPOSICIÓNS E CONCURSOS
title: >-
  Orde do 21 de xaneiro de 2002 pola que se resolve a convocatoria pública para
  a provisión, polo sistema de libre designación, de varios postos vacantes na
  Consellería de Pesca e Asuntos Marítimos.
range: Orde
url: 'https://www.xunta.gal/dog/Publicados/2002/20020129/Anuncio2106_gl.html'
---
<p>Convocada a provisión, polo sistema de libre designación, de varios postos de traballo vacantes na Consellería de Pesca e Asuntos Marítimos, por Orde do 28 de setembro de 2001 (Diario Oficial de Galicia nº 200, do 16 de outubro), esta consellería, no uso das facultades e atribucións conferidas pola Lei 4/1988, do 26 de maio, da función pública de Galicia, e os artigos 16 e 17 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna,</p>
<p>RESOLVE:</p>
<p>Primeiro.-Adxudicarlles destino nos postos de traballo que se indican ós/ás funcionarios/as que se expresan no anexo desta orde.</p>
<p>Segundo.-O cesamento no actual destino dos/as funcionarios/as que obtiveron praza producirase no prazo de tres días, contados a partir do seguinte ó da publicación desta orde no Diario Oficial de Galicia.</p>
<p>Se na data na que deben cesar no seu destino os/as funcionarios/as desfrutan dun período de licencia, vacacións ou permiso, o prazo para efectualo empezará a contar a partir do día seguinte ó da súa incorporación.</p>
<p>A toma de posesión da praza adxudicada deberase realizar no prazo de tres días a partir do seguinte ó do cesamento, de tratarse da mesma localidade na que actualmente prestan os seus servicios os/as funcionarios/as, ou no prazo dun mes de tratarse de distinta localidade, conforme o establecido nos artigos 14 e 16 do Decreto 93/1991, do 20 de marzo (DOG nº 58, do 25 de marzo).</p>
<p>Terceiro.-A xefatura de persoal do centro no que causen baixa os/as funcionarios/as, así como a daquel no que obteñan praza, efectuarán, dentro do prazo sinalado no punto anterior, as dilixencias de cesamento e toma de posesión, respectivamente; acto seguido realizaranse os trámites necesarios para a súa alta na nómina.</p>
<p>Cuarto.-Contra esta orde, que pon fin á vía administrativa, poderá interpoñer recurso potestativo de reposición perante o conselleiro de Pesca e Asuntos Marítimos, no prazo dun mes contado desde o día seguinte ó da súa publicación, de conformidade co establecido na Lei 30/1992, do 26 de novembro, ou poderá impugnala directamente, á elección do/a demandante, perante o xulgado do contencioso-administrativo competente, no prazo de dous meses contados desde a mesma data, segundo a Lei 29/1998, do 13 de xullo.</p>
<p>Santiago de Compostela, 21 de xaneiro de 2002.</p>
<p>Enrique César López Veiga</p>
<p>Conselleiro de Pesca e Asuntos Marítimos</p>
<p>ANEXO</p>
<p>Apelidos e nome: Paz Santamaría, Mª del Mar.</p>
<p>NRP: 3328529146 A2059.</p>
<p>Grupo: D.</p>
<p>Corpo/escala: auxiliar da Xunta de Galicia.</p>
<p>Código do posto: PE.C01.00.000.15770.001.</p>
<p>Denominación do posto: secretario/a do conselleiro/a.</p>
<p>Centro directivo: gabinete do conselleiro.</p>
<p>Localidade: Santiago de Compostela.</p>
<p>Nivel C. destino: 20.</p>
<p>Apelidos e nome: Méndez García, Teresa.</p>
<p>NRP: 32440646 UO.</p>
<p>Grupo: D.</p>
<p>Corpo/escala: auxiliar da Generalitat Valenciana.</p>
<p>Código do posto: PE.C01.00.000.15770.002.</p>
<p>Denominación do posto: secretario/a de apoio.</p>
<p>Centro directivo: gabinete do conselleiro.</p>
<p>Localidade: Santiago de Compostela.</p>
<p>Nivel C. destino: 18.</p>

