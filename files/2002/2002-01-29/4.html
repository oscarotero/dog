---
date: '2002-01-29'
id: 20DA
page: 1072
number: 21
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: III. OUTRAS DISPOSICIÓNS
title: >-
  Orde do 17 de xaneiro de 2002 pola que se modifica a clasificación e se
  suprimen postos de traballo reservados a funcionarios/as de Administración
  local con habilitación de carácter nacional do Concello de Fisterra.
range: Orde
url: 'https://www.xunta.gal/dog/Publicados/2002/20020129/Anuncio20DA_gl.html'
---
<p>Visto o acordo do Pleno do Concello de Fisterra (A Coruña), con data do 24 de novembro de 2001, relativo á modificación da clasificación do posto de Secretaría, actualmente de clase segunda, en Secre</p>
<p>taría de clase terceira, correspondente á subescala de Secretaría-Intervención de funcionarios/as de Administración local con habilitación de carácter nacional, así como a documentación que se achega co dito acordo do Pleno.</p>
<p>A Consellería da Presidencia, Relacións Institucionais e Administración Pública, de conformidade co establecido no artigo 241 da Lei 5/1997, do 22 de xullo, da Administración local de Galicia, no artigo 159.1º do Real decreto lexislativo 781/1986, do 18 de abril, e nos artigos 2 e 9 do Real decreto 1732/1994, do 29 de xullo, e no uso das facultades que lle confire o artigo 13.2º.17 da Lei 4/1988, do 26 de maio, da función pública de Galicia,</p>
<p>DISPÓN:</p>
<p>Primero.-Modifica-la clasificación do posto de Secretaría do Concello de Fisterra, provincia da Coruña, que queda establecida en clase terceira, reservándose a funcionarios/as pertencentes á subescala de Secretaría-Intervención.</p>
<p>Segundo.-Suprimi-lo posto de Intervención do mesmo concello.</p>
<p>Contra esta orde poderase interpoñer recurso potestativo de reposición perante a Consellería da Presidencia, Relacións Institucionais e Administración Pública, no prazo dun mes contado desde o día seguinte ó da súa publicación no Diario Oficial de Galicia, de conformidade co establecido na Lei 30/1992, do 26 de novembro, ou poderase impugnar, directamente, perante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde a mesma data, de conformidade co establecido na Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 17 de xaneiro de 2002.</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>

