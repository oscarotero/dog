---
date: '2002-04-09'
id: 642E
page: 4
number: 68
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 6 de marzo de 2002 pola que se modifica a autorización do centro
  privado CIP de Vigo (Pontevedra).
range: Orde
url: 'https://www.xunta.gal/dog/Publicados/2002/20020409/Anuncio642E_gl.html'
---
<p>Examinado o expediente instruído por instancia do centro privado CIP de Vigo (Pontevedra), polo que solicita autorización para imparti-lo ciclo formativo de grao superior de administración de sistemas informáticos en quenda de mañá; e a supresión dos ciclos formativos de grao superior de secretariado e información e comercialización turísticas, autorizados en quenda de mañá segundo a Orde do 26 de xuño de 2000 (DOG do 26 de xullo).</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria de Pontevedra, que se remite cos informes correspondentes.</p>
<p>Vistos o Real decreto 1004/1991, do 14 de xuño (BOE do 26 de xuño), polo que se establecen os requisitos mínimos dos centros que imparten ensinanzas de réxime xeral non universitarias, Real decreto 777/1998 (BOE do 8 de maio) polo que se desenvolven determinados aspectos da ordenación da formación profesional no ámbito do sistema educativo; Orde do 21 de decembro de 1999 (DOG do 31 de xaneiro de 2000) pola que se regulan determinados aspectos relativos a autorización de centros privados exclusivos de formación profesional específica; Decreto 296/1999 (DOG do 18 de novembro) polo que se desenvolven determinados aspectos dos currículos dos ciclos formativos de formación profesional específica na Comunidade Autónoma de Galicia; Decreto 133/1995, do 10 de maio (DOG</p>
<p>do 22 de maio), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (DOG do 15 de decembro) que desenvolve o dito decreto.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-lo centro privado CIP de Vigo (Pontevedra) para impartir 1 ciclo formativo de grao superior de administración de sistemas informáticos en quenda de mañá; e a supresión dos ciclos formativos de grao superior de secretariado e información e comercialización turísticas, quedando a composición resultante segundo se especifica no anexo.</p>
<p>Segundo.-Para as ensinanzas que se autorizan, a Delegación Provincial da Consellería de Educación e Ordenación Universitaria, despois do informe da Inspección Educativa, aprobará expresamente a relación de persoal que impartirá docencia no dito centro, así como o equipamento adecuado.</p>
<p>Terceiro.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala esta orde.</p>
<p>Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día siguiente ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo do dous meses perante o Tribunal Superior de Xustiza de Galicia.</p>
<p>Santiago de Compostela, 6 de marzo de 2002.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: Pontevedra.</p>
<p>Concello: Vigo.</p>
<p>Localidade: Vigo.</p>
<p>Enderezo: r/ Brasil, 48.</p>
<p>Código do centro: 36024136.</p>
<p>Denominación: centro privado CIP.</p>
<p>Titular: Centro de Iniciativas Profesionais, CIP, S.L.</p>
<p>Composición resultante:</p>
<p>Quenda de mañá:</p>
<p>Familia profesional: informática.-1 ciclo formativo de grao superior de administración de sistemas informáticos (2 unidades, 20 alumnos/unidade).</p>
<p>Quenda de tarde-noite:</p>
<p>Familia profesional: comercio e marketing.-1 ciclo formativo de grao superior de xestión comercial e marketing (1 unidade para 30 alumnos).</p>
<p>Familia profesional: hostalería e turismo.-1 ciclo formativo de grao superior de información e comercialización turísticas (1 unidade para 30 alumnos).</p>

