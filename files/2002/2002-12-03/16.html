---
date: '2002-12-03'
id: 1A912
page: 16
number: 233
agency: XULGADO DO SOCIAL NÚMERO CATRO DA CORUÑA
section: V. ADMINISTRACIÓN DE XUSTIZA
title: Cédula de notificación de auto de aclaración de sentencia (402/1999).
range: Cédula
url: 'https://www.xunta.gal/dog/Publicados/2002/20021203/Anuncio1A912_gl.html'
---
<p>Ana María Carrasco García, secretaria do Xulgado do Social número catro da Coruña, dou fe e certifico que neste xulgado séguense autos número 402/1999, por instancia de Marcos Canosa Buituron contra o Instituto Nacional da Seguridade Social, TGSS, a mutua Fremap e a empresa Valentín Rodríguez Hernández sobre prestacións, nos que recaeu auto de aclaración de sentencia en data 4-11-2002, que copiada nos particulares necesarios di así:</p>
<p>«Fallo que estimando a demanda interposta por Marcos Canosa Buitron contra Instituto Nacional da Seguridade Social, a mutua La Fraternidad, a Tesourería Xeral da Seguridade Social debo declarar e declaro que o demandante se encontra en situación constitutiva de invalidez permanente no grao de total para a súa profesión habitual de camareiro por accidente de traballo, con dereito a pensión vitalicia na contía inicial do 55% da base reguladora de 638 euros (106.154 pesetas) ó mes, 12 veces ó ano, condenando a parte demandada mutua La Fraternidad a aboarlla cos aumentos, melloras, revalorizacións e efectos económicos correspondentes. E ó Instituto Nacional da Seguridade Social e á Tesourería Xeral da Seguridade Social nas súas respectivas responsabilidades. Absólvese a empresa.</p>
<p>Notifíquese esta resolución ás partes facéndolles saber que contra ela cabe interpoñer recurso de suplicación perante o Tribunal Superior de Xustiza de Galicia, Sala do Social, debendo anuncia-lo pre</p>
<p>viamente ante este Xulgado do Social, no prazo de cinco días hábiles a partir do día seguinte da súa notificación.</p>
<p>Así, por esta miña sentencia, da que se unirá certificación ós autos orixinais para a súa notificación e cumprimento, xulgado pronuncio, mando e asino».</p>
<p>E para que conste, para efectos da súa publicación no Diario Oficial de Galicia co fin de que sirva de notificación en forma á empresa Valentín Rodríguez Hernández expido e asino esta cédula na Coruña, 4 de novembro de 2002.</p>
<p>A secretaria xudicial</p>
<p>Rubricado</p>

