---
date: '2002-07-31'
id: EF4E
page: 11
number: 146
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: III. OUTRAS DISPOSICIÓNS
title: >-
  Orde do 18 de xullo de 2002 pola que se procede a executa-la sentencia do
  Xulgado do Contencioso-Administrativo número un de Vigo (Pontevedra) dictada
  no procedemento abreviado 110/2001, seguido por instancia de Mª Pilar Correa y
  Fernández de Betoño.
range: Orde
url: 'https://www.xunta.gal/dog/Publicados/2002/20020731/AnuncioEF4E_gl.html'
---
<p>Mediante o Decreto 46/1999, do 11 de febreiro, estableceuse o procedemento para a liquidación e extinción das cámaras da propiedade urbana de Gali</p>
<p>cia e do seu Consello Xeral (DOG nº 42, do 2 de marzo), de acordo co dito decreto, foi realizada pola comisión para a integración do persoal das cámaras da propiedade urbana de Galicia unha proposta de persoal con dereito á súa integración como persoal laboral fixo na Administración da Comunidade Autónoma de Galicia que foi remitida á Consellería da Presidencia e Administración Pública.</p>
<p>A Consellería da Presidencia e Administración Pública, co fin de dar cumprimento ó artigo 10 do devandito Decreto 46/1996, do 11 de febreiro, dictou a Orde do 9 de novembro de 2000, pola que se regula a integración do persoal procedente das cámaras da propiedade urbana de Galicia (DOG do 16 de novembro).</p>
<p>Na súa virtude Mª Pilar Correa y Fernández de Betoño quedou integrada na categoría 1 do grupo IV do III convenio colectivo único da Xunta de Galicia con efectos do 1 de decembro de 2002 no posto base grupo D co código SA.C99.10.000.36560.294.</p>
<p>Non estando de acordo coa súa integración no grupo D, Mª Pilar Correa y Fernández de Betoño interpuxo recurso perante o Xulgado do Contencioso-Administrativo número un de Vigo (Pontevedra), que con data 26 de xuño de 2001 dictou sentencia estimatoria no procedemento abreviado 110/2001, pronunciándose nos seguintes termos:</p>
<p>«Resolvo que debo estimar e estimo o recurso contecioso-administrativo interposto por Mª Pilar Correa y Fernández de Betoña contra a resolución referida no fundamento primeiro, e en consecuencia, debo revogar e revogo a dita resolución e declaro o dereito da actora a ser incluída no grupo III do III convenio colectivo único do persoal laboral da Xunta de Galicia, e sen facer especial pronunciamento de custas».</p>
<p>A Sala do Contenciso-Administrativo do Tribunal Superior de Xutiza de Galicia, con data 27 de marzo de 2002, desestima o recurso de apelación interposto pola Xunta de Galicia contra a devandita sentencia.</p>
<p>Realizados os trámites conducentes á execución da sentencia firme dictada polo Xulgado do Contencioso-Administrativo número un de Vigo, e tendo en conta que actualmente non hai postos vacantes da categoría 62 do grupo III do convenio colectivo único da Xunta de Galicia, ofértase a vacante do corpo administrativo da Xunta de Galicia, de posto base do grupo C (nivel 14) que había na provincia de Pontevedra co código SA.S99.10.000.36560.015 na Dirección Provincial do Sergas de Pontevedra en Vigo.</p>
<p>Polo tanto, en virtude do exposto</p>
<p>DISPOÑO:</p>
<p>Primeiro.-Integrar a Mª Pilar Correa y Fernández de Betoño como persoal laboral na categoría 62 do grupo III do III convenio colectivo único para o persoal laboral da Xunta de Galicia, nas condicións</p>
<p>previstas no Decreto 46/1999, do 11 de febreiro, publicado no DOG do 2 de marzo, e na orde da Consellería da Presidencia e Administración Pública do 9 de novembro de 2000, publicada no DOG do 16 de novembro.</p>
<p>Segundo.-Adxudicar a Mª Pilar Correa y Fernández de Betoño o posto base do grupo C (nivel C) co código de posto SA.S99.10.000.36560.015 pertencente á Dirección Provincial do Sergas de Pontevedra en Lugo.</p>
<p>Terceiro.-A interesada disporá, para tomar posesión, dun prazo de tres días hábiles contados desde o día seguinte ó da publicación desta orde no Diario Oficial de Galicia.</p>
<p>Contra a presente orde, que pon fin á vía administrativa, pódese interpoñer, con carácter potestativo, o recurso de reposición perante o conselleiro da Presidencia, Relacións Institucionais e Administración Pública, no prazo dun mes contado desde o día seguinte ó da publicación no Diario Oficial de Galicia, da presente orde ou, directamente, recurso contencioso-administrativo, no prazo de dous meses contados desde o día seguinte ó da publicación no Diario Oficial de Galicia perante o Xulgado do Contencioso-Administrativo de Santiago de Compostela, conforme os artigos 8, 14 e 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 18 de xullo de 2002.</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>

