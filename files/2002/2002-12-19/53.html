---
date: '2002-12-19'
id: 1C95E
page: 17
number: 244
agency: CONCELLO DA LARACHA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2002/20021219/Anuncio1C95E_gl.html'
---
<p>O concello, en sesión plenaria ordinaria do día 27 de novembro de 2002, acorda:</p>
<p>Primeiro.-Aprobar inicialmente os seguintes convenios urbanísticos:</p>
<p>a) Coa Confraría de Pescadores de Caión para o desenvolvemento da actuación urbanística nos terreos do Campo de Fútbol do Campo da Insua, en Caión (A Laracha).</p>
<p>b) Con Provigestión, S.L., para o desenvolvemento dun sector do solo urbanizable de uso residencial en Cancelo do Medio (A Laracha).</p>
<p>c) Con Gallega de Mallas, S.L., para o desenvolvemento do solo urbanizable de uso comercial, no lugar das Gándaras (A Laracha).</p>
<p>d) Con José Angeriz Varela, Francisco Angeriz Varela, María Magdalena Angeriz Varela e José Varela Angeriz, para o desenvolvemento dunha área de reparto nos terreos do campo de fútbol da Sociedade Deportiva de Paiosaco, sitos en Paiosaco (A Laracha).</p>
<p>Segundo.-Suspende-la tramitación do Plan Parcial de Ordenación Polígono Industrial da Laracha, que desenvolve as NN.SS. da Laracha.</p>
<p>Terceiro.-Suspende-la tramitación do Plan Parcial de Ordenación SAU Cancelo do Medio , que desenvolve as NN.SS. da Laracha.</p>
<p>Cuarto.-A validez dos convenios urbanísticos queda condicionada á aprobación do Plan Xeral de Ordenación.</p>
<p>O que se fai público durante un mes, quedando o expediente á disposición de calquera que quira examina-lo e deduci-las alegacións pertinentes.</p>
<p>Lugar de exposición: Secretaría Xeral-1ª planta do concello.</p>
<p>Horario: de 10 a 15 horas.</p>
<p>A Laracha, 28 de novembro de 2002.</p>
<p>José Manuel López Varela</p>
<p>Alcalde</p>
<p>Eduardo J. Figueroa Suárez</p>
<p>Secretario</p>

