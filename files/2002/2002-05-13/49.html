---
date: '2002-05-13'
id: 8FDA
page: 6
number: 91
agency: ENTE PÚBLICO PORTOS DE GALICIA
section: VI. ANUNCIOS
title: >-
  Resolución do 30 de abril de 2002 pola que se autoriza a apertura dunha
  convocatoria pública para a presentación de solicitudes de autorizacións
  temporais para a ocupación e utilización exclusiva de prazas de atraque nas
  instalacións aboiantes de atraque para embarcacións menores de 7ª lista
  (deportivas) no porto de Cangas.
range: Resolución
url: 'https://www.xunta.gal/dog/Publicados/2002/20020513/Anuncio8FDA_gl.html'
---
<p>De conformidade co establecido na lexislación vixente en materia de portos, e en virtude das facultades conferidas pola Orde do 29 de xaneiro de 1996 (DOG nº 28, do 8 de febreiro), sobre delegación de competencias no presidente de Portos de Galicia, anúnciase a apertura dunha convocatoria pública para a presentación de solicitudes de autorizacións temporais para a ocupación e utilización exclusiva de prazas de atraque nas instalacións aboiantes de atraque para embarcacións menores de 7ª lista (deportivas) no porto de Cangas, que se rexerá polo prego de bases e de condicións aprobados para os efectos, que estarán á disposición dos interesados na sede central do ente público Portos de Galicia, sita na praza Europa, 5-A, 6ª, 15707 Santiago de Compostela, e na sede da zona sur deste ente público, sita en r/ Benito Corbal, nº 37, 3º, 36001 Pontevedra.</p>
<p>O prazo de presentación de solicitudes é de tres meses e iniciarase o día seguinte ó da publicación desta resolución no Diario Oficial de Galicia.</p>
<p>As solicitudes presentaranse no rexistro xeral de Portos de Galicia, na sede central deste ente público, no enderezo antes mencionado.</p>
<p>Ábrese, así mesmo, un prazo de vinte días hábiles, contados a partir do día seguinte ó de publicación deste anuncio no Diario Oficial de Galicia, para que as persoas e entidades interesadas poidan presentar por escrito na citada sede central de Portos de Galicia as alegacións que consideren oportunas relativas a esta convocatoria.</p>
<p>Santiago de Compostela, 30 de abril de 2002.</p>
<p>Emilio García Gallego</p>
<p>Presidente do ente público Portos de Galicia</p>

