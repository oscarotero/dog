---
date: '2002-10-01'
id: '13182'
page: 14
number: 189
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: II. AUTORIDADES E PERSOAL
title: >-
  Orde do 27 de setembro de 2002 pola que se encarga ó director xeral de Xustiza
  o despacho dos asuntos da Dirección Xeral de Administración Local.
range: Orde
url: 'https://www.xunta.gal/dog/Publicados/2002/20021001/Anuncio13182_gl.html'
---
<p>Con motivo da ausencia temporal do director xeral de Administración Local, é necesario prove-la súa suplencia, de xeito que se asegure o correcto funcionamento do servicio e a resolución dos asuntos encomendados á dirección xeral da que é titular.</p>
<p>Polo tanto, en uso das atribucións que me confire o artigo 3 do Decreto 147/2002, do 11 de abril, polo que se establece a estructura orgánica da Consellería de Xustiza, Interior e Relacións Laborais, en relación co artigo 17 da Lei 30/1992, do 26 de</p>
<p>novembro, de réxime xurídico das administracións públicas e do procedemento administrativo común,</p>
<p>DISPOÑO:</p>
<p>Artigo 1º</p>
<p>O exercicio das competencias da Dirección Xeral de Administración Local, previstas no artigo 13 do Decreto 147/2002, do 11 de abril, polo que se establece a estructura orgánica da Consellería de Xustiza, Interior e Relacións Laborais, quedan encomendadas ó director xeral de Xustiza ata que se reincorpore ó seu posto o titular da citada dirección xeral.</p>
<p>Artigo 2º</p>
<p>Sempre que se exerzan competencias con base na suplencia establecida nesta orde, deberá facerse constar así nos actos ou resolucións administrativas correspondentes.</p>
<p>Disposición derradeira</p>
<p>Esta orde entrará en vigor o día da súa publicación no Diario Oficial de Galicia.</p>
<p>Santiago de Compostela, 27 de setembro de 2002.</p>
<p>Antonio Pillado Montero</p>
<p>Conselleiro de Xustiza, Interior</p>
<p>e Relacións Laborais</p>

