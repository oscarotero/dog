---
date: '2002-10-08'
id: '13662'
page: 14
number: 194
agency: XULGADO DE PRIMEIRA INSTANCIA E INSTRUCCIÓN NÚMERO DOUS DE VIVEIRO
section: V. ADMINISTRACIÓN DE XUSTIZA
title: Cédula de notificación de sentencia (185/2000).
range: Cédula
url: 'https://www.xunta.gal/dog/Publicados/2002/20021008/Anuncio13662_gl.html'
---
<p>No procedemento de referencia dictouse sentencia con encabezamento e parte dispositiva do teor literal seguinte:</p>
<p>«Sentencia número 79/2001.</p>
<p>En Viveiro o vintenove de xuño de dous mil un.</p>
<p>Vistos por min, Marta Canales Gantes, xuíza do Xulgado de Primeira Instancia e Instrucción número dous desta localidade, os presentes autos de divorcio, seguidos perante este xulgado co número 185/2000, por instancia de María Dolores Soto Moreno, representada polo procurador Constantino Prieto Vázquez e baixo a dirección da letrada Ana Cristina Gómez Barrera, contra Eduardo Agustín Cometto Balaguer, en situación procesual de rebeldía; con intervención do Ministerio Fiscal.</p>
<p>Parte dispositiva.</p>
<p>Que estimando en parte a demanda interposta polo procurador Constantino Prieto Vázquez en nome e representación de María Dolores Soto Moreno, contra o seu esposo Eduardo Agustín Cometto Balaguer, debo declarar e declaro disolto por divorcio o matrimonio de ambos cónxuxes, con tódolos efectos legais inherentes á dita declaración. Acordando respecto dos seus bens a disolución do réxime económico matrimonial de gananciais, e as medidas definitivas seguintes:</p>
<p>-Outórgase a garda e custodia dos dous fillos menores, David e Abraham, á nai, e ostentarán os dous proxenitores a patria potestade compartida.</p>
<p>-Quedan para execución de sentencia as medidas relativas á fixación do réxime de visitas respecto dos menores a favor do pai, para o que será necesaria unha proposta deste que se valorará en atención ó principio de favor filii.</p>
<p>-E igualmente déixase para execución de sentencia o sinalamento da contribución que en concepto de</p>
<p>alimentos a favor dos fillos e con cargo ó pai se deberá fixar, así como a contribución por gastos extraordinarios destes.</p>
<p>-Atribúese o uso e desfrute da vivenda familiar á nai e fillos.</p>
<p>Estas medidas poderán ser modificadas cando se alteren substancialmente as circunstancias. Todo iso sen expresa declaración en canto ás custas causadas.</p>
<p>Esta sentencia producirá efectos a partir da súa firmeza, non prexudicando a terceiros de boa fe senón a partir da súa inscrición no Rexistro Civil.</p>
<p>Notifíquese esta resolución ás partes facéndolles saber que non é firme e que contra dela poden interpor recurso de apelación ante a Audiencia Provincial de Lugo, no prazo dos cinco días seguintes á súa notificación, preparándose ante este mesmo xulgado con suxeición ós artigos 455 e seguintes da nova Lei de axuizamento civil. Sen prexuízo do disposto nos artigos 777 e concordantes da Lei de axuizamento civil de 1881, notifíqueselle esta sentencia ó cónxuxe rebelde de acordo co ordenado no artigo 769 da dita lei.</p>
<p>Firme esta resolución lévese a cabo a oportuna anotación no Rexistro Civil de Viveiro onde consta inscrito o matrimonio (tomo 37, folio 63, da sección segunda); e quedando nas actuacións certificación delas, inclúase a presente no libro de sentencias.</p>
<p>Así, por esta miña sentencia, da que se levará testemuño para a súa incorporación ós autos, pronúncioa, mándoa e asínoa. Marta Canales Gantes. Xuíza. Asinado. Rubricado».</p>
<p>E como consecuencia do paradoiro descoñecido do demandado Eduardo Agustín Cometto Balaguer, esténdese este edicto para que sirva de cédula de notificación.</p>
<p>Viveiro, 10 de xullo de 2001.</p>
<p>O/a secretario</p>
<p>Rubricado</p>

