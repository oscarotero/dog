---
date: '2002-12-27'
id: 1D776
page: 17
number: 250
agency: CONSELLERÍA DE SANIDADE
section: III. OUTRAS DISPOSICIÓNS
title: >-
  Orde do 20 de decembro de 2002 pola que se determinan os servicios mínimos
  dirixidos a garanti-los servicios esenciais durante a folga convocada polos
  representantes dos traballadores da empresa Severiano Gestión, S.L.,
  adxudicataria do contrato de xestión da documentación clínica do Complexo
  Hospitalario Juan Canalejo-Marítimo Oza da Coruña, durante os días 8, 9, 15,
  16, 22, 23, 29, 30 de xaneiro de 2003 e 5, 6, 12, 13, 19, 20, 26 e 27 de
  febreiro de 2003.
range: Orde
url: 'https://www.xunta.gal/dog/Publicados/2002/20021227/Anuncio1D776_gl.html'
---
<p>O artigo 28.2º da Constitución española recoñece como dereito fundamental da persoa o dereito á folga.</p>
<p>O exercicio deste dereito na Administración e nas empresas, entidades e institucións públicas ou privadas, que presten servicios públicos ou de recoñecida e inaprazable necesidade, no ámbito e competencias da Comunidade Autónoma de Galicia, está condicionado ó mantemento dos servicios esenciais fixados no artigo 2 do Decreto 155/1988, do 9 de xuño (DOG nº 116, do 20 de xuño), entre os que se atopa a sanidade.</p>
<p>O exercicio público da prestación da asistencia sanitaria non se pode ver afectado gravemente polo lexítimo dereito do exercicio de folga, xa que aquel é considerado e recoñecido prioritariamente en relación a este.</p>
<p>O artigo 3 do citado decreto faculta os conselleiros competentes, por razón dos servicios esenciais afectados para que, mediante orde e ante cada situación de folga, decidan o mínimo de actividade necesaria para asegura-lo mantemento de tales servicios, así como para determina-lo persoal necesario para a súa prestación.</p>
<p>Convocada folga que afectará o persoal da empresa Severiano Gestión, S.L., adxudicataria do contrato de xesión da documentación clínica do complexo hospitalario Juan Canalejo-Marítimo Oza da Coruña, os días 8, 9, 15, 16, 22, 23, 29, 30 de xaneiro de 2003 e 5, 6, 12, 13, 19, 20, 26 e 27 de febreiro de 2003, logo da audiencia ó comité de folga, a quen se lle deu traslado do informe e da motivación dos mínimos proposta que constan no expediente,</p>
<p>DISPÓN:</p>
<p>Artigo 1º</p>
<p>A convocatoria de folga que afecta todo o persoal da empresa Severiano Gestión, S.L. adxudicataria do contrato de xestión dos arquivos das historias clínicas de tódolos centros do Complexo Hospitalario Juan Canalejo-Marítimo Oza da Coruña, durante os días sinalados, enténdese condicionada ó mantemento dos servicios mínimos que se establecen a Seguir.</p>
<p>Tales mínimos responden á necesidade de compatibiliza-lo respecto ineludible ó exercicio do dereito á folga coa adecuada atención ós usuarios do complexo hospitalario que, baixo ningún concepto poden</p>
<p>quedar desasistidos polas características do servicio dispensado.</p>
<p>Os servicios mínimos que se fixan resultan totalmente imprescindibles para mante-la necesaria cobertura asistencial e para evitar que se produzan graves prexuízos na atención sanitaria ós usuarios.</p>
<p>A xestión do arquivo e das historias clínicas é de capital importancia para a prestación da asistencia sanitaria. Na área de urxencias a consulta da historia clínica dun paciente é imprescindible para planificar unha correcta asistencia e alcanzar un rápido diagnóstico en circunstancias nas que unha mínima demora pode provocar consecuencias moi graves para os pacientes.</p>
<p>O mesmo nas áreas de hospitalización e quirófanos ou en consultas externas, onde a ausencia das historias clínicas supoñen a repetición de probas diagnósticas innecesarias, alongamento da estadía dos pacientes no centro hospitalario, anulación de intervencións cirúrxicas, que os pacientes non poidan ser atendidos nas consultas externas e outra serie de graves prexuízos que os pacientes non deben soportar.</p>
<p>Os centros afectados pola folga son o Hospital Juan Canalejo, Hospital Teresa Herrera, Hospital de Oza, Hospital Abrente y Lago, e centros de especialidades Ventorrillo, Carballo e Betanzos.</p>
<p>O número mínimo de efectivos para garantiza-los servicios esenciais nas áreas de urxencias, de hospitalización e quirófanos e de consultas externas do Complexo Hospitalario Juan Canalejo-Marítimo Oza da Coruña é de 13 efectivos, un por cada centro e quenda de mañá, tarde e noite.</p>
<p>Artigo 2º</p>
<p>A determinación dos efectivos necesarios e a designación nominal, con carácter rotatorio, do persoal que deberá cubri-los distintos servicios será feita pola dirección da empresa concesionaria de acordo cos criterios anteriores, procedendo á súa publicación nos taboleiros de anuncios do centro de traballo afectado.</p>
<p>Artigo 3º</p>
<p>Os paros e alteracións no traballo por parte do persoal necesario para o mantemento dos servicios mínimos determinados no anexo serán considerados ilegais para os efectos do establecido no artigo 16.1º do Real decreto lei 17/1977, do 4 de marzo (BOE nº 58, do 9 de marzo).</p>
<p>Artigo 4º</p>
<p>O disposto nos artigos anteriores non significará ningún tipo de limitación dos dereitos que a normativa reguladora da folga recoñece ó persoal nesta situación, nin tampouco sobre a tramitación e efectos das peticións que a motiven.</p>
<p>Artigo 5º</p>
<p>Sen prexuízo do que establecen os artigos anteriores, deberanse observa-las normas legais e regu</p>
<p>lamentarias vixentes en materia de garantías dos usuarios dos establecementos sanitarios.</p>
<p>Disposición derradeira</p>
<p>A presente orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 20 de decembro de 2002.</p>
<p>José Mª Hernández Cochón</p>
<p>Conselleiro de Sanidade</p>

