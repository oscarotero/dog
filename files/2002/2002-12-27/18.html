---
date: '2002-12-27'
id: 1D7AA
page: 17
number: 250
agency: UNIVERSIDADE DA CORUÑA
section: IV. OPOSICIÓNS E CONCURSOS
title: >-
  Resolución do 2 de decembro de 2002 pola que se aproba a lista definitiva de
  aspirantes admitidos e excluídos ás probas selectivas para o ingreso na escala
  auxiliar desta universidade, convocadas por Resolución do 10 de xuño de 2002
  (Diario Oficial de Galicia do 2 de xullo).
range: Resolución
url: 'https://www.xunta.gal/dog/Publicados/2002/20021227/Anuncio1D7AA_gl.html'
---
<p>Rematado o prazo de reclamacións contra a lista provisional de aspirantes admitidos e excluídos ás probas selectivas para o ingreso na escala auxiliar</p>
<p>desta universidade, convocadas por Resolución do 10 de xuño de 2002 (DOG do 2 de xullo), este rectorado, en aplicación do previsto na base 4.1º da convocatoria, resolve aproba-la lista definitiva de aspirantes admitidos e excluídos que se fará pública no taboleiro de anuncios do Rectorado (rúa Mestranza, s/n) e no vicerrectorado do Campus de Ferrol (Dr. Vázquez Cabrera, s/n).</p>
<p>De acordo co previsto na base 7.1º convócanse os aspirantes para a realización do primeiro exercicio da oposicion que dará comezo ás 10 horas do día 18 de xaneiro de 2003 nas facultades de Informática, Dereito e Socioloxía (Campus de Elviña). A distribución dos opositores entre os centros e aulas farase pública cunha antelación mínima de dez días ó inicio das probas nos taboleiros de anuncios do Rectorado, Vicerrectorado do Campus de Ferrol e nos propios centros indicados para a realización deste primeiro exercicio. Os aspirantes deberán acudir provistos do documento nacional de identidade ou documento legal que acredite a súa identidade, lápis de cor negra número dous e goma de borrar.</p>
<p>Contra esta resolución, que esgota a vía administrativa, os interesados poderán interpor recurso potestativo de reposición ante este rectorado, no prazo dun mes contado desde o día seguinte ó da súa publicación no Diario Oficial de Galicia, de conformidade co establecido na Lei 30/1992, do 26 de novembro, ou recurso contencioso-administrativo no prazo de dous meses, contados desde a mesma data, conforme o disposto na Lei 29/1998, do 13 de xullo, reguladora da xurisdicción contencioso-administrativa.</p>
<p>A Coruña, 2 de decembro de 2002.</p>
<p>José Luis Meilán Gil</p>
<p>Rector da Universidade da Coruña</p>

