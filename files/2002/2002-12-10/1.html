---
date: '2002-12-10'
id: 1AD0E
page: 16
number: 237
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: III. OUTRAS DISPOSICIÓNS
title: >-
  Decreto 337/2002, do 5 de decembro, polo que se modifican os prezos do Diario
  Oficial de Galicia.
range: Decreto
url: 'https://www.xunta.gal/dog/Publicados/2002/20021210/Anuncio1AD0E_gl.html'
---
<p>O Diario Oficial de Galicia, órgano oficial de difusión e expresión da actividade administrativa da Comunidade Autónoma de Galicia, vén publicándose ininterrompidamente desde 1982.</p>
<p>En 2002, por Decreto 294/2001, produciuse a última modificación dos prezos da subscrición e da inserción de anuncios, pero razóns tales como un mellor axuste nos seus custos, a necesidade de prestar un mellor servicio ós cidadáns e de seguir proporcionándolles acceso gratuíto ós contidos do DOG pola Internet durante quince días, así como o incremento de paxinación e do IPC fan aconsellable proceder a unha revisión dos prezos.</p>
<p>Na súa virtude, e de acordo co artigo 12 da Lei 13/1991, do 9 de decembro, de taxas, prezos e exaccións reguladoras da Comunidade Autónoma de Galicia, por proposta do conselleiro da Presidencia, Relacións Institucionais e Administración Pública tralo informe favorable da Consellería de Economía e Facenda e logo de deliberación do Consello da Xunta de Galicia na súa reunión do día cinco de decembro de dous mil dous,</p>
<p>DISPOÑO:</p>
<p>Artigo 1º</p>
<p>1. Establécense os seguintes prezos de subscrición anual para o Diario Oficial de Galicia:</p>
<p>-Subscrición anual en papel en galego ou castelán133,20 A/ano.</p>
<p>-Subscrición anual pola Internet en galego ou castelán148,57 A/ano.</p>
<p>-Subscrición pola Internet en galego ou castelán dos anos anteriores80 A/ano.</p>
<p>2. Establécense igualmente os seguintes prezos para outros productos do Diario Oficial de Galicia:</p>
<p>-CD-Rom do ano 2002 para non subscritores80 A/exemplar.</p>
<p>-CD-Rom dos anos anteriores80 A/exemplar.</p>
<p>-Exemplar solto do DOG en papel0,82 A.</p>
<p>3. O aboamento do prezo anual da subscrición ó DOG en papel dá dereito á recepción do CD-Rom correspondente ó mesmo período, sempre que o subscritor así o solicite ó formaliza-la subscrición.</p>
<p>4. O aboamento do prezo anual da subscrición ó DOG pola Internet dá igualmente dereito á recepción do CD-Rom correspondente ó mesmo período, sempre que o subscritor así o solicite ó formaliza-la subscrición. Rematado este período o subscritor continuará con dereito de acceso ós exemplares pagados sempre que permaneza como tal.</p>
<p>5. O prezo do acceso pola Internet a DOG anteriores ó 1º de xaneiro de 2003 fíxase en 80 A por</p>
<p>ano. Este dereito, que require a subscrición ó ano que corre e, en calquera caso, ós anos comprendidos entre o ano solicitado e o actual, ten vixencia mentres o interesado continúe como subscritor.</p>
<p>Artigo 2º</p>
<p>O prezo dos anuncios no Diario Oficial de Galicia fíxase para cada liña en columna de 18 cíceros en:</p>
<p>a) Procedemento ordinario: 4,78 A.</p>
<p>b) Procedemento urxente: 9,56 A.</p>
<p>Artigo 3º</p>
<p>Os prezos establecidos nos artigos anteriores entenderanse, se é o caso, co IVE incluído.</p>
<p>Disposicións derradeiras</p>
<p>Primeira.-Os prezos establecidos neste decreto entrarán en vigor o día 1 de xaneiro de 2003.</p>
<p>Segunda.-Facúltase o conselleiro da Presidencia, Relacións Institucionais e Administración Pública para dicta-las disposicións necesarias para o desenvolvemento e aplicación deste decreto.</p>
<p>Santiago de Compostela, cinco de decembro de dous mil dous.</p>
<p>Manuel Fraga Iribarne</p>
<p>Presidente</p>
<p>Jaime Pita Varela</p>
<p>Conselleiro da Presidencia, Relacións Institucionais</p>
<p>e Administración Pública</p>
<p>CONSELLERÍA DE POLÍTICA TERRITORIAL, OBRAS PÚBLICAS</p>
<p>E VIVENDA</p>

