---
date: '2002-12-20'
id: 1CC7A
page: 17
number: 245
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 19 de novembro de 2002, da Delegación Provincial de Lugo, de
  notificación de resolución de expediente sancionador 23/2002 a María Victoria
  Pires Piñeiroá.
range: Cédula
url: 'https://www.xunta.gal/dog/Publicados/2002/20021220/Anuncio1CC7A_gl.html'
---
<p>A Delegación Provincial do Instituto Galego da Vivenda e Solo de Lugo tramitou expediente san</p>
<p>cionador 23/2002, seguido de oficio pola Delegación Provincial do Instituto Galego da Vivenda e Solo de Lugo, contra María Victoria Pires Piñeiroá, finalizando este trámite con resolución do expediente sancionador por non dedica-la vivenda de promoción pública a domicilio habitual e permanente sen causa xustificada durante un prazo superior a tres meses.</p>
<p>O citado acordo é do seguinte teor:</p>
<p>Resolución do expediente sancionador 23/2002.</p>
<p>Vistas as dilixencias seguidas de oficio pola Dirección Xeral do Instituto Galego da Vivenda e Solo en relación coa vivenda de promoción pública construída baixo o expediente LU-83/030, conta 72, adxudicada a María Victoria Pires Piñeiroá, rúa Vila, 90, 2º D, de San Cosme de Barreiros (Lugo) e unha vez terminadas estas e logo das actuacións previas practicadas, de acordo cos seguintes:</p>
<p>Feitos.</p>
<p>1. Con data do 10 de xuño de 2002 realízase de oficio visita de inspección á vivenda de referencia, resultando imposible localizar a ninguén nela e constatando indicios de que a adxudicataria non reside de maneira habitual e permanente neste domicilio, segundo se reflicte na correspondente acta de inspección nº 1006/02.</p>
<p>2. Con data do 13 de xuño de 2002 solicitáronse os seguintes certificados:</p>
<p>-Certificado de empadroamento da adxudicataria solicitado ó Concello de Barreiros.</p>
<p>-Certificado do consumo de enerxía eléctrica da vivenda solicitado á empresa BEGA, S.A.</p>
<p>-Certificado sobre o consumo real de auga da vivenda solicitado á empresa TEDESA.</p>
<p>3. En contestación ás anteriores peticións recíbese a seguinte documentación:</p>
<p>-Con data do 25 de xuño de 2002 certificado do Concello de Barreiros, segundo o cal resulta que no padrón de habitantes dese concello figura inscrita a titular.</p>
<p>-Con data do 25 de xuño de 2002 certificado de consumo de auga remitido pola empresa Tedesa, indicando as lecturas bimestrais do contador que o consumo durante os últimos meses é practicamente inexistente.</p>
<p>-Con data do 25 de xuño de 2002 certificado de consumo de enerxía eléctrica remitido pola empresa Bega, S.A., indicando que o consumo durante o último ano é moi baixo.</p>
<p>4. O artigo 5, letra c), da Lei 13/1996, do 30 de decembro, de infraccións en materia de vivenda, dispón que o non destino das vivendas de protección oficial ou daquelas para as que se recibiu unha axuda da Comunidade Autónoma a domicilio habitual e permanente ou mantelas deshabitadas sen causa xustificada durante un prazo superior a tres meses, constitúe unha infracción grave.</p>
<p>5. En data do 23 de outubro de 2002 dictouse proposta de resolución do meritado expediente sancionador, pola que se propoñía a imposición a María Victoria Pires Piñeiroá dunha sanción de 601,02 euros de multa, notificada á denunciada en data do 28 de outubro de 2002. Concedido prazo de 15 días para presentar alegacións, a denunciada non fixo uso deste dereito.</p>
<p>Feitos probados.</p>
<p>Da práctica dos medios probatorios derivan os seguintes feitos probados:</p>
<p>Único.-Que María Victoria Pires Piñeiroá incumpriu a obriga de destina-la vivenda adxudicada a domicilio habitual e permanente.</p>
<p>Fundamentos de dereito.</p>
<p>1. É competente para dicta-la resolución deste expediente o delegado provincial do IGVS de Lugo, en virtude do disposto no artigo 1 do Decreto 134/1997, do 22 de maio, sobre desconcentración de competencias sancionadoras en materia de vivenda establecidas no artigo 10 da Lei 13/1996, do 30 de decembro, de infraccións en materia de vivenda.</p>
<p>2. Que a infracción imputada se encontra tipificada no artigo 5, apartados b) e c), da Lei 13/1996, do 30 de decembro, de infraccións en materia de vivenda que sinala que terán a cualificación de infraccións graves... b) a dedicación das vivendas de protección oficial a usos non autorizados ou a alteración do réxime de uso destas, establecido na cédula de cualificación definitiva e c) o non destino das vivendas de protección ou daquelas para as que se recibiu unha axuda da Comunidade Autónoma a domicilio habitual e permanente ou mantelas deshabitadas sen causa xustificada durante o prazo superior a tres meses e, en tal sentido, o Real decreto 3148/1978, do 10 de novembro, polo que se desenvolve o Real decreto lei 31/1978, do 31 de outubro, sobre política de vivenda define no seu artigo 3 que se entende por domicilio habitual e permanente, e deste despréndese que se entende por domicilio permanente o que constitúa a residencia do titular, ben sexa propietario ou arrendatario, e sen </p>
<p>que perda tal carácter polo feito de que este, o seu cónxuxe ou parentes, dun e outro, ata o terceiro grao que convivan co titular, exerzan na vivenda unha profesión ou pequena industria doméstica, aínda que sexa obxecto de tributación, e por domicilio habitual, enténdese cando a vivenda non permaneza desocupada máis de tres meses, salvo que medie xusta causa.</p>
<p>3. Que non xustificou plenamente a ocupación da vivenda de promoción pública que lle foi adxudicada mediante as alegacións presentadas e a documentación unida a estas.</p>
<p>Vistos os artigos citados, a Lei 13/1996, do 30 de decembro, de infraccións en materia de vivenda, a Lei de réxime xurídico das administracións publicas e do procedemento administrativo común e o</p>
<p>Regulamento de procedemento para o exercicio da potestade sancionadora,</p>
<p>RESOLVO:</p>
<p>Impoñer a María Victoria Pires Piñeiroá unha sanción de 601,02 euros de multa.</p>
<p>Contra esta resolución que non pon fin á vía administrativa, cabe interpoñer recurso de alzada de conformidade co establecido na Lei de réxime xurídico das administracións públicas e do procedemento administrativo común diante do conselleiro de Política Territorial, Obras Públicas e Vivenda no prazo dun mes.</p>
<p>Lugo, 19 de novembro de 2002.</p>
<p>Antonio Boné Pina</p>
<p>Delegado provincial de Lugo</p>

