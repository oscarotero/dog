---
date: '2002-12-20'
id: 1CB6A
page: 17
number: 245
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 4 de decembro de 2002 pola que se conceden axudas económicas para
  alumnos e profesores de centros docentes que participen en proxectos de
  mobilidade transnacional no marco do programa europeo de formación profesional
  Leonardo da Vinci durante o ano 2002.
range: Orde
url: 'https://www.xunta.gal/dog/Publicados/2002/20021220/Anuncio1CB6A_gl.html'
---
<p>Por orde da Consellería de Educación e Ordenación Universitaria do 31 de xullo de 2002 convocáronse axudas económicas para alumnos e profesores de centros docentes que participen en proxectos de mobilidade transnacional no marco do programa europeo de formación profesional Leonardo da Vinci durante o ano 2002.</p>
<p>Vista a proposta da comisión de selección prevista no artigo 5 da citada orde,</p>
<p>RESOLVO:</p>
<p>Primeiro.-Conceder, con cargo ó concepto orzamentario 07.04.322T.481.0, da Dirección Xeral de Ordenación Educativa e Formación Profesional, as axudas que se relacionan no anexo.</p>
<p>Segundo.-De acordo co artigo sétimo, as axudas serán aboadas da seguinte forma:</p>
<p>As axudas aboaranse unha vez rematada a actividade e logo da súa completa xustificación económica e entrega da memoria de actividades por parte da entidade colaboradora da xestión de axudas públicas, de acordo co establecido no artigo 15 do Decreto 287/2000, do 21 de novembro, achegando a documentación á que fai referencia o punto 2º do artigo 8, no prazo máximo dun mes contado a partir do remate das actividades.</p>
<p>Terceiro.-Obrigas dos centros beneficiarios.</p>
<p>1. Acepta-la axuda concedida. Neste sentido, se no prazo de quince días, contados a partir da recepción da comunicación pola que se notifica a concesión da axuda, o centro beneficiario non acepta esta, entenderase que renuncia á súa percepción.</p>
<p>2. Facilita-la información requirida e someterse ás accións de comprobación ou control financeiro que poida efectua-la Consellería de Educación e Ordenación Universitaria e os organismos competentes.</p>
<p>3. Xustifica-lo correcto investimento das axudas recibidas, mediante a presentación da seguinte documentación:</p>
<p>3.1. Memoria.</p>
<p>Os centros beneficiarios enviarán unha memoria das actividades realizadas, que inclúa:</p>
<p>a) Resumo do desenvolvemento da actividade realizada.</p>
<p>b) Obxectivos conseguidos.</p>
<p>c) Procedemento de avaliación utilizado, resultados obtidos e difusión que se realizou deles.</p>
<p>3.2. Xustificación de gastos efectuados.</p>
<p>No caso de centros educativos, unha certificación do consello escolar do centro aprobatoria do gasto, xuntando unha relación detallada das facturas e recibos que servirán de xustificantes do proxecto realizado.</p>
<p>No caso de centros de formación continuada do profesorado, certificación do director/a aprobatoria do gasto, xuntando unha relación detallada das facturas e recibos que servirán de xustificantes do proxecto realizado.</p>
<p>Cuarto.-Contra esta resolución os interesados poderán interpoñer recurso potestativo de reposición no prazo dun mes, contado a partir do día seguinte ó da súa publicación no DOG, segundo o disposto na Lei 4/1999 (BOE do 14 de xaneiro), ou ben directamente o recurso contencioso-administrativo, no prazo de dous meses, ante o Tribunal Superior de Xustiza de Galicia.</p>
<p>Santiago de Compostela, 4 de decembro de 2002.</p>
<p>Celso Ramón Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<table><tbody><tr><td></td></tr>
<tr><td></td></tr>
<tr><td>Centro escolar</td><td>Provincia</td><td>Título do proxecto</td><td>País destino</td><td>Axuda
concedida</td></tr>
<tr><td></td></tr>
</tbody></table>
<table><tbody><tr><td>IES Ribeira do Louro</td><td>Pontevedra</td><td>Training for Higher Technician en E-commerce</td><td>Alemaña
Malta</td><td>1.575</td></tr>
<tr><td></td></tr>
<tr><td>IES nº 1 Lugo</td><td>Lugo</td><td>Professional European Contact for Health Teachers</td><td>Italia</td><td>5.333</td></tr>
<tr><td></td></tr>
<tr><td>IES Monte Castelo</td><td>Lugo</td><td>Professional European Contact for Vocational Health Studies</td><td>Finlandia</td><td>585,73</td></tr>
<tr><td></td></tr>
<tr><td>CPR Colexio Mendiño</td><td>Pontevedra</td><td>Utilización de los TIC para la formación en comercio</td><td>Irlanda</td><td>2.621</td></tr>
<tr><td></td></tr>
<tr><td>IES Melide</td><td>A Coruña</td><td>Movilidad en el ámbito de la madera</td><td>Alemaña</td><td>334</td></tr>
<tr><td></td></tr>
<tr><td>IES Paseo das Pontes</td><td>A Coruña</td><td>Curtido y acabado de pieles</td><td>Grecia</td><td>375</td></tr>
<tr><td></td></tr>
<tr><td>IES Escolas Proval</td><td>Pontevedra</td><td>Proval 2001 in Europe</td><td>Italia</td><td>9.112</td></tr>
<tr><td></td></tr>
<tr><td>IES Fontiñas</td><td>A Coruña</td><td>European Secretaries</td><td>Reino Unido</td><td>8.486</td></tr>
<tr><td></td></tr>
<tr><td>Total</td><td></td><td></td><td></td><td>28.421,73</td></tr>
<tr><td></td></tr></tbody></table>

