---
date: '2002-10-24'
id: 153C6
page: 15
number: 206
agency: FUNDACIÓN GALICIA EMIGRACIÓN
section: VI. ANUNCIOS
title: >-
  Convocatoria dunha praza de persoal laboral fixo para a Fundación Galicia
  Emigración denominada xefe de Área de Apoio á Xerencia e Relacións Externas.
range: Convocatoria
url: 'https://www.xunta.gal/dog/Publicados/2002/20021024/Anuncio153C6_gl.html'
---
<p>A Fundación Galicia Emigración anuncia a convocatoria para a contratación laboral fixa da seguinte praza:</p>
<p>A. Posto.</p>
<p>1. Denominación.</p>
<p>Xefe de Área de Apoio á Xerencia e Relacións Externas.</p>
<p>2. Nº de prazas.</p>
<p>1, xornada completa.</p>
<p>3. Funcións principais:</p>
<p>-Execución de programas.</p>
<p>-Funcións de secretariado-executivo.</p>
<p>-Planificación e organización de medios materiais.</p>
<p>-Relacións institucionais, protocolo e relacións externas en xeral.</p>
<p>B. Requisitos.</p>
<p>-Estar en posesión do título de bacharelato ou equivalente ou en condicións de obtelo antes do remate do prazo de presentación de solicitudes.</p>
<p>-Ser maior de idade.</p>
<p>-Estar en posesión do carné de conducir B ou en condicións de obtelo antes do remate do prazo de presentación de solicitudes.</p>
<p>C. Comisión de selección.</p>
<p>-A selección será efectuada por unha comisión designada para o efecto polo presidente da fundación.</p>
<p>D. Sistema de selección.</p>
<p>1. Valoración dos seguintes méritos.</p>
<p>-Estudios en protocolo e relacións institucionais: 10 puntos.</p>
<p>-Estudios de secretariado: 10 puntos.</p>
<p>-Currículum vitae: 4 puntos.</p>
<p>-Experiencia profesional en secretariado e apoio á dirección: 8 puntos.</p>
<p>-Experiencia profesional en protocolo, relacións institucionais e cos medios de comunicación: 8 puntos.</p>
<p>2. Probas.</p>
<p>-Proba oral e escrita de galego: 12 puntos.</p>
<p>Estarán exentos desta proba os candidatos que acrediten a posesión do curso de perfeccionamento</p>
<p>de galego ou estudios equivalentes, debidamente homologados pola Dirección Xeral de Política Lingüística da Consellería de Educación e Ordenación Universitaria da Xunta de Galicia. Tal acreditación deberá presentarse xunto coa solicitude.</p>
<p>-Proba oral e escrita de inglés: 12 puntos.</p>
<p>-Proba de coñecementos en protocolo e relacións institucionais: 26 puntos. Esta proba versará sobre os contidos do temario que figura no anexo I deste anuncio.</p>
<p>3. Entrevista.</p>
<p>Nela valoraranse as aptitudes e a capacidade para o posto e as habilidades de organización e comunicación: 10 puntos.</p>
<p>A valoración de méritos terá unha puntuación máxima do 40% sobre o total; as probas do 50% sobre o total, e a entrevista do 10% sobre o total.</p>
<p>E. Solicitudes.</p>
<p>1. Documentación que hai que presentar:</p>
<p>-Solicitude na que constará necesariamente o nome e apelidos do solicitante, o seu número do DNI, enderezo e sinatura.</p>
<p>-Currículum vitae.</p>
<p>-Fotocopia do DNI.</p>
<p>-Documentación orixinal ou fotocopia compulsada que acredite a titulación e demais requisitos, así como a formación complementaria e/ou experiencia e demais méritos que se aleguen para ser valorados.</p>
<p>2. Lugar e prazo de presentación.</p>
<p>-As solicitudes faranse chegar á Fundación Galicia Emigración, situada en Basquiños 2, Santiago de Compostela.</p>
<p>-O prazo de presentación de solicitudes será de 10 días naturais contados a partir do seguinte ó da publicación deste anuncio no Diario Oficial de Galicia.</p>
<p>F. Listas de admitidos e excluídos, celebración das probas e resultado do proceso selectivo.</p>
<p>Expirado o prazo de presentación de solicitudes, a comisión de selección publicará no taboleiro de anuncios da sede da fundación as listas provisionais de admitidos e excluídos no proceso de selección. Os candidatos excluídos disporán dun prazo de 10 días naturais contados a partir do seguinte ó da publicación da lista provisional, para poder emendar, se é o caso, o defecto que motivase a exclusión. Unha vez transcorrido este prazo, a comisión de selección publicará igualmente no taboleiro de anuncios da sede da fundación a lista definitiva de admitidos e excluídos.</p>
<p>A valoración dos méritos, o día, o lugar e a hora de celebración das probas e da entrevista, e os resul</p>
<p>tados do proceso selectivo publicaranse igualmente no taboleiro de anuncios da Fundación Galicia Emigración.</p>
<p>Santiago de Compostela, 14 de outubro de 2002.</p>
<p>Aurelio Miras Portugal</p>
<p>Presidente da Fundación Galicia Emigración</p>
<p>ANEXO I</p>
<p>Temario</p>
<p>-Protocolo español.</p>
<p>-Protocolo internacional.</p>
<p>-Técnicas de organización de actos.</p>
<p>-Introducción á comunicación.</p>
<p>-A estructura da información no mundo e en España.</p>
<p>-Relacións públicas e institucionais.</p>
<p>FUNDACIÓN PÚBLICA ESCOLA GALEGA DE ADMINISTRACIÓN</p>
<p>SANITARIA</p>

