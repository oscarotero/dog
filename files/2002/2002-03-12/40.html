---
date: '2002-03-12'
id: 4A4A
page: 3
number: 51
agency: >-
  SOCIEDADE MUNICIPAL DE XESTIÓN DO TRANSPORTE URBANO DE SANTIAGO DE COMPOSTELA,
  S.A.
section: VI. ANUNCIOS
title: >-
  Contratación de persoal para a Sociedade Municipal de Xestión do Transporte
  Urbano de Santiago de Compostela, S.A. (TUSSA).
range: Contratación
url: 'https://www.xunta.gal/dog/Publicados/2002/20020312/Anuncio4A4A_gl.html'
---
<p>Praza que se convoca: axente de aparcadoiro.</p>
<p>Os interesados deberán presenta-las solicitudes xunto coa fotocopia do DNI, currículum vitae e demais documentación que acredite os méritos alegados nas oficinas de TUSSA (directamente ou por correo), situadas na praza de Camilo Díaz Valiño, s/n, 15704 Santiago de Compostela, en horario de mañá, dentro do prazo de 15 días naturais contados a partir do seguinte ó da publicación deste anuncio, indicando en lugar visible a seguinte referencia: selección axente de aparcadoiro.</p>
<p>-Requisitos indispensables: estar en posesión do graduado escolar ou titulación equivalente, contar cunha experiencia mínima dun ano no sector de aparcadoiros e, ademais, estar en posesión do carné de conducir B1.</p>
<p>-Valorarase tamén o coñecemento da cidade, saber expresarse correctamente en castelán e en galego, e calquera outra achega que sexa de interese para o mellor desempeño do posto de traballo (cursos, idiomas...).</p>
<p>-Retribucións: as que se recollen no convenio colectivo do sector.</p>
<p>-Tipo de contrato: laboral indefinido.</p>
<p>-Procedemento de selección:</p>
<p>Fase de admisión:</p>
<p>Con carácter previo á realización das probas, o tribunal fará unha preselección tendo en conta a acreditación da posesión dos requisitos necesarios. As listas de admitidos estarán expostas nas oficinas de TUSSA. Ademais, notificaráselles persoalmente ós interesados.</p>
<p>Fase de selección:</p>
<p>1. Valoración do currículum vitae por parte da comisión de selección: ata 3 puntos.</p>
<p>2. Exercicio eliminatorio: consistirá nunha proba tipo test sobre aspectos técnicos de funcionamento dunha superficie de aparcadoiro e sobre aspectos xerais da cidade de Santiago de Compostela: ata 5 puntos, sendo necesario acadar un mínimo de 3 puntos.</p>
<p>3. Entrevista persoal: ata 2 puntos.</p>
<p>Santiago de Compostela, 6 de marzo de 2002.</p>
<p>Carlos González Lozano</p>
<p>Director xerente de TUSSA</p>

