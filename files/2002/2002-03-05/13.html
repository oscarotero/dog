---
date: '2002-03-05'
id: 3CD2
page: 2
number: 46
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Anuncio do 4 de febreiro de 2002, do recadador de zona da Coruña, polo que se
  relacionan dilixencias de embargo pendentes de notificar e se emprazan os
  interesados que se sinalan (Cousa, S.A.E. e outro máis).
range: Anuncio
url: 'https://www.xunta.gal/dog/Publicados/2002/20020305/Anuncio3CD2_gl.html'
---
<p>O recadador da Comunidade Autónoma de Galicia, titular de zona da Coruña, por medio do presente anuncio comunica que se seguen neste órgano de recadación procedementos administrativos de constrinximento contra os debedores que se sinalan na relación que se xunta, segundo establece o artigo 110 do Regulamento xeral de recadación. Nos devanditos expedientes practicouse dilixencia de embargo sobre os bens que aparecen como propiedade dos debedores; dilixencia que non lles puido ser notificada ós interesados malia os intentos feitos neste sentido. A referencia da dilixencia é a que sinala no anexo.</p>
<p>Dos embargos que se citan tomarase nota no rexistro que corresponda, a favor da Comunidade Autónoma de Galicia.</p>
<p>De conformidade co disposto no artigo 105 da Lei 230/1963, do 28 de decembro, xeral tributaria, modificado polo artigo 28 da Lei 66/1997, do 30 de decembro, de medidas fiscais, administrativas e da orde social, emprázanse os interesados, ou os seus representantes, para seren notificados por comparecencia.</p>
<p>A comparecencia deberá efectuarse ante o órgano de recadación (Zona de Recadación da Coruña, rúa Comandante Fontanes, 17-1º A) no prazo de dez días contados desde o seguinte ó da publicación deste anuncio.</p>
<p>Transcorrido o dito prazo sen efectuarse a comparecencia, a notificación entenderase producida desde o día seguinte ó do vencemento do prazo sinalado para comparecer.</p>
<p>A Coruña, 4 de febreiro de 2002.</p>
<p>Nazario Villalva</p>
<p>Recadador de zona da Coruña</p>
<p>ANEXO</p>
<p>Interesado: Cousa, S.A.E.</p>
<p>NIF: A15018047.</p>
<p>Data da dilixencia: 22-1-2002.</p>
<p>Descrición do ben: 11,711% predio 1969, Rexistro Santiago de Compostela.</p>
<p>Interesado: Cousa, S.A.E.</p>
<p>NIF: A15018047.</p>
<p>Data da dilixencia: 22-1-2002.</p>
<p>Descrición do ben: predio 32026, Rexistro Santiago de Compostela.</p>

