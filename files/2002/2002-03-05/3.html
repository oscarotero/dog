---
date: '2002-03-05'
id: 3C9E
page: 2
number: 46
agency: CONSELLERÍA DE POLÍTICA AGROALIMENTARIA E DESENVOLVEMENTO RURAL
section: III. OUTRAS DISPOSICIÓNS
title: >-
  Orde do 27 de febreiro de 2002 pola que se fai pública a designación dos
  membros integrantes das xuntas intervenientes nas eleccións a cámaras agrarias
  de Galicia.
range: Orde
url: 'https://www.xunta.gal/dog/Publicados/2002/20020305/Anuncio3C9E_gl.html'
---
<p>En cumprimento do establecido nos artigos 18 e 19 da Lei 1/2000, do 10 de xullo, pola que se refunde a normativa en materia de cámaras agrarias, cómpre designa-los membros integrantes das xuntas intervenientes nas eleccións a cámaras agrarias.</p>
<p>En consecuencia, en virtude das facultades que teño conferidas pola Lei 1/1983, do 22 de febreiro, reguladora da Xunta e do seu presidente, modificada pola Lei 11/1988, do 20 de outubro, e en aplicación do disposto nos artigos 18 e 19 da Lei 1/2000, do 10 de xullo, pola que se refunde a normativa en materia de cámaras agrarias, e logo de verificarse a proposta das organizacións profesionais agrarias nos termos establecidos no punto 2 da disposición transitoria primeira da dita lei,</p>
<p>DISPOÑO:</p>
<p>Artigo 1º</p>
<p>Esta orde ten por obxecto facer pública a designación dos membros integrantes da xunta electoral galega e das xuntas electorais provinciais para as eleccións a cámaras agrarias.</p>
<p>Artigo 2º</p>
<p>A composición das xuntas intervenientes no proceso electoral para as eleccións a cámaras agrarias será a seguinte:</p>
<p>Xunta electoral galega:</p>
<p>-Presidente, vicepresidente e secretario: serán, respectivamente, o secretario xeral, o director xeral de Infraestructuras Agrarias e a asesora xurídica desta consellería, de conformidade co disposto no artigo 18.1º a), b) e c) da Lei 1/2000.</p>
<p>-Vocais:</p>
<p>* Funcionarios da Comunidade Autónoma pertencentes ó corpo superior da Administración da Xunta de Galicia, licenciados en dereito: Asunción Martín Azpiazu e José Antonio Martínez Carro.</p>
<p>* Xuristas de recoñecido prestixio designados por proposta unánime das organizacións profesionais agrarias: Antonio Martínez Puñal, Pedro González Boquete, Miguel Ángel Lamela Méndez e Isabel Manzano Maceira.</p>
<p>Xuntas electorais provinciais:</p>
<p>-Presidentes, vicepresidentes e secretarios: serán, respectivamente, o delegado provincial, o secretario e o xefe do Servicio Técnico-Xurídico da correspondente delegación desta consellería, de conformidade co disposto no artigo 19.1º a), b) e c) da Lei 1/2000.</p>
<p>-Vocais: xuristas designados por proposta unánime das organizacións profesionais agrarias.</p>
<p>* Da xunta electoral provincial da Coruña: Pedro Pedreira Candal e Mª Jesús González Paradela.</p>
<p>* Da xunta electoral provincial de Lugo: Carlos Somoza López e Xosé Manuel Fernández Varela.</p>
<p>* Da xunta electoral provincial de Ourense: Miguel Anxo González Trigas e Luis Guillermo Álvarez Porto.</p>
<p>* Da xunta electoral provincial de Pontevedra: Ramón González Vinagre e Patricia Rivas Villa.</p>
<p>Disposición derrogatoria</p>
<p>Queda derrogada a Orde do 2 de novembro de 2000 pola que se fai pública a designación dos membros integrantes das xuntas intervenientes nas eleccións a cámaras agrarias.</p>
<p>Disposicións derradeiras</p>
<p>Primeira.-A xunta electoral galega e as xuntas electorais provinciais deberán constituírse formalmente no prazo de dez días desde a entrada en vigor desta orde.</p>
<p>Segunda.-Facúltase o secretario xeral da consellería para dictar cantas disposicións fosen precisas para o desenvolvemento desta orde.</p>
<p>Terceira.-Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 27 de febreiro de 2002.</p>
<p>Juan Miguel Diz Guedes</p>
<p>Conselleiro de Política Agroalimentaria</p>
<p>e Desenvolvemento Rural</p>

