---
date: '2002-07-23'
id: E9DA
page: 11
number: 141
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Resolución do 18 de xullo de 2002, da Dirección Xeral de Persoal, pola que se
  anuncia a publicación das puntuacións definitivas da fase de concurso do
  procedemento selectivo para ingreso no corpo de mestres.
range: Resolución
url: 'https://www.xunta.gal/dog/Publicados/2002/20020723/AnuncioE9DA_gl.html'
---
<p>O punto 34 da Orde do 6 de marzo de 2002, pola que se convoca procedemento selectivo para ingreso no corpo de mestres, establece que a valoración dos méritos presentados polos aspirantes será efectuada, en nome dos tribunais por unha comisión integrada por funcionarios da Consellería de Educación e Ordenación Universitaria. Realizada esta baremación e resoltas as reclamacións, de acordo co establecido no punto 46 da citada orde, procede a súa publicación.</p>
<p>En consecuencia, esta dirección xeral,</p>
<p>DISPÓN:</p>
<p>Primeiro.-Facer públicas na Consellería de Educación e Ordenación Universitaria e nas súas delegacións provinciais, o día 23 de xullo de 2002, as puntuacións definitivas do baremo establecido na Orde do 6 de marzo de 2002.</p>
<p>Segundo.-Contra estas puntuacións poderá interpoñerse, no prazo dun mes, recurso de alzada perante o conselleiro de Educación e Ordenación Universitaria.</p>
<p>Santiago de Compostela, 18 de xullo de 2002.</p>
<p>Severino Somoza Gómez</p>
<p>Director xeral de Persoal</p>

