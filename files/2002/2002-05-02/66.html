---
date: '2002-05-02'
id: 81FE
page: 6
number: 84
agency: CONCELLO DE SANTIAGO DE COMPOSTELA
section: VI. ANUNCIOS
title: Anuncio de información pública.
range: Anuncio
url: 'https://www.xunta.gal/dog/Publicados/2002/20020502/Anuncio81FE_gl.html'
---
<p>O Pleno do Concello, na sesión do día 21 de marzo de 2002, aprobou inicialmente a modificación do Plan Xeral de Ordenación Urbana (PXOU) e do Plan especial de protección e rehabilitación da cidade histórica (PE-1) en Monte Pío e parcela do Espiño, que ten como obxecto principal adapta-lo planeamento urbanístico vixente na parcela chamada de Monte Pío ó proxecto promovido pola Xunta de Gali</p>
<p>cia para a implantación nesta parcela da residencia oficial do presidente da Comunidade Autónoma e outros edificios dedicados a usos institucionais e representativos.</p>
<p>O ámbito da modificación esténdese polo sur ata a rúa do Carme de Abaixo a través da parcela denominada do Espiño -cualificada no vixente Plan especial da cidade histórica como predio singular-, inclúe a peza de solo urbano delimitada polas rúas de Costa de Santa Isabel e Fonte do Ouro, e afecta así mesmo a terreos clasificados como non urbanizables de protección de canles, en contacto co río Sarela, e incluídos no ámbito do PE-5 bis.</p>
<p>En cumprimento do que dispón o artigo 42.1º da Lei 1/1997, do solo de Galicia (LSG), o expediente sométese a información pública durante o prazo dun mes, contado a partir do día seguinte ó da publicación deste anuncio no Diario Oficial de Galicia e nun xornal de circulación na provincia. Durante este prazo, os interesados poderán consulta-lo expediente na Sección de Planeamento e Xestión e formular por escrito as alegacións que xulguen oportunas.</p>
<p>A aprobación inicial da modificación determina automaticamente, por aplicación do disposto no artigo 34.2º da LSG, a suspensión do outorgamento de licencias no ámbito obxecto de ordenación para tódolos usos e obras que resulten incompatibles coa ordenación proxectada.</p>
<p>Santiago de Compostela, 22 de abril de 2002.</p>
<p>Luís Toxo Ramallo</p>
<p>Concelleiro delegado de Urbanismo</p>

