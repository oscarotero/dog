---
date: '2002-08-14'
id: F932
page: 12
number: 156
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: III. OUTRAS DISPOSICIÓNS
title: >-
  Orde do 8 de agosto de 2002 pola que se modifica a do 8 de maio de 2002, das
  consellerías de Educación e Ordenación Universitaria e de Familia e Promoción
  do Emprego, Muller e Xuventude, pola que se establecen as bases e se convocan
  subvencións para as corporacións locais da Comunidade Autónoma que vaian
  establecer un programa de axudas ás familias para a escolarización dos seus
  fillos para o curso académico 2002/2003.
range: Orde
url: 'https://www.xunta.gal/dog/Publicados/2002/20020814/AnuncioF932_gl.html'
---
<p>A Lei 2/2002, do 29 de abril, pola que se aproban os orzamentos xerais da Comunidade Autónoma de Galicia para o ano 2002 (DOG nº 84, do 2 de maio), incrementa a dotación da aplicación orzamentaria da Consellería de Educación e Ordenación Universitaria prevista na prórroga dos orzamentos para financiar subvencións para as corporacións locais da Comunidade Autónoma que vaian establecer un programa de axudas ás familias para a escolarización dos seus fillos para o curso académico 2002/2003, polo que é necesario modifica-la orde de axudas no que respecta a este punto.</p>
<p>De acordo con todo o anterior, e no exercicio das facultades que me confire o artigo 34 da Lei 1/1983, do 22 de febreiro, reguladora da Xunta e do seu presidente,</p>
<p>DISPOÑO:</p>
<p>Artigo único.-Modifica-lo parágrafo quinto da exposición de motivos da Orde do 8 de maio de 2002, das consellerías de Educación e Ordenación Universitaria e de Familia e Promoción do Emprego, Muller e Xuventude, pola que se establecen as bases e se convocan subvencións para as corporacións locais da Comunidade Autónoma que vaian establecer un programa de axudas ás familias para a escolarización dos seus fillos para o curso académico 2002/2003, o cal quedará redactado na forma seguinte:</p>
<p>«Con este fin, na Lei de orzamentos da Comunidade Autónoma galega para o ano 2002, nas aplicacións orzamentarias 14.02.212A.463.0 e 07.03.323A.480.0 existen partidas consignadas para as axudas que se establecen no articulado desta orde por un importe de 136.309 euros e de 760.622 euros, respectivamente.»</p>
<p>Disposicións derradeiras</p>
<p>Primeira.-Autorízanse os directores xerais de Familia e de Centros e Inspección Educativa para dicta-las disposicións necesarias para o desenvolvemento desta orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 8 de agosto de 2002.</p>
<p>Manuela López BesteiroCelso Currás Fernández</p>
<p>Conselleira de Familia e PromociónConselleiro de Educación</p>
<p>de Emprego, Muller e Xuventudee Ordenación Universitaria</p>

