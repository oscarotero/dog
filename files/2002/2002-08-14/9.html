---
date: '2002-08-14'
id: F94E
page: 12
number: 156
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: IV. OPOSICIÓNS E CONCURSOS
title: >-
  Resolución do 19 de xullo de 2002, da Dirección Xeral de Administración Local,
  pola que se publica a convocatoria para a provisión, polo sistema de libre
  designación, dun posto de traballo na Deputación Provincial da Coruña, entre
  funcionarios/as de Administración local con habilitación de carácter nacional.
range: Resolución
url: 'https://www.xunta.gal/dog/Publicados/2002/20020814/AnuncioF94E_gl.html'
---
<p>De conformidade co disposto no artigo 28 do Real decreto 1732/1994, do 29 de xullo, sobre provisión</p>
<p>de postos de traballo reservados a funcionarios/as de Administración local con habilitación de carácter nacional e no exercicio da competencia atribuída polo artigo 13 bis da Lei 4/1988, do 26 de maio, da Función Pública de Galicia, e a Orde do 29 de maio de 2002 sobre delegación de competencias, esta dirección xeral resolve,</p>
<p>Publica-las bases da convocatoria para a provisión, polo sistema de libre designación, entre funcionarios/as de Administración local con habilitación de carácter nacional, do posto de oficial maior clase primeira da Deputación Provincial da Coruña, que se achega coa presente resolución.</p>
<p>Santiago de Compostela, 19 de xullo de 2002.</p>
<p>Alfonso Rueda de Valenzuela</p>
<p>Director xeral de Administración Local</p>
<p>Resolución da presidencia da Deputación Provincial da Coruña do 21 de xuño de 2002, pola que se aproba a convocatoria polo sistema de libre designación da praza de oficial maior, reservada a funcionarios de habilitación de carácter nacional</p>
<p>1) Aproba-la convocatoria, polo sistema de libre designación, do referido posto de traballo de oficial maior, de conformidade coas seguintes bases:</p>
<p>1. Obxecto. As presentes bases teñen por obxecto rexe-la convocatoria para cubrir, polo procedemento de libre designación, o posto de oficial maior, reservado a funcionarios de administración local con habilitación de carácter nacional, subescala de secretaría, de acordo co previsto no Real decreto 1732/1994.</p>
<p>2. Descrición do posto:</p>
<p>Corporación: Deputación Provincial da Coruña.</p>
<p>Denominación do posto: oficial maior. Clase primeira. Reservado a funcionarios de Administración local con habilitación de carácter nacional.</p>
<p>Nivel de complemento de destino: 30.</p>
<p>Contía do complemento específico: 20.811,95 A.</p>
<p>3. Requisitos para o seu desempeño. Serán requisitos indispensables para concorrer á convocatoria e poder desempeña-lo posto, no caso de ser nomeado:</p>
<p>* Estar integrado na subescala de secretaría, categoría superior.</p>
<p>* Acredita-lo coñecemento do idioma galego, nivel de perfeccionamento, mediante a presentación de certificación correspondente, expedido pola Dirección Xeral de Política Lingüística da Xunta de Galicia, ou certificado oficial de convalidación.</p>
<p>4. Solicitudes. Dirixiranse á presidencia da deputación, dentro dos quince días seguintes á publicación do extracto da convocatoria no Boletín Oficial del Estado, segundo o disposto no artigo 28 do Real decreto 1732/1994, debendo indicarse nestas, ademais do contido mínimo establecido no artículo 70.1º da Lei 30/1992, do réxime xurídico das administracións públicas e do procedemento administrativo</p>
<p>común, o número de rexistro persoal, a situación administrativa na que se atope o solicitante e o seu destino, e deberán vir acompañadas da documentación acreditativa do cumprimento dos requisitos para o desempeño do posto sinalados na base 3 precedente.</p>
<p>5. Nomeamento. Concluído o prazo de presentación de solicitudes, a presidencia, no prazo dun mes, procederá, de se-lo caso e, trala constatación da concorrencia dos requisitos esixidos nestas bases, a dicta-la resolución correspondente, que deberá ser motivada, e da que dará conta ó Pleno da Corporación, así como traslado á Dirección Xeral de Administración Local da Xunta de Galicia e á Dirección Xeral da Función Pública do Ministerio para as Administracións Públicas, para anotación e publicación conxunta no Boletín Oficial del Estado.</p>
<p>6. Toma de posesión. Os prazos para a toma de posesión serán os mesmos que os establecidos no artigo 23 do Real decreto 1732/1994, para os funcionarios con habilitación nacional nomeados en virtude do procedemento de concurso.</p>
<p>7. Impugnación. Contra a presente convocatoria e cantos actos administrativos se deriven desta, poderase interpor recurso potestativo de reposición ante a presidencia desta deputación, nos termos e prazos sinalados na Lei 30/1992, de réxime xurídico das administracións públicas e do procedemento administrativo común; ou directamente recurso contencioso-administrativo nos termos e prazos sinalados na Lei 29/1998, reguladora da xurisdicción contencioso-administrativa.</p>
<p>2) Remiti-la presente convocatoria á Dirección Xeral de Administración Local da Comunidade Autónoma para a súa publicación por esta e realización dos trámites posteriores previstos no Real decreto 1732/1994, do 29 de xullo.</p>

