---
date: '2002-01-03'
id: A06
page: 73
number: 2
agency: XULGADO DE PRIMEIRA INSTANCIA E INSTRUCCIÓN NÚMERO UN DE BETANZOS
section: V. ADMINISTRACIÓN DE XUSTIZA
title: Edicto (375/2000).
range: Edicto
url: 'https://www.xunta.gal/dog/Publicados/2002/20020103/AnuncioA06_gl.html'
---
<p>César Orgeira Maceiras, secretario do Xulgado de Primeira Instancia e Instrucción número un de Betanzos, dou fe e testemuño que no xuízo de faltas número 375/2000 se dictou a presente sentencia, que no seu encabezamento e parte dispositiva di:</p>
<p>Sentencia 00084/2001.</p>
<p>Procedemento: xuízo de faltas 375/2000.</p>
<p>En Betanzos o 26 de xuño de 2001.</p>
<p>Vistos por min, Elena Fernández Curras, xuíza do Xulgado de Primeira Instancia e Instrucción número un de Betanzos, os presentes autos de xuízo de faltas número 375/2000, nos que foron partes o fiscal e como implicados María Carmen Couceiro Naveira, en calidade de denunciante e Emilio Díaz Lagares e María Taboada García como denunciados, en virtude das facultades que me foron dadas pola Constitución e en nome de El-Rei, dicto a seguinte sentencia.</p>
<p>Decido que debo condenar e condeno a Emilio Díaz Lagares e María Taboada García como autores dunha falta do artigo 625.1º do Código penal, á pena de dez días de multa a razón de 700 pesetas diarias para cada un deles, con responsabilidade persoal subsidiaria dun día de privación de liberdade por cada dúas cotas de multa non pagadas e que indemnicen solidariamente a María del Carmen Couceiro Naveira na cantidade de corenta e oito mil setecentas vinte pesetas (48.720) e con imposición dunha cuarta parte das custas a cada un dos acusados.</p>
<p>Que debo absolver e absolvo libremente a Emilio Díaz Lagares e María Taboada García da falta de coaccións que se lles imputaba, con declaración de oficio das dúas cuartas partes das custas procesuais causadas.</p>
<p>Esta resolución non é firme e contra ela cabe interpoñer recurso de apelación en ámbolos dous efectos neste xulgado para ante a Audiencia Provincial da Coruña, no prazo de cinco días desde a súa notificación.</p>
<p>E para que conste e lles sirva de notificación de sentencia a María Taboada García e Emilio Díaz Lagares, actualmente en paradoiro descoñecido, e</p>
<p>a súa publicación no Diario Oficial de Galicia, expido este edicto en Betanzos o 23 de novembro de 2001.</p>
<p>O secretario</p>
<p>Rubricado</p>

