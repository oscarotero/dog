---
date: '2002-01-03'
id: A12
page: 75
number: 2
agency: XULGADO DO SOCIAL NÚMERO UN DE LUGO
section: V. ADMINISTRACIÓN DE XUSTIZA
title: Edicto (264/2001).
range: Edicto
url: 'https://www.xunta.gal/dog/Publicados/2002/20020103/AnuncioA12_gl.html'
---
<p>Rafael González Alió, secretario do Xulgado do Social número un dos de Lugo, dou fe e testemuño: nos autos de xuízo número 264/2001, seguidos por instancia de Luisa Trelles Dorado, contra a empresa Esproart 2000, S.L., sobre cantidade, dictouse a sentencia que ten como encabezamento e decisión o seguinte:</p>
<p>Sentencia.</p>
<p>En Lugo o 20 de novembro de 2001.</p>
<p>Vistos por María de los Ángeles Andrés Vega, maxistrada-xuíza do Xulgado do Social número un dos de Lugo, os presentes autos dimanantes de xuízo verbal número 264/2001, sobre cantidade, no que son partes como demandante Luisa Trelles Dorado, representada polo graduado social José Luis Piñón Calvo e como parte demandada o Fondo de Garantía Salarial (Fogasa), representado polo letrado José Carlos Pérez Vázquez.</p>
<p>Non comparece a empresa Esproart 2000, S.L., malia estar citada en legal forma.</p>
<p>Decido que estimando en parte a demanda interposta por Luisa Trelles Dorado contra a empresa Esproart 2000, S.L., debo condenar e condeno a empresa citada a que lle aboe á demandante a cantidade bruta de cento noventa e dúas mil trescentas sesenta e cinco pesetas (192.365 pesetas), polos conceptos expresados no quinto dos feitos probados da presente resolución.</p>
<p>Absólvese o Fondo de Garantía Salarial (Fogasa), sen prexuízo da eventual responsabilidade subsidiaria que puidera alcanzarlle en caso de declaración da insolvencia empresarial.</p>
<p>Notifíquese esta sentencia ás partes, coa advertencia de que contra esta cabe interpor recurso de suplicación para ante a Sala do Social do Tribunal Superior de Xustiza de Galicia, A Coruña, dentro dos cinco días seguintes ó da súa notificación, por conducto deste xulgado do social, logo do depósito das cantidades obxecto de condena e cos requisitos esixidos no artigo 189 e seguintes do texto refundido da Lei de procedemento laboral e, en especial, o disposto no artigo 228 do citado corpo legal, consistente en que será indispensable que o recorrente que non gozase do beneficio de xustiza gratuíta acredite, ó anuncia-lo recurso de suplicación, ter consignado na conta de depósitos e consignacións número 2322-69 número de autos 264/2001, que este xulgado do social ten aberta no Banco de Bilbao-Vizcaya desta cidade, rúa da Raíña, número 1, a cantidade obxecto da condena, podendo substituírse a consignación en metálico polo aseguramento mediante aval bancario, no que deberá facerse </p>
<p>consta-la responsabilidade solidaria do avalista. O xustificante de consignación en metálico, ou se é o caso, o documento de aseguramento, nos que deberá cons</p>
<p>ta-lo número de procedemento, quedará baixo a custodia do secretario, que expedirá testemuño deles para a súa unión ós autos, facilitando o oportuno recibo, máis o depósito de 25.000 pesetas prevido para esta clase de recursos, que deberá constituírse na mesma conta número 2322-65-número de autos 264/2001 do Banco Bilbao-Vizcaya, que para o efecto e baixo a denominación de recurso de suplicación existe, debendo entregarse os xustificantes na secretaría deste xulgado ó tempo de interpo-lo recurso, no caso de se-la empresa demandada condenada que o interpuxera, de conformidade co disposto no artigo 227 do referido texto legal.</p>
<p>Así, por esta miña sentencia definitiva, pronúncioo, mándoo e asínoo.</p>
<p>María de los Ángeles Andrés Vega.</p>
<p>Rubricado.</p>
<p>Publicación.</p>
<p>Lida e publicada foi a anterior sentencia pola maxistrada que a subscribe, que se atopaba celebrando audiencia pública no día da súa data, do que eu, secretario, certifico.</p>
<p>Rafael González Alió.</p>
<p>Rubricado.</p>
<p>Concorda ben e fielmente co orixinal e para que sirva de notificación en forma á empresa Esproart 2000, S.L., en ignorado paradoiro, expido e asino o presente edicto para a súa inserción no Diario Oficial de Galicia.</p>
<p>Lugo, 20 de novembro de 2001.</p>
<p>O secretario</p>
<p>Rubricado</p>

