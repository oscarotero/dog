---
date: '2002-02-06'
id: 27C6
page: 1407
number: 27
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: VI. ANUNCIOS
title: >-
  Anuncio do 21 de xaneiro de 2002, da Dirección Xeral da Función Pública, polo
  que se notifica a resolución recaída no recurso de reposición formulado por
  Jesús González Vázquez.
range: Anuncio
url: 'https://www.xunta.gal/dog/Publicados/2002/20020206/Anuncio27C6_gl.html'
---
<p>O conselleiro da Presidencia e Administración Pública dictou, con data 5 de decembro de 2001, resolución no recurso de reposición formulado por Jesús González Vázquez.</p>
<p>Tentada dúas veces a notificación da devandita resolución a través do servicio de correos no domicilio indicado polo interesado para efectos de notificacións, esta non se puido practicar, sendo devolta polo devandito servicio.</p>
<p>En virtude das razóns expostas, esta dirección xeral, en cumprimento do disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, en concordancia co seu artigo 61, en virtude deste anuncio, notifica a Jesús González Vázquez a resolución do conselleiro da Presidencia e Administración Pública do 5 de decembro de 2001, pola que se inadmite o recurso de reposición formulado contra a Orde do 8 de outubro de 2001, pola que se convoca proceso selectivo para o ingreso nas distintas escalas do corpo facultativo superior da Xunta de Galicia (grupo A).</p>
<p>O recorrente poderá recolle-la resolución mediante comparecencia na Subdirección Xeral de Réxime Xurídico e Relacións Laborais da Dirección Xeral da Función Pública, sita no edificio administrativo San Caetano 1-3º en Santiago de Compostela, no prazo de dez días contados a partir do seguinte ó da publicación deste anuncio.</p>
<p>Contra a referida resolución, que pon fin á vía administrativa, poderá interpoñe-lo interesado o</p>
<p>recurso contencioso-administrativo no prazo de dous meses contados a partir do día seguinte ó da súa comparecencia para recolle-la resolución, ou ó do transcurso do prazo previsto no parágrafo anterior sen que o interesado compareza, ante a Sala do Contencioso-Administrativo do Tribunal Superior de Xustiza de Galicia, conforme os artigos 8.2º e 10º da Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 21 de xaneiro de 2002.</p>
<p>Joaquín López-Rúa Soler</p>
<p>Director xeral da Función Pública</p>

