---
date: '2002-11-11'
id: 16F1A
page: 15
number: 217
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 303/2002, do 17 de outubro, polo que se declara a urxente ocupación,
  para efectos de expropiación forzosa, pola Deputación Provincial de Lugo, dos
  bens e dereitos necesarios para a realización da obra número 36, Plan de Obras
  e Servicios 2002 Friol, acondicionamento e mellora de accesos en Macedo (San
  Martiño de Condes), concello de Friol.
range: Decreto
url: 'https://www.xunta.gal/dog/Publicados/2002/20021111/Anuncio16F1A_gl.html'
---
<p>A Deputación Provincial de Lugo, en sesión que tivo lugar o día vinteún de xuño de dous mil dous, aprobou o proxecto da obra número 36, Plan de Obras e Servicios 2002 Friol, acondicionamento e mellora de accesos en Macedo (San Martiño de Condes), e na sesión do vintenove de xullo de dous mil dous acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día sete de outubro de dous mil dous.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, xa que segundo sinala a deputación, o núcleo de poboación de Macedo consta cun acceso moi deficiente, que xunto coa deterioración experimentada polos temporais do inverno 2000-2001, fai necesaria a realización da obra para poder dotalo das condicións axeitadas para o tráfico.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día dezasete de outubro de dous mil dous,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, pola Deputación Provincial de Lugo, para efectos de expropiación forzosa, dos bens</p>
<p>e dereitos concretados no expediente administrativo instruído para o efecto e necesarios para a execución da obra número 36, Plan de Obras e Servicios 2002 Friol, acondicionamento e mellora de accesos en Macedo (San Martiño de Condes).</p>
<p>Santiago de Compostela, dezasete de outubro de dous mil dous.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

