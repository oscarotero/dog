---
date: '2002-04-08'
id: 625A
page: 4
number: 67
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 27 de febreiro de 2002, da Delegación Provincial de Lugo, de
  notificación de incoación do expediente sancionador en materia de pesca
  fluvial P-243/2001, devolto polo servicio de correos.
range: Resolución
url: 'https://www.xunta.gal/dog/Publicados/2002/20020408/Anuncio625A_gl.html'
---
<p>De conformidade co disposto polo artigo 59.4º da Lei do 26 de novembro de 1992 (BOE do 27 de novembro), de réxime xurídico das administracións públicas e do procedemento administrativo común, e no Decreto 14/2002, do 24 de xaneiro (DOG do 6 de febreiro), polo que se establece a estructura orgánica da Consellería de Medio Ambiente, notifícaselles ás persoas que no anexo se mencionan, que con esta data resolvín publica-lo acordo de iniciación do procedemento sancionador por infracción da Lei 7/1992, do 24 de xullo, de pesca fluvial de Galicia (DOG nº 151, do 5 de agosto), por non ser posible a notificación a través do servicio de correos.</p>
<p>Nómease instructora deste procedemento a Paloma Quiroga López, e secretaria a Marta Joaquín Tersado, funcionarias desta delegación provincial, podendo ser recusados en calquera momento da tramitación do expediente de concorre-los suposto legais.</p>
<p>Os interesados diporán dun prazo de quince días (15), contados a partir do seguinte ó da publicación desta notificación, para achegar, por escrito, cantas alegacións, documentos, informacións ou propostas de probas consideren convenientes en defensa dos seus dereitos.</p>
<p>Conforme o establecido no artigo 13.2º do Regulamento de procedemento para o exercicio da potestade sancionadora, do 4 de agosto de 1993, de non efectuarse alegacións no prazo anterior, este acordo de iniciación poderá ser considerado proposta de resolución, determinándose para estes efectos o importe da sanción.</p>
<p>O pagamento voluntario porá fin ó expediente. Para efectualo deberá emprega-los impresos normalizados que lle serán facilitados nesta Delegación Provincial de Lugo, sita na Ronda da Muralla, nº 70-2º baixo.</p>
<p>O que se lles comunica de acordo coa normativa antes citada e co establecido no Regulamento do procedemento para o exercicio da potestade sancionadora, aprobado polo Real decreto 1398/1993, do 4 de agosto (BOE nº 189, do 9 de agosto).</p>
<p>Lugo, 27 de febereiro de 2002.</p>
<p>Luis González Vázquez</p>
<p>Delegado provincial de Lugo</p>
<p>ANEXO</p>
<p>Expediente: P-243/2001.</p>
<p>Denunciado: Julio Taboada Rodríguez.</p>
<p>DNI: 33337033-M.</p>
<p>Enderezo: r/ Aldosende, nº 41, Paradela (Lugo).</p>
<p>Feito denunciado: practica-lo deporte da pesca fluvial nunha zona vedada, ó facelo na marxe dereita do encoro de Peares, entre a ponte da antiga estrada de Monforte e a desembocadura do rego Camporra</p>
<p>miro. Feitos constatados o día 30-10-2001, ás 17.05 h no río Miño-encoro de Peares-desembocadura do río Asma. Chantada. Lugo.</p>
<p>Precepto sancionador: artigo 34.6º da Lei 7/1992, de pesca fluvial de Galicia.</p>
<p>Cualificación: menos grave.</p>
<p>Sanción: 300,51 euros.</p>
<p>Inhabilitación para obte-la licencia de pesca e para o exercicio desta actividade por un período dun ano.</p>

