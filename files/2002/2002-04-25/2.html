---
date: '2002-04-25'
id: 7B12
page: 5
number: 80
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 14 de marzo de 2002 pola que se concede a autorización definitiva para
  imparti-las ensinanzas de música de grao medio ó conservatorio profesional de
  música de Culleredo (A Coruña).
range: Orde
url: 'https://www.xunta.gal/dog/Publicados/2002/20020425/Anuncio7B12_gl.html'
---
<p>O conservatorio de música non estatal de grao elemental dependente do concello de Culleredo foi creado polo Decreto 333/1990, do 8 de xuño (Diario Oficial de Galicia do 25 de xuño). Mediante a Orde do 2 de xullo de 1990 (DOG do 26 de xullo) autorizouse a posta en funcionamento deste centro.</p>
<p>Polo Decreto 67/2002, do 28 de febreiro (DOG do 11 de marzo), transfórmase o conservatorio de música non estatal de grao elemental dependente do concello de Culleredo (A Coruña) en conservatorio profesional de música.</p>
<p>Vistos os informes da Delegación Provincial da Consellería de Educación e Ordenación Universitaria da Coruña e en aplicación da disposición única do Decreto 67/2002, do 28 de febreiro, esta consellería</p>
<p>DISPÓN:</p>
<p>Primeiro.-Concédeselle a autorización definitiva para imparti-las ensinanzas de música de grao medio reguladas pola Lei orgánica 1/1990, do 3 de outubro, de ordenación xeral do sistema educativo (BOE do 4), ó conservatorio profesional de música de Culleredo, segundo os datos que figuran no anexo a esta orde.</p>
<p>Segundo.-A Delegación Provincial da Consellería de Educación e Ordenación Universitaria da Coruña, logo de informe da inspección educativa, aprobará expresamente a relación de persoal que imparta docencia no conservatorio.</p>
<p>Terceiro.-O conservatorio queda obrigado ó cumprimento da lexislación vixente para os centros que imparten ensinanzas artísticas e a solicita-la oportuna revisión cando teña que modificarse calquera dos datos que figuran nesta orde.</p>
<p>Cuarto.-A presente orde, que esgota a vía administrativa, poderá ser obxecto de recurso potestativo de reposición perante o conselleiro de Educación e Ordenación Universitaria, no prazo dun mes, con</p>
<p>tado a partir do día seguinte ó da publicación no Diario Oficial de Galicia, segundo o disposto na Lei 4/1999, do 13 de xaneiro (BOE do 14), de modificación da Lei 30/1992, do 26 de novembro, de réxime xurídico das administracións públicas e do procedemento administrativo común (BOE do 27), ou ben os interesados poderán presentar directamente recurso contencioso-administrativo perante o Tribunal Superior de Xustiza de Galicia, no prazo de dous meses contados a partir do día segunte ó da súa publicación, conforme se establece na Lei 29/1998, do 13 de xullo, reguladora da xurisdicción contencioso-administrativa (BOE do 14).</p>
<p>Santiago de Compostela, 14 de marzo de 2002.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: A Coruña.</p>
<p>Concello: Culleredo.</p>
<p>Localidade: O Burgo.</p>
<p>Enderezo: rúa Andrés Pan Vieiro, 30, Acea de Ama.</p>
<p>Código do centro: 15026728.</p>
<p>Titular: concello de Culleredo.</p>
<p>Denominación xenérica: conservatorio profesional de música.</p>
<p>Denominación específica: de Culleredo.</p>
<p>Postos escolares: grao elemental: 80, grao medio: 180.</p>

