---
date: '2002-04-25'
id: 7C22
page: 5
number: 80
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 25 de marzo de 2002, do Complexo Hospitalario Arquitecto
  Marcide-Profesor Novoa Santos de Ferrol, pola que se anuncia, polo
  procedemento aberto e tramitación ordinaria, concurso público 402/2002 para a
  concesión da explotación da cafetería e comedor, así como a instalación de
  máquinas expendedoras de bebidas quentes e frías, e de alimentos secos no
  Complexo Hospitalario Arquitecto Marcide-Profesor Novoa Santos de Ferrol.
range: Resolución
url: 'https://www.xunta.gal/dog/Publicados/2002/20020425/Anuncio7C22_gl.html'
---
<p>1. Entidade adxudicadora: Servicio Galego de Saúde.</p>
<p>a) Dependencia que tramita o expediente: Servicio de Subministracións-Unidade de Contratación.</p>
<p>b) Número de expediente: C.P. 402/2002.</p>
<p>2. Obxecto da contratación.</p>
<p>a) Descrición do obxecto: concesión da explotación da cafetería e comedor, así como a instalación de máquinas expendedoras de bebidas quentes e frías, e de alimentos secos no Complexo Hospitalario Arquitecto Marcide-Profesor Novoa Santos.</p>
<p>3. Tramitación, procedemento e modalidade de adxudicación.</p>
<p>a) Tramitación: ordinaria.</p>
<p>b) Procedemento: aberto.</p>
<p>c) Modalidade: concurso.</p>
<p>4. Canon: a cantidade anual mínima que o concesionario terá que aboar será de 1.803,04 A.</p>
<p>* 1.502,53 A, canon pertencente á cesión do local destinado á cafetería do Hospital Arquitecto Marcide.</p>
<p>* 300,51 A, canon pertencente á cesión do local destinado á cafetería do Hospital Profesor Novoa Santos.</p>
<p>5. Garantías.</p>
<p>Provisional: 1.502,53 A.</p>
<p>Definitiva: 3.005,06 A.</p>
<p>6. Obtención de documentación e información.</p>
<p>Os pregos de cláusulas administrativas particulares e demais documentación complementaria estarán á disposición dos concursantes, para o seu exame, tódolos días laborais, agás os sábados, das 9 ás 15 horas, no Servicio de Subministracións do Complexo Hospitalario Arquitecto Marcide-Profesor Novoa Santos; estrada de San Pedro, s/n, 15405-Ferrol (A Coruña). Teléfono 981 33 40 32. Fax 981 33 40 84.</p>
<p>7. Requisitos específicos do contratista.</p>
<p>Non se lle esixirá clasificación ó contratista.</p>
<p>A solvencia económica e financeira e a solvencia técnica acreditaranse conforme o recollido nos artigos 16.1 a) e c) do TRLCAP, ambos para a solvencia económica; así como os requisitos previstos na letra b) do artigo 19 do TRLCAP, para a solvencia técnica o profesional.</p>
<p>8. Presentación das ofertas ou das solicitudes de participación.</p>
<p>a) Prazo de presentación: as proposicións presentaranse antes das 14 horas do décimo quinto día natural contado a partir do seguinte ó da publicación desta resolución no DOG.</p>
<p>b) Documentación que hai que presentar: a especificada no punto 5 do prego de cláusulas administrativas particulares.</p>
<p>c) Lugar de presentación: rexistro xeral do Complexo Hospitalario Arquitecto Marcide-P. Novoa Santos.</p>
<p>d) Prazo durante o cal o licitador estará obrigado a mante-la súa oferta: 3 meses desde a data de apertura de proposicións.</p>
<p>e) Admisión de variantes: ve-lo prego de cláusulas administrativas particulares.</p>
<p>9. Apertura das proposicións.</p>
<p>Será realizada en acto público pola mesa de contratación, na sala de xuntas do citado complexo hospitalario, a partir das 10 horas do décimo primeiro día natural contado desde o seguinte a aquel no que remate o prazo de presentación de ofertas. No caso de que o dito día coincida en sábado ou festivo, a apertura terá lugar o día hábil seguinte.</p>
<p>10. Outras informacións.</p>
<p>Cando as proposicións se envíen por correo, o licitador deberá xustifica-la data de imposición do envío na oficina de correos e anunciarlle ó órgano de contratación a remisión da oferta mediante fax ou telegrama no mesmo día, de conformidade co artigo 100 do Regulamento xeral de contratación do Estado. Sen a concorrencia de ámbolos dous requisitos non será admitida a proposición se é recibida polo órgano de contratación con posterioridade á data de terminación do prazo sinalado neste anuncio. Transcorridos, con todo, os dez días naturais seguintes á indicada data sen ter recibida a mencionada proposición, esta non será admitida en ningún caso.</p>
<p>Os criterios que se seguirán para a adxudicación do contrato son os que se establecen no punto 6.2 do prego de cláusulas administrativas particulares.</p>
<p>11. Gastos de anuncios: o importe do anuncio desta resolución na prensa e nos boletíns oficiais será por conta do adxudicatario ou adxudicatarios.</p>
<p>Ferrol, 25 de marzo de 2002.</p>
<p>Ricardo López Boullón</p>
<p>Director xerente en funcións do Complexo Hospitalario Arquitecto Marcide-Profesor Novoa Santos de Ferrol</p>

