---
date: '2002-03-01'
id: 3AAA
page: 2
number: 44
agency: XULGADO DO SOCIAL NÚMERO UN DA CORUÑA
section: V. ADMINISTRACIÓN DE XUSTIZA
title: Edicto (922/2001).
range: Edicto
url: 'https://www.xunta.gal/dog/Publicados/2002/20020301/Anuncio3AAA_gl.html'
---
<p>Agustín Ignacio Pena López, secretario do Xulgado do Social número un da Coruña, fago saber que nos autos nº 922/2001 seguidos por instancia de Raquel Ramilo Varela contra Centro de Formación y Adaptación Profesional Manuel Vázquez y Otro, sobre despedimento, a maxistrada xuíza deste xulgado, María Antonia Rey Eibe, dictou sentencia, na data 28-1-2002, coa seguinte parte dispositiva:</p>
<p>Que estimando a demanda interposta por Raquel Ramilo Varela, contra a empresa Centro de Formación y Adaptación Profesional Manuel Vázquez, debo declarar e declaro a improcedencia do despedimento, e non sendo posible a opción entre a readmisión da traballadora polo peche da empresa, debo declarar resolta a relación laboral existente entre as partes desde a data desta resolución, condenando a empresa demandada a que faga o pagamento, en concepto de indemnización, da suma de 9.375 pesetas (56,34 euros), mailos salarios deixados de percibir desde a data do despedimento ata a da notificación da presente resolución, a razón de 2.500 pesetas diarias (15,03 euros), coa absolución do Fondo de Garantía Salarial, sen prexuízo da responsabilidade subsidiaria que puidese corresponderlle.</p>
<p>Notifíqueselles esta resolución ás partes, ás que se lles fará saber que contra a referida sentencia cabe recurso de suplicación, ante o Tribunal Superior de Xustiza de Galicia, que deberá anunciarse ante este xulgado no prazo de cinco días, contado desde a notificación desta resolución, e no propio termo, se o recorrente fose patrón, deberá amosar xustificante acreditativo de ter feito o depósito na conta de consignacións deste xulgado, aberta no Banco Bilbao-Vizcaya, da cantidade obxecto da condena, identificador 5602-60, e o depósito especial de 25.000 pesetas, na mesma conta, identificador 5602-65, requisitos sen os cales non poderá terse por anunciado o recurso.</p>
<p>Así, por esta miña sentencia, definitivamente xulgando na primeira instancia, pronúncioo, mándoo e asínoo.</p>
<p>E para que lle sirva de notificación a Centro de Formación y Adaptación Profesional Manuel Váz</p>
<p>quez, que tivo o seu último enderezo coñecido en praza Mestre Mateo, 4, A Coruña, e que na actualidade se descoñece, e co fin da súa publicación no Diario Oficial de Galicia, expido e asino este edicto na Coruña, 28 de xaneiro de 2002.</p>
<p>O secretario xudicial</p>
<p>Rubricado</p>

