---
date: '2002-03-01'
id: 3AD2
page: 2
number: 44
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 29 de xaneiro de 2002, da Delegación Provincial da Coruña, pola
  que se autoriza e se aproba o proxecto de execución da instalación eléctrica
  que se cita. (Expediente IN407A 01/97).
range: Resolución
url: 'https://www.xunta.gal/dog/Publicados/2002/20020301/Anuncio3AD2_gl.html'
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a continuación se cita.</p>
<p>Solicitante: UDESA.</p>
<p>Domicilio social: rúa de Madrid, 1 B (polígono das Fontiñas), Santiago de Compostela.</p>
<p>Denominación: C.T.A. en Alto de Vilar.</p>
<p>Situación: Cerceda.</p>
<p>Descricións técnicas: liña eléctrica aérea de media tensión a 20 kV, sobre apoios de formigón en conductor LA-30, de 8 m de lonxitude, con orixe no entroncamento coa liña de Unión Fenosa Distribución, S.A. e final no C.T. Alto de Vilar que se vai instalar. Centro de transformación tipo intemperie de 160 kVA e tensións de 20/0,380-0,220 kV en Alto de Vilar. Concello de Cerceda.</p>
<p>Cumpridos os trámites ordenados na Lei 54/1997, do 27 de novembro, do sector eléctrico (BOE nº 285), e no título VII, do Real decreto 1955/2000, do 1 de decembro (BOE nº 310), sobre autorización de instalacións de enerxía eléctrica, esta delegación provincial resolve:</p>
<p>Autorizar e aproba-lo proxecto de execución das devanditas instalacións, das que as características</p>
<p>se axustarán en tódalas súas partes ás que figuran nel e ás condicións técnicas e de seguridade establecidas nos regulamentos de aplicación.</p>
<p>As instalacións executaranse nun prazo non superior a seis meses, contados a partir da data desta resolución.</p>
<p>Contra a presente resolución poderase interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución; tamén se poderá interpoñer calquera outro recurso que se estime pertinente ó seu dereito.</p>
<p>A Coruña, 29 de xaneiro de 2002.</p>
<p>Jesús Espada Martínez</p>
<p>Delegado provincial da Coruña</p>

