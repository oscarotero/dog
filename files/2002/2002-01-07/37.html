---
date: '2002-01-07'
id: CC2
page: 184
number: 4
agency: CONCELLO DE LALÍN
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2002/20020107/AnuncioCC2_gl.html'
---
<p>O Concello Pleno acordou, en sesión do 19-12-2001, inicia-los trámites para a contratación da concesión administrativa do servicio público de recollida e transporte de residuos sólidos urbanos e limpeza urbana, e para tal efecto aprobou o correspondente prego de cláusulas administrativas particulares e de condicións técnicas da concesión, e os seus anexos e documentos que se expoñen xunto con este anuncio polo prazo de oito días para reclamacións, e ordenou anuncia-lo seguinte concurso público:</p>
<p>Entidade adxudicadora: Concello de Lalín. Praza do Concello, nº 1, 36500 Lalín. Teléfono 986 78 70 60. Fax 986 78 06 38.</p>
<p>Obxecto: xestión indirecta por concesión do servicio municipal de recollida e transporte de residuos sólidos urbanos e limpeza urbana.</p>
<p>Tipo de licitación: só se establece o prezo máximo, que será de 781.316 euros/anual, IVE incluído. As ofertas irán por ese tipo ou á baixa.</p>
<p>Duración do contrato: vinte anos prorrogables por un único período de cinco anos.</p>
<p>Modalidade de adxudicación: forma de concurso, modalidade aberta e tramitación ordinaria.</p>
<p>Garantía provisional: 15.626,31 euros.</p>
<p>Exame do expediente: o expediente poderá ser examinado durante oito días hábiles en horas de oficina na secretaría do concello, de luns a venres, e sábados das nove ás trece horas.</p>
<p>Lugar e prazo de presentación de proposicións: este anuncio será publicado no BOP de Pontevedra e no DOG, e as proposicións presentaranse no rexistro xeral do concello durante os quince días naturais</p>
<p>contados a partir do seguinte ó da inserción do último anuncio nos diarios anteriores.</p>
<p>Apertura de proposicións: a apertura das proposicións terá lugar na casa do concello, ás doce horas do primeiro martes seguinte ó día no que remate o prazo de presentación de ofertas; os sábados consideraranse como inhábiles para estes efectos.</p>
<p>O pagamento deste anuncio será por conta do adxudicatario.</p>
<p>Lalín, 20 de decembro de 2001.</p>
<p>O alcalde</p>
<p>Rubricado</p>

