---
date: '2002-04-11'
id: 671E
page: 4
number: 70
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 7 de marzo de 2002, da Dirección Xeral de Industria, Enerxía e
  Minas, pola que se autoriza administrativamente e se aproba o proxecto de
  execución da ampliación da subestación de Areeiro-Nespereira no termo
  municipal de Pazos de Borbén (Pontevedra). (Expediente IN407A 01/306).
range: Resolución
url: 'https://www.xunta.gal/dog/Publicados/2002/20020411/Anuncio671E_gl.html'
---
<p>Examinado o expediente instruído por pedimento da empresa Unión Fenosa Distribución, S.A., con enderezo para efectos de notificación na avda. de Arteixo, 171, 15707 A Coruña, resultan os seguintes antecedentes de feito:</p>
<p>Primeiro.-Con data do 22 de agosto de 2001 a citada empresa solicita a autorización administrativa, aprobación do proxecto de execución da citada instalación; presentando o preceptivo proxecto de instalacións a que fan referencia os artigos 122 e 123 do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
<p>As características técnicas básicas da instalación son as seguintes:</p>
<p>-Ampliación de potencia da subestación do Areeiro-Nespereira (expediente 1994/1993), no termo municipal de Pazos de Borbén (Pontevedra), cun transformador de 220/132 kV de relación de transformación e 200 MVA de potencia (que substitúe o anterior de 100 MVA) e tres transformadores de intensidade a 220 kV.</p>
<p>Segundo.-A Delegación Provincial da Consellería de Industria e Comercio de Pontevedra someteu o citado proxecto de instalacións, a trámite de información pública mediante Resolución do 11 de setembro de 2001, publicada no DOG do 14 de novembro, no BOP de Pontevedra do 26 de outubro, e na Delegación Provincial de Pontevedra.</p>
<p>Separadamente presentáronse aquelas partes do proxecto que afectan a bens, instalacións, obras ou servicios, centros ou zonas dependentes doutros organismos públicos ou corporacións, co fin de que, se é o caso, establecesen o condicionado procedente.</p>
<p>Terceiro.-Durante o período en que se someteu a trámite de información pública non se presentaron alegacións.</p>
<p>Cuarto.-A solicitude obxecto deste expediente está informada favorablemente pola Delegación Provincial de Pontevedra.</p>
<p>Fundamentos de dereito:</p>
<p>Primeiro.-A Dirección Xeral de Industria, Enerxía e Minas é competente para resolver este expediente con fundamento no Estatuto de autonomía de Galicia, Real decreto 2563/1982, do 24 de xullo, o Decreto 132/1982, do 4 de novembro, o Decreto 15/2002, do 24 de xaneiro, polo que se establece a estructura orgánica da Consellería de Industria e Comercio,</p>
<p>en relación co Real decreto 1955/2000, do 1 de decembro, e a Lei 54/1997, do 27 de novembro, do sector eléctrico.</p>
<p>Segundo.-O proxecto cumpre o disposto no Decreto 3151/1968, do 28 de novembro, polo que se aproba o Regulamento de liñas eléctricas de alta tensión e, en concreto, nos seus artigos 5 e 6.</p>
<p>Terceiro.-No expediente instruído por efecto cumpríronse os trámites regulamentarios.</p>
<p>Esta dirección xeral, de acordo co que antecede e no exercicio das competencias que ten atribuídas,</p>
<p>RESOLVE:</p>
<p>1. Autoriza-la ampliación da subestación de Areeiro-Nespereira no termo municipal de Pazos de Borbén (Pontevedra).</p>
<p>2. Aproba-lo proxecto de execución da instalación eléctrica que se cita.</p>
<p>Contra a presente resolución, que non é definitiva en vía administrativa, cabe interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución, sen prexuízo de que os interesados poidan interpoñer calquera outro recurso que estimen pertinente.</p>
<p>Santiago de Compostela, 7 de marzo de 2002.</p>
<p>Ramón Ordás Badía</p>
<p>Director xeral de Industria, Enerxía e Minas</p>

