---
date: '2002-04-11'
id: '6732'
page: 4
number: 70
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Cédula do 6 de marzo de 2002, da Delegación Provincial de Lugo, pola que se
  notifica o acordo de iniciación de data do 6 de febreiro de 2002 relativo ó
  expediente sancionador LU-1/2002, por infracción leve en materia de turismo.
range: Cédula
url: 'https://www.xunta.gal/dog/Publicados/2002/20020411/Anuncio6732_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle ó interesado que a seguir se relaciona o acordo de iniciación do procedemento sancionador en materia de turismo, por infracción administrativa da Lei 9/1997, do 21 de agosto, de ordenación e promoción do turismo en Galicia, expediente número LU-1/2002, incoado ó titular do establecemento de restaurante denominado O Camiño, situado na rúa de Calvo Sotelo nº 211 do concello de Sarria (Lugo), xa que intentada a notificación polos medios habituais non puido practicarse.</p>
<p>Noméase instructor do procedemento a Marco Antonio Fernández Piñeiro e secretario a Francisco López Castro, funcionarios desta delegación provincial, sendo o seu réxime de recusación o previsto nos artigos 28 e 29 da Lei 30/1992.</p>
<p>Segundo o establecido no artigo 16.1º do R.D. 1398/1993, do 4 de agosto, polo que se aproba o Regulamento do procedemento para o exercicio da potestade sancionadora, o interesado disporá dun prazo de quince días, contados a partir do seguinte ó da publicación desta notificación para achegar por escrito cantas alegacións, documentos ou informacións consideren convenientes e, se é o caso, propoñer proba concretando os medios de que pretenda valerse.</p>
<p>Conforme o establecido no artigo 13.2º do R.D. 1398/1993, de non efectuar alegacións no prazo anteriormente indicado, este acordo de iniciación poderá ser considerado proposta de resolución, determinándose, para estes efectos, o importe da sanción.</p>
<p>O pagamento voluntario poderá poñer fin ó expediente. Para efectualo deberá emprega-lo impreso normalizado que lle será facilitado nesta delegación</p>
<p>provincial, sita no edificio administrativo da Xunta de Galicia na Ronda da Muralla de Lugo.</p>
<p>O órgano competente para a resolución do procedemento é o delegado provincial desta consellería en Lugo, segundo, disposto no artigo 99.1º da Lei 9/1997.</p>
<p>O que se lle comunica de acordo coa normativa antes citada e co establecido no regulamento do procedemento para o exercicio da potestade sancionadora, aprobado polo R.D. 1398/1993, do 4 de agosto (BOE nº 189, do 9 de agosto).</p>
<p>Expediente: LU-1/2002.</p>
<p>Denunciado: Fernando Díaz Piñeiro.</p>
<p>Establecemento: restaurante O Camiño.</p>
<p>Enderezo: rúa Calvo Sotelo nº 211.</p>
<p>Localidade: Sarria.</p>
<p>Feitos denunciados: negativa a facilita-las follas de reclamacións.</p>
<p>Preceptos infrinxidos: artigo 16.10º da Lei 9/1997 e artigo 12 da Orde do 17 de marzo de 1965 pola que se regula a ordenación turística de restaurantes.</p>
<p>Tipificación da infracción: artigo 86.5º da Lei 9/1997.</p>
<p>Cualificación: leve.</p>
<p>Sanción: multa de 360,61 A.</p>
<p>Lugo, 6 de marzo de 2002.</p>
<p>Antonio Calvo Varela</p>
<p>Delegado provincial de Lugo</p>

