---
date: '2002-04-11'
id: '6696'
page: 4
number: 70
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 4 de abril de 2002 pola que se convocan tres cursos e unha
  xornada de formación en materia de consumo.
range: Resolución
url: 'https://www.xunta.gal/dog/Publicados/2002/20020411/Anuncio6696_gl.html'
---
<p>No uso das atribucións outorgadas pola Lei 4/1987, do 27 de maio, de creación da Escola Galega de Administración Pública, e pola Lei 10/1989, do 10 de xullo, de modificación da anterior, convócanse, en colaboración co Instituto Galego de Consumo, os cursos e xornadas indicados no anexo I da presente resolución, que se desenvolverán de conformidade coas seguintes bases:</p>
<p>Primeira.-Solicitudes.</p>
<p>1. O persoal que desexe participar nestes cursos e xornadas deberá presentar, cuberta en tódolos epígrafes que correspondan, a instancia que, como modelo, se recolle no anexo II desta resolución.</p>
<p>2. A falsidade ou a ocultación de datos esenciais para a selección dos aspirantes dará lugar á exclusión automática do curso que se solicita, así como á imposibilidade de participar en ningún curso no ano seguinte.</p>
<p>3. O prazo de presentación de instancias será de dez días contados desde o seguinte ó da publicación da presente resolución.</p>
<p>4. As solicitudes de admisión ó curso axustaranse ó modelo recollido no anexo II desta resolución e dirixiranse á Escola Galega de Administración Pública, polígono das Fontiñas, rúa de Madrid, 2-4, 15707 Santiago de Compostela. As instancias presentaranse no rexistro da EGAP, pero poderanse utilizar, así mesmo, os sistemas previstos no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común. Admitiranse tamén inscricións por telefax: 981 54 63 30.</p>
<p>Segunda.-Acceso ás actividades.</p>
<p>Poderá participa-lo persoal que cumpra os requisitos específicos esixidos para cada actividade do referido anexo I.</p>
<p>Terceira.-Selección.</p>
<p>1. Os criterios selectivos que se utilizarán serán os recollidos no anexo I para cada unha das actividades programadas.</p>
<p>2. As relacións de seleccionados para participar nos cursos publicaranse nos taboleiros de anuncios da EGAP e do Centro de Información Administrativa</p>
<p>e Atención ó Cidadán e, se é o caso, nas delegacións provinciais da Consellería da Presidencia, Relacións Institucionais e Administración Pública.</p>
<p>Cuarta.-Certificado de asistencia.</p>
<p>Outorgaráselle certificado de asistencia ós alumnos que participen con regularidade nas actividades programadas. É obrigatoria a asistencia e a puntualidade a tódalas sesións previstas dos cursos. Toda inasistencia a clase deberá ser xustificada debidamente polo interesado, se ben a falta de asistencia, aínda que sexa xustificada, a máis do 15% das horas lectivas programadas impedirá a expedición das correspondentes certificacións de participación e dará lugar á baixa no curso coa perda de tódolos dereitos.</p>
<p>Quinta.-Modificacións.</p>
<p>1. A EGAP poderá modifica-lo desenvolvemento das actividades anunciadas co fin de adaptalas ás necesidades da Administración, así como ás distintas continxencias que poidan xurdir.</p>
<p>2. No suposto de que o número de instancias recibidas sexa inferior ó 50% das prazas convocadas, a EGAP reserva para si o dereito a suspende-la realización do curso de que se trate, utilizando para estes efectos os medios de notificación ós interesados previstos na normativa vixente.</p>
<p>Santiago de Compostela, 4 de abril de 2002.</p>
<p>Domingo Bello Janeiro</p>
<p>Director da Escola Galega de Administración</p>
<p>Pública</p>
<p>ANEXO I</p>
<p>Curso de Información e etiquetado de productos.</p>
<p>1. Obxectivos.</p>
<p>Actualiza-los coñecementos sobre a etiquetaxe de productos alimenticios e a información que deben conter, segundo as normativas actuais. Analiza-la normativa de etiquetaxe de productos industriais e de preparados perigosos.</p>
<p>2. Destinatarios.</p>
<p>Persoal do Instituto Galego de Consumo e das oficinas municipais de Información ó Consumidor.</p>
<p>3. Desenvolvemento.</p>
<p>3.1. Duración: 16 horas.</p>
<p>3.2. Lugar: Santiago de Compostela (EGAP).</p>
<p>3.3. Datas: 29 e 30 de abril de 2002.</p>
<p>3.4. Horario: de mañá e tarde.</p>
<p>3.5. Nº de prazas: 30.</p>
<p>4. Contido.</p>
<p>Etiquetaxe de productos industriais: normativa xeral de etiquetaxe. Normas específicas nos sectores: téxtil, calzado e electrodomésticos. Etiquetaxe dos productos alimenticios: normativa xeral e normativas específicas de vacún, peixe e conservas.</p>
<p>Curso: de mediación en consumo.</p>
<p>1. Obxectivos.</p>
<p>Desenvolver habilidades negociadoras entre o persoal receptor das reclamacións de consumo, co fin de promove-lo ánimo de acordo e contribuír á resolución das situacións conflictivas.</p>
<p>2. Destinatarios.</p>
<p>Persoal do Instituto Galego de Consumo e das oficinas municipais de Información ó Consumidor.</p>
<p>3. Desenvolvemento.</p>
<p>3.1. Duración: 20 horas.</p>
<p>3.2. Lugar: Santiago de Compostela (EGAP).</p>
<p>3.3. Datas de realización: 11, 12 e 13 de xuño de 2002.</p>
<p>3.4. Horario: mañá e tarde.</p>
<p>3.5. Nº de prazas: 25.</p>
<p>4. Contido.</p>
<p>A comunicación. Introducción á mediación. Definición de problemas. O perfil do mediador. Estructura da mediación. A negociación. O acordo do proceso de mediación.</p>
<p>Curso: formación de árbitros.</p>
<p>1. Obxectivos.</p>
<p>Proporcionarlles ós destinatarios coñecementos técnicos e xurídicos e habilidades que favorezan o desenvolvemento do labor arbitral de consumo.</p>
<p>2. Destinatarios.</p>
<p>Árbitros dos distintos colexios arbitrais de Galicia ou persoas que poidan actuar como árbitros.</p>
<p>3. Desenvolvemento.</p>
<p>3.1. Duración: 8 horas.</p>
<p>3.2. Lugar: Santiago de Compostela (EGAP).</p>
<p>3.3. Datas de realización: 1ª quincena de novembro de 2002.</p>
<p>3.4. Horario: mañá e tarde.</p>
<p>3.5. Nº de prazas: 25.</p>
<p>4. Contido.</p>
<p>A mediación e a conciliación como alternativas á arbitraxe de consumo ou como partes do mesmo proceso. A actuación arbitral: abstención e recusación. O procedemento arbitral: o laudo, a proba. Dificultades na práctica da proba no procedemento arbitral. A execución forzosa e a anulación. Problemas que se van resolver.</p>
<p>Xornadas de formación en consumo para xornalistas.</p>
<p>1. Obxectivos.</p>
<p>Analiza-las informacións que sobre o consumo aparecen nos distintos medios de comunicación e, en especial, os elementos da deontoloxía profesional no eido do xornalismo de consumo e os problemas ligados á seguridade e saúde dos consumidores.</p>
<p>2. Destinatarios.</p>
<p>Xornalistas dos distintos medios de comunicación galegos.</p>
<p>3. Desenvolvemento.</p>
<p>3.1. Duración: 16 horas.</p>
<p>3.2. Lugar: Santiago de Compostela (EGAP).</p>
<p>3.3. Datas: novembro de 2002.</p>
<p>3.4. Horario: mañá e tarde.</p>
<p>3.5. Nº de prazas: 50.</p>
<p>4. Contido.</p>
<p>Medios de comunicación de masas en España: evolución. Relación entre sociedade e medios de comunicación. Marco xurídico: o suxeito pasivo. A ética no ámbito do consumo. Elementos de deontoloxía profesional no campo do xornalismo de consumo e os problemas ligados á seguridade e saúde dos consumidores. Hábitos e formas de consumo dos usuarios dos medios de comunicación. Conclusións e estratexias de futuro.</p>

