---
date: '2002-01-18'
id: 172A
page: 716
number: 13
agency: 'CONSELLERÍA DE CULTURA, COMUNICACIÓN SOCIAL E TURISMO'
section: III. OUTRAS DISPOSICIÓNS
title: >-
  Orde do 10 de xaneiro de 2002 pola que se modifica o prazo das subvencións ás
  entidades de promoción do Camiño de Santiago para o ano 2002, e ás empresas
  privadas que realicen actividades de promoción e difusión dos Camiños de
  Santiago no ano 2002, convocadas polas ordes do 11 de decembro de 2001 (Diario
  Oficial de Galicia do 20 de decembro e do 24 de decembro de 2001).
range: Orde
url: 'https://www.xunta.gal/dog/Publicados/2002/20020118/Anuncio172A_gl.html'
---
<p>As ordes da Consellería de Cultura, Comunicación Social e Turismo do 11 de decembro de 2001, polas que se convocan subvencións ás entidades de pro</p>
<p>moción do Camiño de Santiago para o ano 2002, e ás empresas privadas que realicen actividades de promoción e difusión dos Camiños de Santiago no ano 2002, no seu artigo 5º establecen como data límite de presentación de solicitudes o 31 de xaneiro de 2002.</p>
<p>As subvencións teñen como finalidade axudar a que as asociacións, fundacións, empresas privadas e particulares que teñen como marco de actuación o Camiño de Santiago poidan realiza-las súas actividades; tense, ademais, en conta que moitas desas entidades son estranxeiras, polo que as devanditas subvencións gozan dunha dimensión internacional.</p>
<p>Polo exposto, e dado que as solicitudes de subvencións poden proceder de moi diversos lugares, o cal incidiría na data de chegada da documentación requirida nas ordes de referencia, considérase preciso amplia-lo prazo previsto no mencionado artigo 5º.</p>
<p>Para tal fin,</p>
<p>DISPÓN:</p>
<p>Artigo único.-Prorrógaselle-lo prazo de presentación de solicitudes de subvencións ás entidades de promoción do Camiño de Santiago para o ano 2002, e ás empresas privadas que realicen actividades de promoción e difusión dos Camiños de Santiago no ano 2002, convocadas polas ordes do 11 de decembro de 2001 (DOG do 20 e do 24 de decembro de 2001), ata o 15 de febreiro de 2002.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 10 de xaneiro de 2002.</p>
<p>Jesús Pérez Varela</p>
<p>Conselleiro de Cultura, Comunicación Social e Turismo</p>

