---
date: '2002-10-25'
id: 153F6
page: 15
number: 207
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Orde do 15 de outubro de 2002 pola que se amplía o prazo de presentación dos
  xustificantes de gasto das axudas concedidas ó abeiro da Orde do 30 de abril
  de 2002 pola que se convocan axudas correspondentes ó Programa de Tecnoloxías
  de Deseño e Producción Industrial, do Plan Galego de Investigación,
  Desenvolvemento e Innovación Tecnolóxica 2002-2005 (Diario Oficial de Galicia
  número 93, do 15 de maio).
range: Orde
url: 'https://www.xunta.gal/dog/Publicados/2002/20021025/Anuncio153F6_gl.html'
---
<p>Por orde da Consellería de Industria e Comercio do 30 de abril de 2002 convocáronse as axudas correspondentes ó Programa de Tecnoloxías de Deseño e Producción Industrial, do Plan Galego de Investigación, Desenvolvemento e Innovación Tecnolóxica 2002-2005, de acordo coas bases aprobadas pola Orde do 29 de abril de 2002, da Consellería da Presidencia, Relacións Institucionais e Administración Pública.</p>
<p>No artigo 5 da orde de convocatoria establécese que para o libramento das subvencións concedidas será preciso presenta-los documentos requiridos para a súa xustificación antes do 31 de outubro do exercicio ó que correspondan.</p>
<p>Tendo en conta o atraso producido na resolución das devanditas axudas, motivado polo longo proceso de avaliación, considérase preciso amplia-lo prazo de xustificación dos gastos realizados no ano 2002 nos proxectos subvencionados ó abeiro da Orde do 30 de abril de 2002.</p>
<p>En consecuencia, no uso das atribucións que me foron concedidas,</p>
<p>DISPOÑO:</p>
<p>Artigo único.-Ampliar ata o día 18 de novembro de 2002 o prazo de presentación dos documentos necesarios para a xustificación dos gastos realizados no ano 2002 correspondentes ós proxectos subvencionados ó abeiro da Orde do 30 de abril de 2002 do Programa de Tecnoloxías de Deseño e Producción Industrial.</p>
<p>Santiago de Compostela, 15 de outubro de 2002.</p>
<p>Juan Rodríguez Yuste</p>
<p>Conselleiro de Industria e Comercio</p>

