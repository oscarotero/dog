---
date: '2002-07-09'
id: D6AE
page: 10
number: 131
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 1 de xullo de 2002 pola que se convocan cursos de inglés e
  francés.
range: Resolución
url: 'https://www.xunta.gal/dog/Publicados/2002/20020709/AnuncioD6AE_gl.html'
---
<p>Dentro do programa de actividades de formación da Escola Galega de Administración Pública (EGAP) para os anos 2002/2003, e conforme as funcións atribuídas pola Lei 4/1987, do 27 de maio, de creación da escola e pola Lei 10/1989, do 10 de xullo, de modificación da anterior, convócanse os cursos referidos no anexo I á presente resolución, que se desenvolverán de conformidade coas seguintes bases xerais e específicas:</p>
<p>Primeira.-Solicitudes.</p>
<p>1. O persoal que desexe participar nos cursos programados deberá solicitalo coa presentación da ins</p>
<p>tancia e certificación que, como modelo oficial, se recollen nos anexos II e III desta resolución, respectivamente.</p>
<p>2. A falsidade ou ocultación de datos esenciais para a selección dos aspirantes dará lugar á exclusión automática do curso solicitado, así como á imposibilidade de participar en ningún outro curso no presente ano.</p>
<p>3. O prazo de presentación de instancias rematará o día 19 de agosto de 2002.</p>
<p>4. As solicitudes, dirixidas ó director da EGAP, presentaranse no rexistro xeral da escola, sita na rúa de Madrid, 2-4, 15707 Santiago de Compostela, ou en calquera das dependencias recollidas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Segunda.-Acceso ás actividades.</p>
<p>Poderá participa-lo persoal que cumpra os requisitos específicos esixidos para cada curso no aludido anexo I.</p>
<p>Terceira.-Selección.</p>
<p>1. A selección efectuarase de acordo co previsto para cada curso no anexo I.</p>
<p>2. As relacións de seleccionados para participar nos cursos previstos publicaranse nos taboleiros de anuncios da EGAP e do Centro de Información Administrativa e Atención ó Cidadán e, se é o caso, nas delegacións provinciais da Consellería da Presidencia, Relacións Institucionais e Administración Pública.</p>
<p>Cuarta.-Certificacións de asistencia.</p>
<p>1. Outorgaráselle-lo correspondente certificado de asistencia ós alumnos que participen con regularidade e dedicación no desenvolvemento dos cursos. Para os efectos de avalia-los coñecementos adquiridos polos alumnos, a EGAP poderá realiza-las probas ou a presentación dos traballos que considere oportuno.</p>
<p>2. É obrigatoria a asistencia e puntualidade a tódalas sesións dos cursos. Toda ausencia deberá ser xustificada debidamente polo interesado. A falta de asistencia, aínda que sexa xustificada, a máis do 15% das horas lectivas programadas, impedirá a expedición da certificación anteriormente referida e dará lugar á baixa no curso coa perda de tódolos dereitos.</p>
<p>3. Para coñecemento e constancia no seu expediente, os participantes nos cursos deberán facilitar copia da certificación recibida ós servicios de persoal do centro directivo ó que estean adscritos.</p>
<p>Quinta.-Modificacións.</p>
<p>1. A EGAP poderá modifica-lo desenvolvemento e mailos contidos dos cursos anunciados co fin de adaptalos ás necesidades da Administración, así como ás distintas continxencias que poidan xurdir.</p>
<p>2. No suposto de que o número de seleccionados sexa inferior ó 50% das prazas convocadas, a EGAP resérvase o dereito de suspende-la realización do curso de que se trate, utilizando para o efecto os medios de notificación ós interesados previstos na normativa vixente. O mesmo poderá suceder se durante a realización do curso se constata unha inasistencia inferior a esa cifra.</p>
<p>Santiago de Compostela, 1 de xullo de 2002.</p>
<p>Domingo Bello Janeiro</p>
<p>Director da Escola Galega de Administración</p>
<p>Pública</p>
<p>ANEXO I</p>
<p>Curso: inglés medio.</p>
<p>1. Obxectivos.</p>
<p>Proporcionar uns coñecementos da lingua inglesa para relacionarse de forma eficaz, oralmente ou por escrito, con persoas ou institucións de países anglófonos.</p>
<p>2. Destinatarios.</p>
<p>Persoal de Administración da Xunta de Galicia, da Administración local, das universidades de Galicia, do Parlamento, do Consello de Contas e do Valedor do Pobo. Absteranse de solicitar este curso as persoas que xa o fixeron anteriormente. A selección efectuarase en función do resultado dunha proba escrita de nivel de coñecementos de inglés que terá lugar o día 3 de setembro no salón de actos da EGAP ás 17.30 h. Dentro do nivel adecuado darase preferencia ós candidatos que acrediten a relación do posto de traballo co contido do curso e ó persoal fixo sobre o temporal.</p>
<p>3. Desenvolvemento.</p>
<p>3.1. Duración: 150 horas.</p>
<p>3.2. Lugar: Santiago de Compostela.</p>
<p>3.3. Datas: de setembro de 2002 a xuño de 2003.</p>
<p>3.4. Horarios: martes e xoves, de 17 a 19 h.</p>
<p>3.5. Prazas: 20, das que 11 serán para o persoal da Xunta, sempre que reúna os requisitos de nivel derivados da realización da proba que se practique.</p>
<p>4. Contido.</p>
<p>-Consolidación dos tempos verbais, facendo fincapé na correspondencia dos tempos: condicionais, compostos, etc.</p>
<p>-Profundización no uso dos phrasal verbs.</p>
<p>-Adquisición de vocabulario especializado.</p>
<p>-Pronuncia-las formas distintas da lingua inglesa, e a súa compresión.</p>
<p>-Desenvolvemento de ideas complexas.</p>
<p>Curso: inglés superior.</p>
<p>1. Obxectivos.</p>
<p>Proporcionar uns coñecementos máis profundos da lingua inglesa para relacionarse de forma eficaz, oralmente ou por escrito, con persoas ou institucións de países anglófonos.</p>
<p>2. Destinatarios.</p>
<p>Persoal da Administración da Xunta de Galicia, da Administración local, das universidades de Galicia, do Parlamento, do Consello de Contas e do Valedor do Pobo. Absteranse de solicitar este curso as persoas que xa o fixeron anteriormente. A selección efectuarase en función do resultado dunha proba escrita de nivel de coñecementos de inglés que terá lugar o día 3 de setembro ás 17.30 h. Dentro do nivel adecuado darase preferencia ós candidatos que acrediten a relación do posto de traballo co contido do curso e ó persoal fixo sobre o temporal.</p>
<p>3. Desenvolvemento.</p>
<p>3.1. Duración: 150 horas.</p>
<p>3.2. Lugar: Santiago de Compostela.</p>
<p>3.3. Datas: de setembro de 2002 a xuño de 2003.</p>
<p>3.4. Horarios: martes e xoves, de 19 a 21 h.</p>
<p>3.5. Prazas: 20, das que 11 serán para o persoal da Xunta, sempre que reúna os requisitos de nivel derivados da realización da proba que se practique.</p>
<p>4. Contido.</p>
<p>-Consolidación dos tempos verbais, facendo fincapé na correspondencia dos tempos: condicionais, compostos, etc.</p>
<p>-Profundización no uso dos phrasal verbs.</p>
<p>-Adquisición de vocabulario especializado.</p>
<p>-Pronuncia-las formas distintas da lingua inglesa e a súa compresión.</p>
<p>-Desenvolvemento de ideas complexas.</p>
<p>Curso: francés básico.</p>
<p>1. Obxectivos.</p>
<p>Proporcionar uns coñecementos básicos da lingua francesa.</p>
<p>2. Destinatarios.</p>
<p>Persoal da Administración da Xunta de Galicia, da Adminsitración local, das universidades de Galicia, do Parlamento de Galicia, do Consello de Contas e do Valedor do Pobo. A selección farase de acordo co previsto con carácter xeral na resolución da escola do 27 de xuño de 1994 (DOG nº 149, do 3 de agosto), dando prefererencia ós candidatos que acrediten a relación do posto de traballo co contido do curso e ó persoal fixo sobre o temporal.</p>
<p>3. Desenvolvemento.</p>
<p>3.1. Duración: 150 horas.</p>
<p>3.2. Lugar: Santiago de Compostela.</p>
<p>3.3. Datas: de setembro de 2002 a xuño de 2003.</p>
<p>3.4. Horarios: luns e mércores de 17 a 19 horas.</p>
<p>3.5. Prazas. 20, das que 11 serán para a Administración autonómica, 4 para a local, 2 para a universitaria, 1 para a do Parlamento, 1 para o Consello de Contas e 1 para o Valedor do Pobo.</p>
<p>4. Contido.</p>
<p>Vocabulario. Pronuncia. Estructuras gramaticais. Comprensión básica. Formulación e contestación de preguntas. Análise de situacións concretas da vida corrente.</p>
<p>Curso: francés medio.</p>
<p>1. Obxectivos.</p>
<p>Proporcionar uns coñecementos da lingua francesa para relacionarse de forma eficaz, oralmente ou por escrito, con persoas ou institucións de países francófonos.</p>
<p>2. Destinatarios.</p>
<p>Persoal da Administración da Xunta de Galicia, da Administración local, das universidades de Galicia, do Parlamento, do Consello de Contas e do Valedor do Pobo. Absteranse de solicitar este curso as persoas que xa o fixeron anteriormente. A selección efectuarase en función do resultado dunha proba escrita de nivel de coñecementos de francés que terá lugar o día 4 de setembro no salón de actos da EGAP. Dentro do nivel adecuado darase preferencia ós candidatos que acrediten a relación do posto de traballo co contido do curso e ó persoal fixo sobre o temporal.</p>
<p>3. Desenvolvemento.</p>
<p>3.1. Duración: 150 horas.</p>
<p>3.2. Lugar: Santiago de Compostela.</p>
<p>3.3. Datas: de setembro de 2002 a xuño de 2003.</p>
<p>3.4. Horarios: luns e mércores, de 19 a 21 h.</p>
<p>3.5. Prazas: 20, das que 11 serán para o persoal da Xunta, sempre que reuna os requisitos de nivel derivados da realización da proba que se practique.</p>
<p>4. Contido.</p>
<p>Vocabulario. Pronuncia. Estructuras gramaticais. Comprensión básica. Formulación e contestación de preguntas. Análise de situacións concretas da vida corrente.</p>
<p>ANEXO III</p>
<p>D./Dª..., secretario/a xeral/delegado/a provincial/responsable dos servicios de persoal na Consellería/Delegación Provincial de...</p>
<p>CERTIFICO:</p>
<p>Que don/dona..., no desempeño do seu posto de traballo de... realizar tarefas directamente relacionadas co contido do curso...</p>
<p>..., ... de... de 2002.</p>
<p>Asdo.:...</p>
<p>Especifique a denominación do curso solicitado.</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

