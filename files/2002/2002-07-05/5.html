---
date: '2002-07-05'
id: D44A
page: 10
number: 129
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 14 de xuño de 2002 pola que se aproba a modificación do artigo 6 e a
  refundición nun só texto das modificacións habidas nos estatutos da Fundación
  de Estudios e Análises (Fesan) e se inscriben no Rexistro de Fundacións deste
  protectorado.
range: Orde
url: 'https://www.xunta.gal/dog/Publicados/2002/20020705/AnuncioD44A_gl.html'
---
<p>Analizado o expediente de referencia, promovido pola Fundación de Estudios e Análises (Fesan).</p>
<p>Resultando que a Consellería de Presidencia e Administración Pública por Orde do 27 de maio de 1997, (DOG da mesma data), clasificou como bené</p>
<p>fico-docente a Fundación de Estudios e Análises (Fesan) e adscribiu á Consellería de Educación e Ordenación Universitaria, e que foi declarada de interese galego por Orde do 1 de xullo de 1997 (DOG do 11 de agosto), inscribíndose no Rexistro de Fundacións deste protectorado co número 182.</p>
<p>Resultando que a fundación de referencia solicitou ante este protectorado a modificación do artigo 6 e a refundición nun só texto das modificacións habidas nos seus estatutos, segundo consta na certificación da súa aprobación polo padroado, de data 4 de febreiro de 2002, e na escritura pública do notario Manuel-Julio Reigada Montoto, de data 31 de maio de 2002 (protocolo nº 1.746).</p>
<p>Vista a Lei 7/1983, do 22 de xuño, de réxime das fundacións de interese galego, modificada pola Lei 11/1991, do 8 de novembro, de reforma da Lei 7/1983; así como o Regulamento de organización e funcionamento do protectorado das fundacións de interese galego, aprobado polo Decreto 248/1992, do 18 de xuño, e a carta fundacional da citada fundación.</p>
<p>Considerando que as fundacións de interese galego poden modifica-los seus estatutos coas condicións previstas no artigo 38 do citado regulamento.</p>
<p>Considerando que na tramitación do expediente se cumpriron os requisitos esixidos no artigo 10 da Lei 7/1983, e 32.3º e 38 do dito regulamento.</p>
<p>Considerando que esta modificación é conforme coa vontade fundacional, esta consellería,</p>
<p>RESOLVE:</p>
<p>Primeiro.-Aproba-la modificación do artigo 6 e a refundición nun só texto das modificacións habidas nos estatutos da Fundación de Estudios e Análises (Fesan), segundo consta na escritura pública do notario Manuel-Julio Reigada Montoto, de data 31 de maio de 2002, protocolo número 1.746.</p>
<p>Segundo.-Practica-la inscrición desta modificación estatutaria no Rexistro de Fundacións deste protectorado, logo da publicación da presente orde no Diario Oficial de Galicia, data a partir da que entrarán en vigor tales cambios estatutarios.</p>
<p>Terceiro.-A presente disposición, que pon fin á vía administrativa, de acordo co establecido no artigo 109.c) da Lei 30/1992, de réxime xurídico das administracións públicas e do procedemento administrativo común, poderá ser recorrida potestivamente mediante o recurso de reposición no prazo dun mes ante o conselleiro de Educación e Ordenación Universitaria, ou ben impugnada directamente ante a xurisdicción contencioso-administrativa, no prazo de dous meses, contados desde o día seguinte ó da súa publicación no Diario Oficial de Galicia.</p>
<p>Santiago de Compostela, 14 de xuño de 2002.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>

