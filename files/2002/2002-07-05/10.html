---
date: '2002-07-05'
id: D45E
page: 10
number: 129
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 31 de maio de 2002, da Delegación Provincial de Pontevedra, pola
  que se dispón o rexistro, o depósito e a publicación, no Diario Oficial de
  Galicia, da revisión salarial do convenio colectivo da empresa Maviva, S.A.
range: Resolución
url: 'https://www.xunta.gal/dog/Publicados/2002/20020705/AnuncioD45E_gl.html'
---
<p>Vista a acta da revisión salarial do convenio colectivo para a empresa Maviva, S.A., con nº de código 3603262, que tivo entrada nesta delegación provincial o día 21-5-2002, subscrita en representación da parte económica pola representación da empresa, e da parte social, polo comité de empresa, en data 6-3-2002. De conformidade co disposto no artigo 15 do convenio colectivo e no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, que consta nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 31 de maio de 2002.</p>
<p>Antonio Coello Bufill</p>
<p>Delegado provincial de Pontevedra</p>
<p>Representación empresarial:</p>
<p>Antonio Hernández González.</p>
<p>Carmen Lema Díaz.</p>
<p>Comité de empresa:</p>
<p>José Carbajo Rodríguez.</p>
<p>J. Carlos Rodríguez Glez.</p>
<p>José Luis Prada Franco.</p>
<p>Miguel Domínguez Rguez.</p>
<p>Fernando Dacosta Rocha.</p>
<p>Acta 6.</p>
<p>En Vigo o 6 de marzo de 2002, reúnense na sala de reunións da empresa, dunha parte, a representación empresarial de Maviva, S.A. e doutra o comité de empresa para trata-los seguintes temas:</p>
<p>Antes de comezar a debate-los distintos temas, a parte empresarial informa ó comité que xa está pedido a armario para o vestiario de mulleres.</p>
<p>O comité de empresa quere que se faga consta-lo tema da altura de contedores para que se prevexan normas ó respecto.</p>
<p>1. O comité de empresa comeza dicindo que quería facer consultas sobre o horario de entrada das quendas do persoal de almacén.</p>
<p>2. A parte empresarial fai entrega ó comité do censo laboral solicitado na anterior acta.</p>
<p>3. O comité de empresa recorda á parte empresarial a necesidade que teñen de que se lles reporte o mobiliario de oficina destinada para o comité.</p>
<p>4. Vacacións. En canto ó tema das vacacións, a empresa cínguese ó contido do artigo 10 do convenio de empresa.</p>
<p>5. En canto ó tema do exceso de xornada, a parte empresarial proponlle ó comité de empresa a posibilidade de que se pague a prezo de hora ordinaria, naqueles supostos en que o persoal non queira desfrutar do dito exceso e prefira cobralo. Tamén propón a posibilidade de que, se son varios os días de exceso de xornada anual, se poidan desfrutar duns días e cobrar outros días; así como a posibilidade de que se desfruten de forma continuada.</p>
<p>O comité de empresa di que hai traballadores que non están conformes co cómputo do exceso de xornada anual do ano 2001 que se lles asignou por parte da empresa.</p>
<p>Por outra parte, o comité de empresa propón que sexa o persoal o que elixa, libremente e de forma unilateral, o desfrute do exceso de xornada anual que lle corresponda a este ano e que se desfrute dentro do ano en vigor.</p>
<p>A parte empresarial non está de acordo coa formulación que fai o comité. Estudiarao.</p>
<p>6. A parte empresarial comunícalle ó comité que o día 10 de maio de 2002 será día non laborable para Maviva.</p>
<p>O comité de empresa móstrase desconforme e considera que a empresa non pode establecer, de forma unilateral, os días non laborables para o persoal e, polo tanto, os días de exceso de xornada laboral para o persoal.</p>
<p>O comité de empresa solicita:</p>
<p>* Que se publique o calendario laboral do ano 2002 de Maviva.</p>
<p>* Que se actualice a táboa salarial do ano 2002 no convenio, asinada e selada.</p>
<p>* Que se vexa a posibilidade de facer tarxeta de crédito unificada á tarxeta de presencia.</p>
<p>* Que se instale unha fonte no almacén.</p>
<p>* Quere que se mencione a petición dun taboleiro de anuncios.</p>
<p>En canto ó taboleiro de anuncios, a parte empresarial lémbralle ó comité que xa ten un taboleiro de anuncios na área de descanso do almacén, pero non ten inconveniente en achegarlles un taboleiro de anuncio acristalado e con pechadura, o cal xa está solicitado por parte da empresa.</p>
<p>Así mesmo, o comité pídelle á parte empresarial que volva a publicar un escrito, lembrándolle ó persoal o horario de atención personalizada que xa existe, por parte do departamento de RR.HH. posto que algún traballador considera insuficiente o dito horario.</p>
<p>A parte empresarial non ten ningún inconveniente, aínda que lle lembra ó comité que dous días á semana, martes e xoves pola tarde de 16.30 a 19 horas teóricas deberían ser suficientes para que o persoal poida face-las consultas, de tipo laboral, que se lles formulen. E o persoal que o considera insuficiente é debido a que non lle gusta esperar para ser atendido.</p>
<p>Sen máis, remátase a reunión ás 19 horas, na sala de reunións da empresa e convócase unha próxima reunión para o xoves, día 21 de marzo de 2002 ás 16.30 horas.</p>
<p>En proba de conformidade, asínano en lugar e data arriba indicados.</p>
<p>ANEXO II</p>
<p>Táboa salarial do ano 2002</p>
<p>A) Salario base.</p>
<table><tbody><tr><td></td></tr>
<tr><td></td></tr>
<tr><td>Categoría</td><td>Salario
base
mensual
(pesetas)</td><td>Euros
mensual</td><td>Salario
anual
(14 pagas)
pesetas</td><td>Euros
anual</td></tr>
<tr><td></td></tr>
</tbody></table>
<table><tbody><tr><td>Operario de primeiro ano</td><td>84.240</td><td>506,29</td><td>1.179.360</td><td>7.088,10</td></tr>
<tr><td></td></tr>
<tr><td>Operario de segundo ano</td><td>89.440</td><td>537,55</td><td>1.252.160</td><td>7.525,63</td></tr>
<tr><td></td></tr>
<tr><td>Axudante de operario</td><td>94.640</td><td>568,80</td><td>1.324.960</td><td>7.963,17</td></tr>
<tr><td></td></tr>
<tr><td>Operario</td><td>106.080</td><td>637,55</td><td>1.485.120</td><td>8.925,75</td></tr>
<tr><td></td></tr>
<tr><td>Operario de primeira</td><td>117.520</td><td>706,31</td><td>1.645.280</td><td>9.888.33</td></tr>
<tr><td></td></tr>
<tr><td>Coordinador de almacén</td><td>127.920</td><td>768,82</td><td>1.790.880</td><td>10.763,41</td></tr>
<tr><td></td></tr>
<tr><td>Operador loxístico de primeiro ano</td><td>89.440</td><td>537,55</td><td>1.252.160</td><td>7.525,63</td></tr>
<tr><td></td></tr>
<tr><td>Operador loxístico</td><td>106.080</td><td>637,55</td><td>1.485.120</td><td>8.925,75</td></tr>
<tr><td></td></tr>
<tr><td>Auxiliar administrativo de primeiro ano</td><td>89.440</td><td>537,55</td><td>1.252.160</td><td>7.525,63</td></tr>
<tr><td></td></tr>
<tr><td>Auxiliar administrativo</td><td>94.640</td><td>568,80</td><td>1.324.960</td><td>7.963,17</td></tr>
<tr><td></td></tr>
<tr><td>Oficial administrativo</td><td>126.880</td><td>762,56</td><td>1.776.320</td><td>10.675,90</td></tr>
<tr><td></td></tr>
<tr><td>Diplomado</td><td>131.040</td><td>787,57</td><td>1.834.560</td><td>11.025,93</td></tr>
<tr><td></td></tr>
<tr><td>Licenciado</td><td>141.440</td><td>850,07</td><td>1.980.160</td><td>11.901,00</td></tr>
<tr><td></td></tr></tbody></table>
<p>B) Complemento de transporte.</p>
<table><tbody><tr><td></td></tr>
<tr><td>Complemento de transporte (percíbeno tódolos traballadores)</td><td>11.544 ptas./mes
(12 pagas)</td><td>69,38 euros
(mensual)</td><td>832,57 euros
(anual)</td></tr>
<tr><td></td></tr></tbody></table>
<p>C) Complemento de responsabilidade.</p>
<table><tbody><tr><td></td></tr>
<tr><td></td></tr>
<tr><td>Complemento de responsabilidade</td><td>Importe (percibiranse en canto se realicen as ditas funcións)</td><td>Euros mensual</td></tr>
<tr><td></td></tr>
</tbody></table>
<table><tbody><tr><td>Complemento responsable de quenda</td><td>30.000 ptas./mensuais</td><td>180,30</td></tr>
<tr><td></td></tr>
<tr><td>Complemento subresponsable de quenda</td><td>15.000 ptas./mensuais</td><td>90,15</td></tr>
<tr><td></td></tr></tbody></table>
<p>D) Horas extraordinarias.</p>
<table><tbody><tr><td></td></tr>
<tr><td></td></tr>
<tr><td>Horas extras</td><td>Importe</td><td>Euros</td></tr>
<tr><td></td></tr>
</tbody></table>
<table><tbody><tr><td>Hora extraordinaria normal</td><td>1.000 ptas./hora</td><td>6,01</td></tr>
<tr><td></td></tr>
<tr><td>Hora e. sábado mañá</td><td>1.188 ptas./hora</td><td>7,14</td></tr>
<tr><td></td></tr>
<tr><td>Hora e. sábado tarde</td><td>1.750 ptas./hora</td><td>10,52</td></tr>
<tr><td></td></tr>
<tr><td>Hora e. festivo día</td><td>1.750 ptas./hora</td><td>10,52</td></tr>
<tr><td></td></tr></tbody></table>
<p>E) Traballos nocturnos.</p>
<p>Aqueles traballadores que por razóns coxunturais teñan que realizar traballos en horario nocturno por encima da súa xornada habitual, percibirán un complemento de dispoñibilidade horaria de 2.025 pesetas/horas.</p>
<p>SERVICIO GALEGO DE PROMOCIÓN DA IGUALDADE DO HOME</p>
<p>E DA MULLER</p>

