---
date: '2002-07-05'
id: D446
page: 10
number: 129
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 10 de xuño de 2002 pola que se autoriza á Escola Familiar Agraria
  Piñeiral de Arzúa (A Coruña), para imparti-los ciclos formativos de grao medio
  de Xestión Administrativa e Coidados Auxiliares de Enfermería e se suprimen 4
  unidades da educación secundaria obrigatoria.
range: Orde
url: 'https://www.xunta.gal/dog/Publicados/2002/20020705/AnuncioD446_gl.html'
---
<p>Examinado o expediente instruído por instancia do titular da Escola Familiar Agraria Piñeiral de</p>
<p>Arzúa (A Coruña), polo que se solicita autorización para imparti-los ciclos formativos de grao medio de Xestión administrativa e Coidados Auxiliares de Enfermería, así mesmo solicita a supresión de 4 unidades de educación secundaria obrigatoria (autorizadas segundo a Orde do 6 de xuño de 1996, DOG do 12 de xullo).</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria da Coruña, que se remite cos informes correspondentes.</p>
<p>Vistos o Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias; Real decreto 777/1998 (BOE do 8 de maio) polo que se desenvolven determinados aspectos da ordenación da formación profesional no ámbito do sistema educativo; Orde do 21 de decembro de 1999 (DOG do 21 de xaneiro de 2000) pola que se regulan determinados aspectos relativos á autorización de centros privados exclusivos de formación profesional específica; Decreto 296/1999 (DOG do 18 de novembro) polo que se desenvolven determinados aspectos dos currículos dos ciclos formativos de formación profesional específica na Comunidade Autónoma de Galicia; Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (DOG do 15 de decembro) que desenvolve o dito decreto.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-la Escola Familiar Agraria Piñeiral de Arzúa, para imparti-los ciclos formativos de grao medio de Xestión Administrativa e Coidados Auxiliares de Enfermería.</p>
<p>Segundo.-Suprimir 4 unidades de educación secundaria obrigatoria, con efectos do 31 de agosto de 2002, quedando a composición resultante segundo os datos do anexo.</p>
<p>Terceiro.-Antes do inicio das ensinanzas que se autorizan, a Delegación Provincial da Consellería de Educación e Ordenación Universitaria, logo do informe da Inspección Educativa, aprobará expresamente a relación de persoal que imparta docencia no dito centro, así como o equipamento adecuado.</p>
<p>Cuarto.-Queda o centro obrigado ó cumprimento da lexislación vixente y a solicita-la oportuna revisión cando teña que modificarse calquera dos datos que sinala a presente orde.</p>
<p>Contra esta orde, que esgota a vía administrativa, os interesados poderán interpoñer recurso potesta</p>
<p>tivo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo do dous meses perante o Tribunal Superior de Xustiza de Galicia.</p>
<p>Santiago de Compostela, 10 de xuño de 2002.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: A Coruña.</p>
<p>Concello: Arzúa.</p>
<p>Localidade: Arzúa.</p>
<p>Enderezo: Santa María, s/n.</p>
<p>Código do centro: 15020313.</p>
<p>Denominación: Escola Familiar Agraria Piñeiral.</p>
<p>Titular: Federación de Escuelas Familiares Agrarias de Galicia.</p>
<p>Composición resultante:</p>
<p>Familia profesional: administración.-1 ciclo formativo de grao medio de Xestión Administrativa (1 unidade para 20 alumnos).</p>
<p>Familia profesional: Comercio e Márketing.</p>
<p>-1 ciclo formativo de grao medio de Comercio (1 unidade para 20 alumnos).-1 ciclo formativo de grao superior de Xestión Comercial e Márketing (1 unidade para 20 alumnos).</p>
<p>Familia profesional: industrias alimentarias.-1 ciclo formativo de grao medio de Panificación e Repostería (1 unidade para 20 alumnos).</p>
<p>Familia profesional: sanidade.-1 ciclo formativo de grao medio de Coidados Auxiliares de Enfermería (1 unidade para 20 alumnos).</p>

