---
date: '2002-07-05'
id: D442
page: 10
number: 129
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 3 de xuño de 2002 pola que se modifica a autorización do centro
  privado Santa Apolonia de Santiago de Compostela (A Coruña).
range: Orde
url: 'https://www.xunta.gal/dog/Publicados/2002/20020705/AnuncioD442_gl.html'
---
<p>Examinado o expediente instruído por instancia do titular do centro privado Santa Apolonia de Santiago de Compostela, polo que se solicita autorización para impartir en quenda de mañá o ciclo formativo de grao superior de Información e Comercialización Turísticas en substitución do ciclo formativo de grao superior de Documentación Sanitaria; e en quenda de tarde-noite o ciclo formativo de grao superior de Aloxamento.</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria da Coruña que o envía cos informes correspondentes.</p>
<p>Vistos o Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias; Real decreto 777/1998, (BOE do 8 de maio), polo que se desenvolven determinados aspectos da ordenación da formación profesional no ámbito do sistema educativo; Orde do 21 de decembro de 1999. (DOG do 31 de xaneiro de 2000) pola que se regulan determinados aspectos relativos a autorización de centros privados exclusivos de formación profesional específica; Decreto 296/1999, (DOG do 18 de novembro) polo que se desenvolven determinados aspectos dos currículos dos ciclos formativos de formación profesional específica na Comunidade Autónoma de Galicia; Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non</p>
<p>universitarias e a Orde do 20 de setembro de 1995 (DOG do 15 de decembro) que desenvolve o dito decreto.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-lo centro privado Santa Apolonia de Santiago de Compostela, para imparti-lo ciclo formativo de grao superior de Información e Comercialización Turísticas en quenda de mañá e o ciclo formativo de grao superior de Aloxamento en quenda de tarde-noite.</p>
<p>Segundo.-Suprímese o ciclo formativo de grao superior de Documentación Sanitaria con efectos do 31 de agosto de 2002, quedando a composición resultante segundo se especifica no anexo desta orde.</p>
<p>Terceiro.-Para as ensinanzas que se autorizan, a Delegación Provincial da Consellería de Educación e Ordenación Universitaria, logo do informe da Inspección Educativa, aprobará expresamente a relación de persoal que impartirá docencia no dito centro, así como o equipamento adecuado para imparti-las ditas ensinanzas.</p>
<p>Cuarto.-Queda o centro obrigado ó cumprimento da lexislación vixente y a solicita-la oportuna revisión cando teña que modificarse calquera dos datos que sinala a presente orde.</p>
<p>Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día siguiente ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo do dous meses perante o Tribunal Superior de Xustiza de Galicia.</p>
<p>Santiago de Compostela, 3 de xuño de 2002.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: A Coruña.</p>
<p>Concello: Santiago de Compostela.</p>
<p>Localidade: Santiago de Compostela.</p>
<p>Enderezo: A Rocha, Poza Real, 5.</p>
<p>Código do centro: 15025116.</p>
<p>Denominación: Centro Privado Santa Apolonia.</p>
<p>Titular: Mª del Rosario Medina Gómez.</p>
<p>Composición resultante:</p>
<p>* Quenda de mañá:</p>
<p>a) Centro de educación infantil: 3 unidades.</p>
<p>b) Centro de educación primaria: 6 unidades.</p>
<p>c) Centro de educación secundaria:-4 unidades de educación secundaria obrigatoria.-6 unidades de bacharelato das modalidades de Ciencias da Natureza e da Saúde; Humanidades e Ciencias sociais e tecnoloxía.</p>
<p>d) Centro de formación profesional específica:</p>
<p>Familia profesional: actividades físicas e deportivas:-1 ciclo formativo de grao medio de conducción de Actividades Físico-Deportivas no Medio Natural</p>
<p>(1 unidade para 30 alumnos).-1 ciclo formativo de grao superior de animación de Actividades Físicas e Deportivas (2 unidades para 30 alumnos/unidade).</p>
<p>Familia profesional: hostalería e turismo.-1 ciclo formativo de grao superior de información e comercialización turísticas (1 unidade para 30 alumnos).</p>
<p>Familia profesional: informática.-1 ciclo formativo de grao superior de Desenvolvemento de Aplicacións Informáticas (2 unidades para 30 alumnos/unidade).</p>
<p>Familia profesional: sanidade.-1 ciclo formativo de grao medio de Coidados Auxiliares de Enfermería (1 unidade para 30 alumnos).-1 ciclo formativo de grao superior de Próteses Dentais (2 unidades para 30 alumnos/unidade).-1 ciclo formativo de grao superior de Saúde Ambiental (2 unidades para 30 alumnos/unidade).</p>
<p>Familia profesional: servicios socioculturais e á comunidade.-1 ciclo formativo de grao superior de educación infantil (2 unidades para 30 alumnos/unidade).</p>
<p>* Quenda de tarde-noite:</p>
<p>Familia profesional: administración.-1 ciclo formativo de grao medio de Xestión Administrativa (1 unidade para 30 alumnos).</p>
<p>Familia profesional: hostalería e turismo.-1 ciclo formativo de grao superior de aloxamento (1 unidade para 30 alumnos).</p>
<p>Familia profesional: informática:-1 ciclo formativo de grao superior de administración de Sistemas Informáticos (2 unidades para 30 alumnos/unidade).</p>
<p>Familia profesional: sanidade.-1 ciclo formativo de grao superior de Hixiene Bucodental (1 unidade para 30 alumnos).-1 ciclo formativo de grao superior de Dietética</p>
<p>(2 unidades para 30 alumnos/unidade).</p>

