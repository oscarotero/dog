---
date: '2002-08-09'
id: F6BE
page: 12
number: 153
agency: INSTITUTO GALEGO DE PROMOCIÓN ECONÓMICA
section: III. OUTRAS DISPOSICIÓNS
title: >-
  Resolución do 1 de agosto de 2002 pola que se lle dá publicidade ó acordo do
  Consello de Dirección do Instituto Galego de Promoción Económica, polo que se
  aproba a modificación das bases reguladoras das axudas do Instituto Galego de
  Promoción Económica para o programa emprendedores.
range: Resolución
url: 'https://www.xunta.gal/dog/Publicados/2002/20020809/AnuncioF6BE_gl.html'
---
<p>O número 2 da base 6ª das reguladoras das axudas do Igape ó programa emprendedores (DOG nº 142, do 23 de xullo de 2002), ten por obxecto os conceptos de gastos de investimento subvencionables, prevéndose no número 6.2.1ª) a adquisición de terreos.</p>
<p>Co fin de orienta-la instalación de empresas cara a parques empresariais de promoción pública, de promover unha adecuada ordenación industrial na nosa Comunidade Autónoma e co obxectivo de atender unha constante de demanda de solo, estímase conveniente que, aínda respetando os límites porcentuais xerais para o total da subvención, nos casos de localización da actividade en polígonos de promoción pública a subvención no concepto de terreos poida chegar ó 50%.</p>
<p>Na súa virtude e de conformidade coas facultades que teño conferidas</p>
<p>RESOLVO:</p>
<p>Único.-Publica-las seguintes modificacións das bases reguladoras das axudas do Igape para o programa emprendedores, acordadas polo Consello de</p>
<p>Dirección do Instituto na súa reunión de data 29 de xullo de 2002:</p>
<p>1. Inclúese un novo punto I) na alínea a) do punto 2.1. da base 6ª coa seguinte redacción:</p>
<p>I) No caso de adquisición directamente ó organismo público promotor de terreos localizados en polígonos de promoción pública, concederase unha subvención do 50% do seu prezo. A contía máxima do terreo subvencionable non sobrepasará cinco veces a superficie en planta das edificacións subvencionables. O Consello de Dirección do Igape poderá acorda-la superación da porcentaxe do 50% do prezo de adquisición no caso de empresas de nova implantación na Comunidade Autónoma de Galicia, sempre que o interese estratéxico do proxecto así o aconselle.</p>
<p>Naqueles casos de adquisición de terreo por cambio de localización dentro da Comunidade Autónoma de Galicia, a base sobre a que se aplicará a subvención será o que resulte da diferencia entre o prezo de adquisición dos novos terreos e o valor dos da antiga localización, segundo informe de taxación subscrito por sociedade de taxación homologada.</p>
<p>Se dentro do prazo de vixencia establecido na resolución de concesión da subvención fosen alleados os terreos da antiga localización da empresa e o importe neto da venda resultase superior ó da taxación homologada que se tivo en conta para os efectos da subvención, reaxustarase o importe da subvención concedida, salvo que o dito importe neto da venda fose destinado ben a amplia-lo capital da beneficiaria, ben a contribución patrimonial á actividade empresarial desta, no caso de autónomos.</p>
<p>A presente resolución entrará en vigor o día seguinte ó da súa publicación no Diario Oficial de Galicia e terá carácter retroactivo para aqueles expedientes que se atopan en tramitación pendentes de resolver no Igape.</p>
<p>Santiago de Compostela, 1 de agosto de 2002.</p>
<p>Margarita Rodríguez Rama</p>
<p>Directora xeral do Instituto Galego de Promoción Económica</p>

