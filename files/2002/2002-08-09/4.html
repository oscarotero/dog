---
date: '2002-08-09'
id: F692
page: 12
number: 153
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 10 de xullo de 2002 pola que se autoriza a apertura e funcionamento do
  centro privado de artes plásticas e deseño Felicidad Duce de Allariz
  (Ourense), para imparti-los ciclos formativos de grao superior de estilismo de
  indumentaria e modelismo de indumentaria
range: Orde
url: 'https://www.xunta.gal/dog/Publicados/2002/20020809/AnuncioF692_gl.html'
---
<p>Examinado o expediente que presenta Iciar-Olivia Oliden Olivares, polo que solicita autorización para a apertura e funcionamento do centro privado de</p>
<p>artes plásticas e deseño Felicidad Duce de Allariz (Ourense), para imparti-los ciclos formativos de grao superior de estilismo de indumentaria e modelismo de indumentaria da familia profesional de artes aplicadas á indumentaria.</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria de Ourense, que se remite cos informes correspondentes.</p>
<p>Vistos o Real decreto 389/1992, do 15 de abril (BOE do 25 de abril), polo que se establecen os requisitos mínimos dos centros que impartan ensinanzas artísticas; o Decreto 253/1995, do 29 de setembro (DOG do 11 de outubro), sobre autorización a centros docentes privados para impartir ensinanzas artísticas; a Orde do 5 de decembro de 1995 (DOG do 7 de febreiro de 1996) pola que se desenvolve o dito decreto; Decreto 39/2002, do 24 de xaneiro (DOG do 13 de febreiro), polo que se establece o currículo do ciclo formativo de grao superior de artes plásticas e deseño de estilismo de indumentaria, así como o acceso ó dito ciclo formativo; Decreto 40/2002, do 24 de xaneiro, (DOG do 14 de febreiro) polo que se establece o currículo do ciclo formativo de grao superior de artes plásticas e deseño de modelismo de indumentaria, así como o acceso ó dito ciclo formativo.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-la apertura e funcionamento do centro privado de artes plásticas e deseño Felicidad Duce de Allariz (Ourense), para imparti-los ciclos formativos de grao superior de estilismo de indumentaria e modelismo de indumentaria, segundo os datos que se especifican no anexo.</p>
<p>Segundo.-O centro que se autoriza, segundo o establecido na disposición adicional terceira do Decreto 253/1995, do 29 de setembro (DOG do 11 de outubro), adscríbese para efectos administrativos, á Escola de Arte Antonio Faílde de Ourense.</p>
<p>Terceiro.-Antes do inicio das ensinanzas que se autorizan, a delegación provincial da Consellería de Educación e Ordenación Universitaria, logo do informe da Inspección Educativa, aprobará expresamente a relación de persoal que impartirá docencia no devandito centro así como o equipamento adecuado.</p>
<p>Cuarto.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala a presente orde.</p>
<p>Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación</p>
<p>e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo de dous meses perante o Tribunal Superior de Xustiza de Galicia.</p>
<p>Santiago de Compostela, 10 de xullo de 2001.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: Ourense.</p>
<p>Concello: Allariz.</p>
<p>Localidade: Allariz.</p>
<p>Enderezo: Paciños, 2 Fundación Ramón González Ferreiro.</p>
<p>Código do centro: 32020690.</p>
<p>Denominación xenérica: centro autorizado de artes plásticas e deseño.</p>
<p>Denominación específica: Felicidad Duce.</p>
<p>Titular: Escuela Superior de Diseño y Moda, S.L.</p>
<p>Ensinanzas que se autorizan:</p>
<p>Familia profesional: artes aplicadas á indumentaria.</p>
<p>1 ciclo formativo de grao superior de estilismo de indumentaria. (2 unidades para 30 alumnos/unidade).</p>
<p>1 ciclo formativo de grao superior de modelismo de indumentaria (2 unidades para 30 alumnos/unidade).</p>

