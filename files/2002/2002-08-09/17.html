---
date: '2002-08-09'
id: F6C6
page: 12
number: 153
agency: UNIVERSIDADE DE SANTIAGO DE COMPOSTELA
section: III. OUTRAS DISPOSICIÓNS
title: >-
  Resolución do 24 de xuño de 2002 pola que se crean e modifican ficheiros de
  datos de carácter persoal da Universidade de Santiago de Compostela.
range: Resolución
url: 'https://www.xunta.gal/dog/Publicados/2002/20020809/AnuncioF6C6_gl.html'
---
<p>O artigo 20 da Lei orgánica 15/1999, do 13 de decembro, de protección de datos de carácter persoal (LOPD) establece que a creación, modificación ou supresión dos ficheiros das administracións públicas só se poderán facer por medio de disposición xeral publicada no Boletín Oficial del Estado ou diario oficial correspondente. Así mesmo, a disposición adicional primeira da LOPD ordena ás administracións públicas responsables de ficheiros aproba-la disposición de creación destes ou adapta-las xa existente ás previsións da propia lei.</p>
<p>Na Universidade de Santiago faise necesaria a aprobación da pertinente disposición de regulación de ficheiros para a adecuación destes á LOPD, nos termos que establece o artigo 20.2º da LOPD.</p>
<p>Co fin de facilita-lo coñecemento público dos ficheiros da Axencia nunha soa disposición, a presente resolución derroga as desta universidade do 5 de setembro de 1994 (DOG do 26 de setembro) e incorpora no anexo os novos ficheiros que se crean e os ficheiros xa regulados, coas modificacións que a lei ou o transcurso do tempo recomendan.</p>
<p>Na súa virtude, e co fin de dar cumprimento ó mandado legal do artigo 20 da LOPD, sobre creación ou modificación de ficheiros que conteñan datos de carácter persoal xestionados pola Universidade de Santiago de Compostela, e asegurar ós administrados o exercicio dos seus lexítimos dereitos,</p>
<p>DISPOÑO:</p>
<p>Primeiro.-Os ficheiros da Universidade de Santiago de Compostela serán os contidos no anexo desta resolución, adaptando os ficheiros contidos na Resolución do 5 de setembro de 1994 ó disposto no artigo 20.2º da LOPD e indicando o nivel de medidas de seguridade básico, medio ou alto correspondente a cada un destes ficheiros, en aplicación do Real decreto 994/1999, do 25 de xuño, Regulamento de medidas de seguridade dos ficheiros automatizados que conteñan datos de carácter persoal.</p>
<p>Segundo.-Adáptanse á LOPD os ficheiros de Xestión Académica e Alumnado, Persoal, Xestión Económica, Contabilidade e Orzamentos, e créanse os ficheiros de Xestión da Investigación, Xestión de</p>
<p>Usuarios da Biblioteca, Servicio Universitario de Residencias, Rexistro de Asociacións de Estudiantes, Xestión de Intercambio e o de Xestión do Voluntariado.</p>
<p>Terceiro.-Os ficheiros que se indican no anexo rexeranse polas disposicións xerais e instruccións que se detallen para cada un deles, e estarán sometidos, en todo caso, ás normas legais e regulamentos de superior rango que lle sexan aplicables.</p>
<p>Cuarto.-A aprobación da presente resolución non supón a supresión de ningún ficheiro de datos de carácter persoal, polo que non é necesaria a aplicación do disposto no artigo 20.3 da LOPD.</p>
<p>Quinto.-Ademais das cesións previstas para cada un dos ficheiros, poderanse realizar cesións de datos ós servicios estatísticos, tanto estatais como da Comunidade Autónoma, para o desenvolvemento das funcións propias destes servicios ou entidades, e cos límites establecidos na lei.</p>
<p>Os responsables dos ficheiros automatizados advertiranlles expresamente ós cesionarios de datos da súa obriga de dedicalos e exclusiva á finalidade para que se cede.</p>
<p>Sexto.-Queda derrogada a resolución desta universidade do 5 de setembro de 1994 pola que se crean os ficheiros de datos de carácter persoal da universidade.</p>
<p>Sétimo.-A presente resolución entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 24 de xuño do 2002.</p>
<p>Senén Barro Ameneiro</p>
<p>Rector da Universidade de Santiago de Compostela</p>
<p>Ficheiro 1. Ficheiro de xestión académica e alumnado.</p>
<p>a) Finalidade do ficheiro e usos previstos para el:</p>
<p>Xestión académico-administrativa das ensinanzas que se imparten na Universidade de Santiago de Compostela. O uso é para o ensino universitario, expedientes de alumnado, bolsas, axudas, títulos, certificados académicos, estatísticas, información, etc.</p>
<p>b) Persoas ou colectivos sobre os que se pretende obter datos de carácter persoal ou que resulten obrigados a subministralos:</p>
<p>Alumnos da USC e persoas con dereito a títulos.</p>
<p>c) Procedemento de recolla de datos de carácter persoal:</p>
<p>Declaracións, formularios e transferencias de datos por medios electrónicos, magnéticos ou telemáticos.</p>
<p>d) Estructura básica do ficheiro e descrición dos tipos de datos de carácter persoal incluídos nel:</p>
<p>-Estructura de base de datos relacional.</p>
<p>-Tipos de datos: identificativos, de características persoais, académicos e profesionais, económico-financeiros.</p>
<p>e) Cesións de datos de carácter persoal e, se é o caso, transferencias de datos que se prevexan a países terceiros:</p>
<p>-Xunta de Galicia.</p>
<p>-Ministerio de Educación e Ciencia.</p>
<p>-Entidades colaboradoras da universidade.</p>
<p>-Consello de universidades.</p>
<p>f) Órgano da Administración responsable do ficheiro.</p>
<p>-Secretario xeral da universidade.</p>
<p>g) Servicios ou unidades ante os que poden exercitarse os dereitos de acceso, rectificación, cancelación ou oposición:</p>
<p>Secretario xeral da universidade.</p>
<p>h) Medidas de seguridade con indicación do nivel esixible:</p>
<p>Nivel básico.</p>
<p>Ficheiro 2. Persoal.</p>
<p>a) Finalidade do ficheiro e usos previstos para el:</p>
<p>Xestión administrativa de persoal da universidade. O uso será para:</p>
<p>-Expedientes administrativos de persoal.</p>
<p>-Cálculos de nóminas e Seguridade Social.</p>
<p>-Xestión de persoal.</p>
<p>b) Persoas ou colectivos sobre os que se pretende obter datos de carácter persoal ou que resulten obrigados a subministralos:</p>
<p>-Persoal docente funcionario, contratado e interino.</p>
<p>-Persoal de administración e servicios, laboral e funcionario.</p>
<p>-Persoal investigador.</p>
<p>-Familiares: cónxuxes e fillos.</p>
<p>-Bolseiros.</p>
<p>-Aquelas persoas non seleccionadas nos procesos de selección realizados pola universidade.</p>
<p>c) Procedemento de recolla dos datos de carácter persoal:</p>
<p>Declaracións, formularios, e transferencia de datos por medios electrónicos, magnéticos ou telemáticos.</p>
<p>d) Estructura básica do ficheiro e descrición dos tipos de datos de carácter persoal incluídos nel:</p>
<p>Estructura de base de datos relacional, tipos de datos:</p>
<p>-De carácter identificativo.</p>
<p>-De carácter persoal.</p>
<p>-De circunstancias sociais.</p>
<p>-De circunstancias académicas e profesionais.</p>
<p>-De detalles de emprego e carreira administrativa.</p>
<p>-Económico-financeiros.</p>
<p>-De transaccións.</p>
<p>-Infraccións e sancións.</p>
<p>-Minusvalideces e enfermidades.</p>
<p>e) Cesións de datos de carácter persoal e, se é o caso, transferencias de datos que se prevexan a países terceiros:</p>
<p>-Xunta de Galicia.</p>
<p>-Seguridade Social/Sergas.</p>
<p>-Axencia Estatal de Administración Tributaria.</p>
<p>-Mutuas.</p>
<p>-Ministerio para as Administracións Públicas.</p>
<p>f) Órgano da Administración responsable do ficheiro:</p>
<p>Xerente da universidade.</p>
<p>g) Servicios ou unidades ante os que poden exercitarse os dereitos de acceso, rectificacións, cancelación ou oposición:</p>
<p>Xerente da universidade.</p>
<p>h) Medidas de seguridade con indicación do nivel esixible:</p>
<p>Nivel alto.</p>
<p>Ficheiro 3. Xestión económica, contabilidade e orzamentos.</p>
<p>a) Finalidade do ficheiro e usos previstos para el:</p>
<p>Xestión económica e financeira. Contabilidade orzamentaria.</p>
<p>O uso será para:</p>
<p>-Xestión de provedores e acredores.</p>
<p>-Xestión tributaria e de recadación.</p>
<p>-Xestión de patrimonio.</p>
<p>b) Persoas ou colectivos sobre os que se pretende obter datos de carácter persoal ou que resulten obrigados a subministralos:</p>
<p>-Persoal da universidade.</p>
<p>-Provedores e acredores.</p>
<p>c) Procedemento de recolla de datos de carácter persoal:</p>
<p>Declaracións, formularios, e transferencia de datos por medios electrónicos, magnéticos ou telemáticos.</p>
<p>d) Estructura básica do ficheiro e descrición dos tipos de datos de carácter persoal incluídos nel:</p>
<p>Estructura ficheiros convencionais e base de datos relacional, tipos de datos:</p>
<p>-De carácter identificativo.</p>
<p>-De información comercial.</p>
<p>-Económico-financeiros.</p>
<p>-De transaccións.</p>
<p>e) Cesións de datos de carácter persoal e, se é o caso, transferencias de datos que se prevexan a países terceiros:</p>
<p>-Xunta de Galicia.</p>
<p>-Entidades financeiras colaboradoras coa universidade.</p>
<p>-Axencia Estatal de Administración Tributaria.</p>
<p>-Seguridade Social.</p>
<p>-Consello de Contas.</p>
<p>f) Órgano da Administración responsable do ficheiro:</p>
<p>Xerente da universidade.</p>
<p>g) Servicios ou unidades ante os que poden exercitarse os dereitos de acceso, rectificacións, cancelación ou oposición:</p>
<p>Xerente da universidade.</p>
<p>h) Medidas de seguridade con indicación do nivel esixible:</p>
<p>Nivel básico.</p>
<p>Ficheiro 4. Xestión da investigación.</p>
<p>a) Finalidade do ficheiro e usos previstos para el:</p>
<p>Base de datos para a xestión da actividade de investigación na USC, así como a xestión automatizada da investigación producida na USC dos currículos profesionais dos investigadores.</p>
<p>b) Persoas ou colectivos sobre os que se pretenda obter datos de carácter persoal ou que resulten obrigados a subministralos:</p>
<p>Os datos proceden dos profesores e investigadores vinculados á USC, así como de departamentos, institutos universitarios, centros propios ou concertados ou outros organismos ou entidades públicos de investigación.</p>
<p>c) Procedementos de recolla dos datos de carácter persoal:</p>
<p>Serán achegados polos profesores investigadores ou outro persoal que realice tarefas investigadoras na USC.</p>
<p>O procedemento de obtención pode ser vía electrónica/telemática ou mediante instancias.</p>
<p>d) Estructura básica do ficheiro e descrición dos tipos de datos de carácter persoal incluídos nel.</p>
<p>Base de datos de xestión de investigación e de xestión de currículos. Os datos serán os necesarios</p>
<p>para a xestión de proxectos de investigación e o historial científico e profesional dos investigadores, así como as creacións artísticas, literarias, científicas ou técnicas.</p>
<p>e) Cesións de datos de carácter persoal e, se é o caso, transferencias de datos que se prevexan a países terceiros:</p>
<p>-A Xunta de Galicia para os efectos de elaboración dos rexistros de institucións de investigación e investigadores de Galicia (RIGA).</p>
<p>-A outras administracións con competencia en investigación e empresas con convenios ou contratos de investigación.</p>
<p>f) Órgano da Administración responsable do ficheiro:</p>
<p>Vicerrector de investigación e innovación.</p>
<p>g) Servicios ou unidades ante os que poden exercitarse os dereitos de acceso, rectificación, cancelación ou oposición:</p>
<p>Vicerrector de investigación e innovación.</p>
<p>h) Medidas de seguridade con indicación do nivel esixible:</p>
<p>Nivel básico.</p>
<p>Ficheiro 5. Xestión de usuarios da biblioteca.</p>
<p>a) Finalidade do ficheiro e usos previstos para el:</p>
<p>Ficheiro temporal de identificación dos usuarios da Biblioteca Universitaria para a realización de préstamos a domicilio de libros e lectura en sala de libros instalados en acceso pechado (depósito de libros), así como para a realización dos trámites de adquisición de reproduccións de documentos e/ou préstamo interbibliotecario de libros con outras institucións.</p>
<p>b) Persoas ou colectivos sobre os que se pretenda obter datos de carácter persoal ou que resulten obrigados a subministralos:</p>
<p>Calquera membro da comunidade universitaria de Santiago de Compostela, e usuarios externos autorizados que desexen facer uso dos servicios da Biblioteca Universitaria.</p>
<p>c) Procedementos de recolla dos datos de carácter persoal:</p>
<p>Declaracións, formularios, e transferencia de datos por medios electrónicos, magnéticos ou telemáticos.</p>
<p>d) Estructura básica do ficheiro e descrición dos tipos de datos de carácter persoal incluídos nel.</p>
<p>Ficheiro formado por rexistros individuais de cada usuario. Cada rexistro contén os seguintes datos: apelidos, nome, DNI, enderezo, centro ou facultade, curso, tipoloxía de usuario (alumno, profesor, PAS, usuario externo autorizado), número de identificación do código de barras ou código de usuario.</p>
<p>e) Cesións de datos de carácter persoal e, se é o caso, transferencias de datos que se prevexan a países terceiros:</p>
<p>Non se prevén cesións ou transferencias de datos.</p>
<p>f) Órgano da Administración responsable do ficheiro:</p>
<p>Vicerrector de investigación e innovación.</p>
<p>g) Servicios ou unidades ante os que poden exercitarse os dereitos de acceso, rectificación, cancelación ou oposición:</p>
<p>Vicerrector de investigación e innovación.</p>
<p>h) Medidas de seguridade con indicación do nivel esixible:</p>
<p>Nivel básico.</p>
<p>Ficheiro 6. Servicio Universitario de Residencias.</p>
<p>a) Finalidade dos ficheiros e usos previstos para eles:</p>
<p>Ficheiro para concesión e xestión de prazas de aloxamento no Servicio Universitario de Residencias da USC (SUR).</p>
<p>b) Persoas ou colectivos sobre os que se pretenda obter datos de carácter persoal ou que resulten obrigados a subministralos:</p>
<p>Colectivos ós que se lles concede praza de aloxamento: alumnos de 1º, 2º e 3º ciclo e alumnos de programas de intercambio (Erasmus). Profesorado, persoal investigador e persoal de admón. e servicios.</p>
<p>c) Procedementos de recolla de datos de carácter persoal:</p>
<p>Declaracións, formularios e transferencia de datos por medios electrónicos, magnéticos ou telemáticos.</p>
<p>d) Estructura básica do ficheiro e descrición dos tipos de carácter persoal incluídos nel:</p>
<p>Base de datos na que se inclúe: nome, apelidos, DNI, residencia, nome e profesión dos seus pais e irmáns, ingresos económicos (só nos casos dos alumnos de 1º, 2º, 3º ciclo e alumnos de programas de intercambio).</p>
<p>e) Cesión de datos de carácter persoal e, se é o caso, transferencias de datos que se prevén a terceiros países:</p>
<p>Non se prevén.</p>
<p>f) Órgano da Administración responsable dos ficheiros:</p>
<p>Vicerrector de estudiantes.</p>
<p>g) Servicios ou unidades ante os que poden exercitarse os dereitos de acceso, rectificación, cancelación ou oposición:</p>
<p>Vicerrector de estudiantes.</p>
<p>h) Medidas de seguridade con indicación do nivel esixible:</p>
<p>Nivel básico.</p>
<p>Ficheiro 7. Ficheiro de rexistro de asociacións de estudiantes.</p>
<p>a) Finalidade dos ficheiros e usos previstos para eles:</p>
<p>Rexistro de asociacións de estudiantes para os efectos de seren destinatarios de subvencións ou comunicacións universitarias.</p>
<p>b) Persoas ou colectivos sobre os que se pretenda obter datos de carácter persoal ou que resulten obrigados a subministralos:</p>
<p>Representantes legais das asociacións que pretendan inscribirse no rexistro.</p>
<p>c) Procedementos de recolla de datos de carácter persoal:</p>
<p>Declaracións, formularios e transferencia de datos por medios electrónicos, magnéticos ou telemáticos.</p>
<p>d) Estructura básica do ficheiro e descrición dos tipos de carácter persoal incluídos nel:</p>
<p>Base de datos onde se inclúe o nome de asociación e os datos persoais dos seus órganos directivos.</p>
<p>e) Cesión de datos de carácter persoal e, se é o caso, transferencias de datos que se prevén a terceiros países:</p>
<p>Non se prevén.</p>
<p>f) Órgano da Administración responsable dos ficheiros:</p>
<p>Vicerrector de estudiantes.</p>
<p>g) Servicios ou unidades ante os que poden exercitarse os dereitos de acceso, rectificación, cancelación ou oposición:</p>
<p>Vicerrector de estudiantes.</p>
<p>h) Medidas de seguridade con indicación do nivel esixible:</p>
<p>Nivel básico.</p>
<p>Ficheiro 8. Xestión de intercambio.</p>
<p>a) Finalidade do ficheiro e usos previstos para el:</p>
<p>A finalidade do ficheiro é a de poder axiliza-lo tratamento e xestión dos expedientes dos alumnos e profesores que solicitan a concesión dunha bolsa Erasmus ou unha axuda económica por algún convenio bilateral.</p>
<p>b) Persoas ou colectivos sobre os que se pretenda obter datos de carácter persoal ou que resulten obrigados a subministralos:</p>
<p>Estudiantes e/ou profesores que soliciten as axudas.</p>
<p>c) Procedementos de recolla dos datos de carácter persoal:</p>
<p>Declaracións, formularios, e transferencia de datos por medios electrónicos, magnéticos ou telemáticos.</p>
<p>d) Estructura básica do ficheiro e descrición dos tipos de datos de carácter persoal incluídos nel.</p>
<p>Os datos solicitados son:</p>
<p>a) Persoais.</p>
<p>b) Bancarios.</p>
<p>c) Académicos.</p>
<p>e) Cesións de datos de carácter persoal e, se é o caso, transferencias de datos que se prevexan a países terceiros.</p>
<p>Cesión de datos persoais ás universidades e outras institucións de ensino superior e investigación ás que os solicitantes van destinados.</p>
<p>f) Órgano da Administración responsable do ficheiro:</p>
<p>Vicerrector de comunicación e proxección exterior.</p>
<p>g) Servicios ou unidades ante os que poden exercitarse os dereitos de acceso, rectificación, cancelación ou oposición:</p>
<p>Oficina de Relacións Exteriores.</p>
<p>h) Medidas de seguridade con indicación do nivel esixibles.</p>
<p>Nivel alto.</p>
<p>Ficheiro 9. Xestión do voluntariado.</p>
<p>a) Finalidade do ficheiro e uso previsto para el:</p>
<p>Ficheiro para o concesión e xestión de programas de voluntariado.</p>
<p>b) Persoas ou colectivos sobre os que se pretenda obter datos de carácter persoal ou que resulten obrigados a subministralos:</p>
<p>Solicitantes de programas de voluntariado que xestione a USC: alumnos de 1º, 2º ou 3ºciclo, membros da Asociación de Antigos Alumnos e Amigos da Universidade ou outros membros da comunidade universitaria.</p>
<p>c) Procedementos de recolla de datos de carácter persoal:</p>
<p>Declaracións, formularios, e transferencia de datos por medios electrónicos, magnéticos ou telemáticos.</p>
<p>d) Estructura básica do ficheiro e descrición dos tipos de datos de carácter persoal incluídos nel:</p>
<p>Base de datos relacional cos seguintes datos:</p>
<p>-De carácter indentificativo.</p>
<p>-De programas de voluntariado solicitados.</p>
<p>e) Cesión de datos de carácter persoal e, se é o caso, transferencias de datos que se prevén a terceiros países:</p>
<p>Administracións públicas con competencia en programas de voluntariado e organizacións non gobernamentais que colaboren coa USC no desenvolvemento destes programas.</p>
<p>f) Órgano de Administración responsable dos ficheiros:</p>
<p>Vicerrector de estudiantes.</p>
<p>g) Servicios ou unidades ante os que poden exercitarse os dereitos de acceso, rectificación, cancelación ou oposición:</p>
<p>Vicerrector de estudiantes.</p>
<p>h) Medidas de seguridade con indicación do nivel esixible:</p>
<p>Nivel básico.</p>

