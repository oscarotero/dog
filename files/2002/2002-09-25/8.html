---
date: '2002-09-25'
id: 1252E
page: 14
number: 185
agency: INSTITUTO GALEGO DAS ARTES ESCÉNICAS E MUSICAIS
section: III. OUTRAS DISPOSICIÓNS
title: >-
  Resolución do 11 de setembro de 2002, da Xerencia do Instituto Galego das
  Artes Escénicas e Musicais, pola que se convocan probas extraordinarias de
  selección de alumnos para o curso 2002/2003 para a sección de especialización
  da Escola de Altos Estudios Musicais de Galicia.
range: Resolución
url: 'https://www.xunta.gal/dog/Publicados/2002/20020925/Anuncio1252E_gl.html'
---
<p>O Decreto 270/1997, do 18 de setembro, polo que se crea a Escola de Altos Estudios Musicais de Galicia (DOG nº 191, do 3 de outubro de 1997) contempla dentro do funcionamento da Escola, a Sección de Especialización. Nesta sección preténdese achegar ó panorama dos estudios musicais na CC.AA. de Galicia a oportunidade de perfeccionamento instrumental ós novos valores como un medio para aca</p>
<p>dar un maior perfeccionamento na súa especialidade mediante a formación individualizada cara á súa integración profesional ó máis alto nivel.</p>
<p>Con esta finalidade o IGAEM convoca probas extraordinarias de admisión e selección de alumnos cara ó vindeiro curso 2002/2003, que se celebrarán o día 16 de novembro de 2002 no Auditorio de Galicia en Santiago de Compostela, sito en avda. do Burgo das Nacións s/n, nas especialidades de violín, fagot e percusión.</p>
<p>As bases da convocatoria poderán ser examinadas e/ou solicita-lo seu envío por correo na sede administrativa do IGAEM (Pavillón de Galicia, San Lázaro s/n, Santiago de Compostela). As solicitudes poderán presentarse ata o día 31 de outubro de 2002 no Rexistro do IGAEM, ben persoalmente, ben por calquera dos medios establecidos no artigo 38.4º da Lei de réxime xurídico das administracións públicas e do procedemento administrativo común. Quen opte por presenta-la súa solicitude nun rexistro diferente do de IGAEM deberá comunicarllo por telegrama ou fax dentro do prazo.</p>
<p>As solicitudes irán acompañadas da seguinte documentación:</p>
<p>1. Dúas copias das obras que se interpretarán libremente coa parte de piano se a ten.</p>
<p>2. Fotocopia do título de grao medio o superior, ou da certificación de estudios correspondente, ou declaración persoal deste.</p>
<p>3. Fotocopia do DNI ou equivalente.</p>
<p>4. Curriculum vitae e fotocopia da documentación acreditativa dos méritos que se aleguen.</p>
<p>5. Fotocopia do certificado de residencia ou declaración persoal deste.</p>
<p>6. Unha fotografía tamaño carné.</p>
<p>Soamente se pedirán documentos orixinais ou compulsados ós alumnos que superen as probas, no momento de formaliza-la matrícula, sendo entón imprescindible a súa presentación.</p>
<p>O día 14 de novembro de 2002 serán expostos nos taboleiros de anuncios do IGAEM e no da Escola no Auditorio de Galicia, os horarios das probas para cada un dos instrumentos. Os aspirantes deberán acudir ás probas provistos do seu DNI.</p>
<p>Santiago de Compostela, 11 de setembro de 2002.</p>
<p>Aníbal Otero Fernández</p>
<p>Xerente do Instituto Galego das Artes Escénicas</p>
<p>e Musicais</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

