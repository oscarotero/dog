---
date: '2002-01-24'
id: 1CAE
page: 957
number: 18
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Acordo do 11 de decembro de 2001, da Delegación Provincial de Lugo, de
  apercibimento previo á execución forzosa (expediente D.P. 7/1990).
range: Acordo
url: 'https://www.xunta.gal/dog/Publicados/2002/20020124/Anuncio1CAE_gl.html'
---
<p>Por resolución da Delegación Provincial da Consellería de Política Territorial, Obras Públicas e Vivenda da Xunta de Galicia do 4 de maio de 2001, e que lle foi notificada o día 1 de xuño do mencionado ano, ordenóuselle a vostede como promotor da vivenda 3º A do inmoble sito na rúa Irmáns Taboada, nº 1 (antes Xoán XXIII esquina a Conde de Guadalorce) de Chantada (Lugo), acollida ó expediente 27-1-0016/1987, como consecuencia do expediente sancionador D.P. 7/1990, a realización no prazo de 30 días das obras e reparacións necesarias para amaña-las seguintes deficiencias:</p>
<p>-Os azulexos do baño están mal asentados.</p>
<p>-Na cociña 3 plaquetas están mal asentadas.</p>
<p>-Na medianeira a tela asfáltica presenta ondulacións e descolgamentos.</p>
<p>-Na cuberta do inmoble aparecen varias lousas rotas.</p>
<p>-Hai fisuras nas paredes e teitos do salón, cuartos, cociña e corredor.</p>
<p>-Filtracións de auga no salón e no cuarto con deformación do parqué.</p>
<p>-No balcón as plaquetas están mal asentadas.</p>
<p>-Na parte superior do balcón sóltase a pintura por filtracións de auga.</p>
<p>-Fisuras no aplacado do granito da fachada. Tamén baixo a ventá no resto da fachada.</p>
<p>-Manchas de condensación no cuarto.</p>
<p>Así mesmo, foi sancionado polas deficiencias anteriormente sinaladas na resolución antes citada con multa de 300.000 pesetas.</p>
<p>Transcorrido o prazo inicialmente concedido sen ter realizadas as obras ordenadas e sen ter ingresada</p>
<p>a multa mencionada, de conformidade co disposto no artigo 95 da Lei de réxime xurídico das administracións públicas e do procedemento administrativo común do 26 de novembro de 1992, apercíbeselle de que, se nun novo prazo de 15 días non cumpre o ordenado, procederase á execución forzosa, por medio das multas coercitivas, que autoriza o artigo 13 da Lei 13/1996, do 30 de decembro, de infraccións en materia de vivenda.</p>
<p>Lugo, 11 de decembro de 2001.</p>
<p>Antonio Boné Pina</p>
<p>Delegado provincial de Lugo</p>

