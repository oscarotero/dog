---
date: '2002-08-05'
id: F396
page: 12
number: 149
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 5 de xullo de 2002, da Xefatura Provincial de Estradas da
  Coruña, pola que se sinala a data para o levantamento das actas previas á
  ocupación de bens afectados polas obras AC/01/11.1 acondicionamento da estrada
  AC-413, treito: Ordes-A Silva, nos termos municipais de Ordes, Cerceda e
  Tordoia.
range: Resolución
url: 'https://www.xunta.gal/dog/Publicados/2002/20020805/AnuncioF396_gl.html'
---
<p>O artigo 28 do vixente Estatuto de autonomía de Galicia establece no seu punto 2º a competencia</p>
<p>da Comunidade Autónoma galega no desenvolvemento lexislativo e a execución da lexislación do Estado en materia de expropiación forzosa.</p>
<p>Con data do 3 de setembro de 2001, o director xeral de Obras Públicas, por delegación do conselleiro de Política Territorial, Obras Públicas e Vivenda aprobou o correspondente proxecto de trazado.</p>
<p>Por Decreto 239/2001, do 20 de setembro, declaráse a utilidade pública das mencionadas obras e, así mesmo, urxente a ocupación dos bens afectados por estas para efectos do prevido no artigo 52 da vixente Lei de expropiación forzosa.</p>
<p>Na súa virtude e en cumprimento do disposto nos artigos 52 da vixente Lei de expropiación forzosa do 16 de decembro de 1954, 56 e seguintes do regulamento para a súa aplicación, esta xefatura, en uso das súas facultades que lle confire o artigo 98 da mencionada lei, resolveu convoca-los titulares de bens e dereitos afectados que figuran na relación exposta no taboleiro de anuncios dos concellos de Ordes, Cerceda e Tordoia, respectivamente, para que comparezan nos lugares, datas e horas que se citan de seguido, para proceder ó levantamento das actas previas á ocupación nas que se recollerán os datos necesarios para determina-los dereitos afectados, o valor destes e os prexuízos determinantes da rápida ocupación, sen prexuízo de se trasladaren ó lugar dos predios se o consideran necesario.</p>
<p>-Termo municipal de: Ordes.</p>
<p>Local: Escola Pública de Parada.</p>
<p>Día 20 de agosto de 2002: desde o predio nº 1001 ó predio nº 1110 de 9.30 ás 13.30 horas.</p>
<p>Día 21 de agosto de 2002: desde o predio nº 1111 ó predio nº 1185 de 9.30 ás 13.30 horas.</p>
<p>Día 22 de agosto de 2002: desde o predio nº 1186 ó predio nº 1258 de 9:30 ás 13:30 horas.</p>
<p>Día 23 de agosto de 2002: desde o predio nº 1259 ó predio nº 1333 de 9.30 ás 13.30 horas.</p>
<p>Día 26 de agosto de 2002: desde o predio nº 1334 ó predio nº 1405 de 9.30 ás 13.30 horas.</p>
<p>-Termo municipal de: Cerceda.</p>
<p>Local: Biblioteca Municipal da Silva.</p>
<p>Día 27 de agosto de 2002: desde o predio nº 1001 ó predio nº 1097 de 9.30 ás 13.30 horas.</p>
<p>Día 28 de agosto de 2002: desde o predio nº 1098 ó predio nº 1190 de 9.30 ás 13.30 horas.</p>
<p>Día 29 de agosto de 2002: desde o predio nº 1191 ó predio nº 1280 de 9.30 ás 13.30 horas.</p>
<p>-Termo municipal de Tordoia.</p>
<p>Local: Biblioteca Municipal da Silva.</p>
<p>Día 30 de agosto de 2002: desde o predio nº 1 ó predio nº 53 de 9.30 ás 13.30 horas.</p>
<p>Ó dito acto deberán acudi-los titulares afectados persoalmente ou ben representados pola persoa debidamente autorizada para actuar no seu nome, achegando os documentos acreditativos da súa titularidade, documento nacional de identidade e o último recibo da contribución, podendo facerse acompañar, pola súa conta, se o estiman oportuno dos seus peritos e notarios.</p>
<p>Así mesmo e no cumprimento do establecido no artigo 56 do regulamento da Lei de expropiación forzosa ábrese información pública durante un prazo de 15 días naturais, contados a partir do seguinte ó da publicación desta resolución e ata o momento do levantamento da acta previa á ocupación correspondente, co fin de que os interesados poidan formular por escrito, ante esta Xefatura Provincial de Estradas da Xunta de Galicia na Coruña, praza Luis Seoane s/n, 8ª planta, as alegacións que estimen pertinentes con obxecto de emendar posibles erros padecidos ó relaciona-los bens afectados pola ausente ocupación.</p>
<p>A Coruña, 5 de xullo de 2002.</p>
<p>José Luis Rodríguez Alonso</p>
<p>Enxeñeiro xefe</p>

