---
date: '2002-02-08'
id: '2952'
page: 1486
number: 29
agency: CONSELLERÍA DE SANIDADE
section: III. OUTRAS DISPOSICIÓNS
title: >-
  Orde do 17 de xaneiro de 2002 pola que se acorda a favor de diversos concellos
  a cesión da propiedade de bens mobles automóbiles, propiedade do Servicio
  Galego de Saúde.
range: Orde
url: 'https://www.xunta.gal/dog/Publicados/2002/20020208/Anuncio2952_gl.html'
---
<p>O Servicio Galego de Saúde de cara a mellora-la prestación da asistencia sanitaria na Comunidade Autónoma, concedeu permisos de utilización temporal a favor de distintos concellos, de varias ambulancias propiedade do mesmo. Algúns deses vehículos en virtude do tempo transcurrido non son útiles na actualidade para a realización de labores de ambulancia e de acordo co Decreto 42/1998, do 15 de xaneiro, polo que se regula o transporte sanitario rebasan o tempo máximo establecido para o seu destiño a fins sanitarios. Por todo isto, os concellos de Santa Comba, Pontecesures, Boqueixón, Vedra, Quintela de Leirado, Xinzo de Limia, O Páramo, Quiroga, Covelo, Baleira, A Gudiña, A Teixeira, Maceda, Dozón, Cariño, O Porriño, Mondoñedo, A Estrada, Muíños, Arteixo, A Veiga, Meis e Monterroso solicitan a cesión dos vehículos que utilizan para ser destinados a outros fins que redunden no interese xeral do municipio.</p>
<p>Con este fin o Servicio Galego de Saúde tramitou o expediente de cesión dos ditos vehículos de conformidade co disposto no artigo 35 bis da Lei 3/1985, do 12 de abril, do patrimonio da Comunidade Autónoma galega, e no artigo 96 bis do seu regulamento, aprobado polo Decreto 50/1989, do 9 de marzo, engadido polo Decreto 238/1998, do 24 de xullo (DOG nº 156, do 13 de agosto).</p>
<p>Por todo o exposto e en uso das facultades que me confire o artigo 38 da Lei 1/1983, do 22 de febreiro, reguladora da Xunta e do seu presidente reformada pola Lei 11/1988, do 20 de outubro</p>
<p>DISPOÑO:</p>
<p>Artigo 1º</p>
<p>Esta orde ten por obxecto acorda-la cesión de varios vehículos (determinados no anexo) a favor dos concellos Santa Comba, Pontecesures, Boqueixón, Vedra, Quintela de Leirado, Xinzo de Limia, O Páramo, Quiroga, Covelo, Baleira, A Gudiña, A Teixeira, Maceda, Dozón, Cariño, O Porriño, Mondoñedo, A Estrada, Muíños, Arteixo, A Veiga, Meis e Monterroso.</p>
<p>Artigo 2º</p>
<p>A cesión queda sometida ás seguintes cláusulas:</p>
<p>a) Os bens cedidos destinaranse a fins de utilidade pública ou interese social do concello tal e como esixe o artigo 35 bis da Lei 3/1985, do patrimonio</p>
<p>da Comunidade Autónoma, e o artigo 96 bis do Decreto 50/1989, do 9 de marzo, polo que se aproba o seu regulamento.</p>
<p>b) Coa cesión outorgaráselle o concello a propiedade do vehículo, e este comprométese a realizar ante a Xefatura Provincial de Tráfico os trámites precisos para o cambio da súa titularidade.</p>
<p>c) Os bens cedidos destinaranse a outros fins de utilidade pública ou interese social do concello, debendo este proceder a retirar do vehículo todo anagrama ou rotulación que puidera identificalo como vehículo sanitario, asi como a aboa-los gastos que puidera orixina-la transformación do antedito vehículo.</p>
<p>Artigo 3º</p>
<p>A cesión formalizarase mediante acta subscrita polo director xeral da División de Recursos Económicos do Servicio Galego de Saúde e polo organo competente dos distintos concellos, debendo constar nela o acordo de cesión e a aceptación do cesionario.</p>
<p>Disposicións derradeiras</p>
<p>Primeira.-O Servicio Galego de Saúde, a través de seu órgano competente, realizará os trámites necesarios para a efectividade de canto se dispón nesta orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 17 de xaneiro de 2002.</p>
<p>José María Hernández Cochón</p>
<p>Conselleiro de Sanidade</p>
<p>ANEXO</p>
<p>Relación de vehículos:</p>
<table><tbody><tr><td></td></tr>
<tr><td>Vehículo</td><td>Matrícula</td><td>Concello</td></tr>
<tr><td></td></tr>
</tbody></table>
<table><tbody><tr><td></td></tr>
<tr><td>Nissan Practic</td><td>C-8448-BC</td><td>Santa Comba</td></tr>
<tr><td>Nissan Practic</td><td>C-2087-BG</td><td>Pontecesures</td></tr>
<tr><td>Nissan Vanette</td><td>C-2089-BG</td><td>Boqueixón</td></tr>
<tr><td>Nissan Vanette</td><td>C-6142-BS</td><td>Vedra</td></tr>
<tr><td>Nissan Vanette</td><td>OR-2360-J</td><td>Quintela de Leirado</td></tr>
<tr><td>Renault Trafic</td><td>C-3648-AV</td><td>Xinzo de Limia</td></tr>
<tr><td>Nissan Vanette</td><td>LU-2417-L</td><td>O Páramo</td></tr>
<tr><td>Nissan Practic</td><td>C-8403-BC</td><td>Quiroga</td></tr>
<tr><td>Nissan Vanette</td><td>PO-4374-AC</td><td>Covelo</td></tr>
<tr><td>Nissan Vanette</td><td>LU-4997-K</td><td>Baleira</td></tr>
<tr><td>Nissan Vanette</td><td>OU-8490-J</td><td>Gudiña</td></tr>
<tr><td>Nissan Vanette</td><td>OU-2750-J</td><td>Teixeira</td></tr>
<tr><td>Renault Trafic</td><td>C-3463-AV</td><td>Maceda</td></tr>
<tr><td>Nissan Vanette</td><td>PO-3131-AD</td><td>Dozón</td></tr>
<tr><td>Renault Trafic</td><td>C-2556-AW</td><td>Cariño</td></tr>
<tr><td>Nissan Vanette</td><td>PO-1283-AD</td><td>O Porriño</td></tr>
<tr><td>Renault Trafic</td><td>C-3649-AV</td><td>Mondoñedo</td></tr>
<tr><td>Nissan Vanette</td><td>C-9506-BD</td><td>A Estrada</td></tr>
<tr><td>Nissan Vanette</td><td>C-2086-BG</td><td>A Estrada</td></tr>
<tr><td>Nissan Vanette</td><td>C-0701-BS</td><td>A Estrada</td></tr>
<tr><td>Nissan Vanette</td><td>C-6141-BS</td><td>Muíños</td></tr>
<tr><td>Nissan Vanette</td><td>C-6140-BS</td><td>Arteixo</td></tr>
<tr><td>Nissan Vanette</td><td>C-7362-AS</td><td>Arteixo</td></tr>
<tr><td>Nissan Vanette</td><td>C-9088-BG</td><td>A Veiga</td></tr>
<tr><td>Nissan Vanette</td><td>C-9505-BD</td><td>Meis</td></tr>
<tr><td>Renault Trafic</td><td>C-2558-AW</td><td>Monterroso</td></tr>
</tbody></table>

