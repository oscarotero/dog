---
date: '2002-02-08'
id: '2932'
page: 1483
number: 29
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: I. DISPOSICIÓNS XERAIS
title: >-
  Decreto 18/2002, do 1 de febreiro, polo que se establece a nova composición da
  Comisión Interdepartamental de Ciencia e Tecnoloxía de Galicia.
range: Decreto
url: 'https://www.xunta.gal/dog/Publicados/2002/20020208/Anuncio2932_gl.html'
---
<p>A Lei 12/1993, do 6 de agosto, de fomento de investigación e de desenvolvemento tecnolóxico de Galicia, crea no artigo 11.1º a Comisión Interdepartamental de Ciencia e Tecnoloxía de Galicia como órgano encargado da planificación, elaboración, coordinación e seguimento do Plan Galego de Investigación e Desenvolvemento Tecnolóxico de Galicia.</p>
<p>No punto 2º do artigo 11 establece que a Comisión Interdepartamental de Ciencia e Tecnoloxía de Galicia estará composta por un presidente, un vicepresidente e un número de vocais que se determinarán regulamentariamente.</p>
<p>O Decreto 137/1995, do 10 de maio, que establece a composición da Comisión Interdepartamental de Ciencia e Tecnoloxía de Galicia (Cicetga), modifícase no Decreto 483/1997, do 26 de decembro, como consecuencia da configuración dos departamentos que integran a Xunta de Galicia, establecida polos decretos 347/1997, do 9 de decembro, e 350/1997, do 10 de decembro.</p>
<p>O Decreto 306/2001, do 15 de decembro, establece a nova estructura orgánica da Xunta de Galicia. Como consecuencia desta nova configuración dos departamentos que integran a Xunta de Galicia, procede darlle cumprimento ó mandato legal e determina-la nova composición da Comisión Interdepartamental de Ciencia e Tecnoloxía de Galicia.</p>
<p>Por todo iso, por proposta do conselleiro da Presidencia, Relacións Institucionais e Administración Pública e logo de deliberación do Consello da Xunta de Galicia na súa reunión do día un de febreiro de dous mil dous,</p>
<p>DISPOÑO:</p>
<p>Artigo único.-A Comisión Interdepartamental de Ciencia e Tecnoloxía de Galicia estará composta polos seguintes membros:</p>
<p>1. Presidente: o presidente da Xunta de Galicia.</p>
<p>2. Vicepresidente 1º: o conselleiro da Presidencia, Relacións Institucionais e Administración Pública.</p>
<p>3. Vicepresidente 2º: o secretario xeral de Investigación e Desenvolvemento.</p>
<p>4. Vocais:</p>
<p>a) O director xeral de Organización e Sistemas Informáticos, en representación da Consellería da Presidencia, Relacións Institucionais e Administración Pública.</p>
<p>b) O director do Instituto Galego de Estatística, en representación da Consellería de Economía e Facenda.</p>
<p>c) O director do Instituto Galego da Vivenda e Solo, en representación da Consellería de Política Territorial, Obras Públicas e Vivenda.</p>
<p>d) O director xeral de Universidades, en representación da Consellería de Educación e Ordenación Universitaria.</p>
<p>e) O director xeral de Tecnoloxía e Desenvolvemento Sectorial, en representación da Consellería de Industria e Comercio.</p>
<p>f) O secretario xeral da Consellería de Política Agroalimentaria e Desenvolvemento Rural, en representación desta.</p>
<p>g) O director xeral de Comunicación Social e Audiovisual, en representación da Consellería de Cultura, Comunicación Social e Turismo.</p>
<p>h) O director xeral da División de Asistencia Sanitaria, en representación da Consellería de Sanidade.</p>
<p>i) A directora xeral de Innovación e Desenvolvemento Pesqueiro, en representación da Consellería de Pesca e Asuntos Marítimos.</p>
<p>j) O director xeral de Relacións Laborais, en representación da Consellería de Xustiza, Interior e Relacións Laborais.</p>
<p>k) O director xeral de Formación e Colocación, en representación da Consellería de Familia e Promoción do Emprego, Muller e Xuventude.</p>
<p>l) O director xeral do Centro de Desenvolvemento Sostible, en representación da Consellería de Medio Ambiente.</p>
<p>m) O secretario xeral da Consellería de Asuntos Sociais, en representación da Consellería de Asuntos Sociais.</p>
<p>n) O director xeral de Cooperación Exterior, en representación da Consellería de Emigración e Cooperación Exterior.</p>
<p>o) O secretario xeral para as Relacións coa Unión Europea e Acción Exterior.</p>
<p>5. Como secretario da comisión actuará o secretario do Plan Galego de Investigación e Desenvolvemento Tecnolóxico.</p>
<p>Disposición derrogatoria</p>
<p>Quedan derrogados os decretos 137/1995, do 10 de maio; 483/1197, do 26 de decembro; 24/1998, do 22 de xaneiro; 102/2000, do 27 de abril, e 62/2001, do 22 de marzo, e todas aquelas disposicións de igual ou inferior categoría que se opoñan ó disposto neste decreto.</p>
<p>Disposicións derradeiras</p>
<p>Primeira.-Facúltase o secretario xeral de Investigación e Desenvolvemento para dicta-las disposicións necesarias de desenvolvemento e execución deste decreto.</p>
<p>Segunda.-Este decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, un de febreiro de dous mil dous.</p>
<p>Manuel Fraga Iribarne</p>
<p>Presidente</p>
<p>Jaime Pita Varela</p>
<p>Conselleiro da Presidencia, Relacións Institucionais</p>
<p>e Administración Pública</p>
<p>CONSELLERÍA DE POLÍTICA TERRITORIAL, OBRAS PÚBLICAS</p>
<p>E VIVENDA</p>

