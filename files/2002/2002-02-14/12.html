---
date: '2002-02-14'
id: 2E0A
page: 1
number: 33
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: IV. OPOSICIÓNS E CONCURSOS
title: >-
  Resolución do 6 de febreiro de 2002, da Dirección Xeral da Función Pública,
  pola que se aproban e se fan públicas as relacións provisionais de admitidos
  ás probas selectivas para o ingreso no corpo superior de Administración da
  Xunta de Galicia (grupo A), escala superior de estatísticos.
range: Resolución
url: 'https://www.xunta.gal/dog/Publicados/2002/20020214/Anuncio2E0A_gl.html'
---
<p>De conformidade co establecido no artigo 12 do Regulamento de selección de persoal da Administración da Comunidade Autónoma de Galicia e na base I.4 das que rexen o proceso selectivo convocado pola orde da Consellería da Presidencia e Administración Pública do 12 de decembro de 2001, publicada no Diario Oficial de Galicia número 245, do 20 de decembro, esta dirección xeral</p>
<p>RESOLVE:</p>
<p>Aproba-las listas provisionais de admitidos ás probas selectivas para o ingreso no corpo superior de Administración da Xunta de Galicia (grupo A), escala superior de estatísticos.</p>
<p>A lista de aspirantes admitidos estará exposta nos taboleiros de anuncios da Consellería da Presidencia, Relacións Institucionais e Administración Pública e nos das súas delegacións provinciais, no da Delegación Territorial da Consellería de Pesca e Asuntos Marítimos en Vigo, e nas oficinas comarcais da Xunta de Galicia.</p>
<p>Para efectos de información, o teléfono de contacto é o 902 12 00 12 das 9 ás 19 horas de luns a venres e das 9 ás 14 horas os sábados.</p>
<p>Os aspirantes que non figuren na lista de admitidos disporán dun prazo de dez días, contados a partir do seguinte ó da publicación desta resolución, co obxecto de formularen reclamacións.</p>
<p>Santiago de Compostela, 6 de febreiro de 2002.</p>
<p>Joaquín López-Rúa Soler</p>
<p>Director xeral da Función Pública</p>

