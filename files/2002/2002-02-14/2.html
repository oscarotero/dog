---
date: '2002-02-14'
id: 2DDE
page: 1
number: 33
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: III. OUTRAS DISPOSICIÓNS
title: >-
  Orde do 4 de febreiro de 2002 pola que se declara de interese galego a
  Fundación Vigo en Deporte e se ordena a súa inscrición no Rexistro de
  Fundacións, sección da Consellería da Presidencia, Relacións Institucionais e
  Administración Pública.
range: Orde
url: 'https://www.xunta.gal/dog/Publicados/2002/20020214/Anuncio2DDE_gl.html'
---
<p>Con data do 18 de xaneiro de 2002 publicouse no Diario Oficial de Galicia a orde da Consellería da Presidencia, Relacións Institucionais e Administración Pública do 27 de decembro de 2001 pola que se clasifica como mixta a Fundación Vigo en Deporte, adscribíndoa á Consellería da Presidencia, Relacións Institucionais e Administración Pública, que terá que exercer plenamente o protectorado sobre ela.</p>
<p>A fundación foi constituída en escritura pública outorgada en Vigo, o día 19 de novembro de 2001, ante o notario Ramón Mucientes Silva, co número 443 do seu protocolo por Lois Pérez Castrillo que intervén por si, e en representación do Concello de Vigo; Manuel Fernández de Sousa Faro que intervén por si, e en nome e representación de Pescanova, S.A.; Julio Fernández Gayoso que intervén por si, e en nome e representación da Caixa de Aforros de Vigo, Ourense y Pontevedra; Javier Riera Nieves, que intervén por si, e en nome e representación da sociedade Peugeot Citroën Automóviles España, S.A.; e Santiago Domínguez Olveira, que intervén por si, no exercicio do seu cargo de concelleiro delegado de Deportes do Concello de Vigo.</p>
<p>Esta fundación, ó abeiro do establecido no artigo 6 dos seus estatutos, ten por obxecto o fomento e promoción do deporte a través do apoio, difusión e axuda ás entidades deportivas de alto nivel da cidade de Vigo e a consolidación dos grandes eventos deportivos que xera a cidade de Vigo, como medio de promoción e difusión da cultura deportiva, posibilitando un maior achegamento a tódolos cidadáns e do resto da sociedade en xeral.</p>
<p>Por todo iso, e en virtude das competencias que me confire o artigo 34.12º da Lei 1/1983, do 22 de febreiro, reguladora da Xunta de Galicia e do seu presidente, e segundo o establecido nos artigos 8 da Lei 7/1983, do 22 de xuño, de réxime das fundacións de interese galego, modificada pola Lei 11/1991, do 8 de novembro, e 32.3º do Decreto 248/1992, do 18 de xuño, polo que se aproba o réxime de organización e funcionamento do Protectorado das Fundacións de Interese Galego,</p>
<p>DISPOÑO:</p>
<p>Artigo único.</p>
<p>1. Declarar de interese galego a Fundación Vigo en Deporte ó cumpriren os seus estatutos as pres</p>
<p>cricións que para tal efecto sinala a vixente lexislación en materia de fundacións de interese galego.</p>
<p>2. Ordena-la inscrición da Fundación Vigo en Deporte no Rexistro de Fundacións de Interese Galego, sección da Consellería da Presidencia, Relacións Institucionais e Administración Pública, para os efectos constitutivos que sinala la Lei 7/1983, do 22 de xuño, de réxime das fundacións de interese galego, modificada pola Lei 11/1991, do 8 de novembro.</p>
<p>Disposición derradeira</p>
<p>A presente orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 4 de febreiro de 2002.</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>

