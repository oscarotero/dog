---
date: '2002-02-14'
id: 2DEE
page: 1
number: 33
agency: CONSELLERÍA DE POLÍTICA AGROALIMENTARIA E DESENVOLVEMENTO RURAL
section: III. OUTRAS DISPOSICIÓNS
title: >-
  Orde do 6 de febreiro de 2002 pola que se convocan, para o ano 2002, as axudas
  ós alumnos de centros escolares para o consumo de leite e determinados
  productos lácteos, de acordo coas bases reguladoras establecidas na Orde do 20
  de abril de 2001.
range: Orde
url: 'https://www.xunta.gal/dog/Publicados/2002/20020214/Anuncio2DEE_gl.html'
---
<p>A orde da Consellería de Agricultura, Gandería e Política Agroalimentaria, do 20 de abril de 2001</p>
<p>(DOG nº 86, do 4 de maio) regula o procedemento para a concesión das axudas ós alumnos de centros escolares para o consumo de leite e determinados productos lácteos, conforme o previsto nos regulamentos (CE) 1255/1999, do Consello, e 2707/2000, da Comisión, e de acordo coas funcións que lle corresponden o Instituto Lácteo e Gandeiro de Galicia (Ilgga) para a execución da política da consellería en relación coas accións derivadas da aplicación da política agrícola común (PAC) e para o funcionamento das distintas organizacións comúns de mercados.</p>
<p>A devandita orde cumpre os extremos previstos, para as bases reguladoras aplicables á concesión de axudas e subvencións, no artigo 78.6º do Decreto lexislativo 1/1999, do 7 de outubro, polo que se aproba o texto refundido da Lei de réxime financeiro e orzamentario de Galicia, conforme a redacción dada pola Lei 8/1999, do 30 de decembro, de medidas fiscais e orzamentarias e de función pública e actuación administrativa, polo que previstas as bases reguladoras das axudas ós alumnos de centros escolares para o consumo de leite e determinados productos lácteos, con vixencia indefinida, na Orde do 20 de abril de 2001, cómpre establece-la convocatoria das devanditas restitucións para o ano 2002, mediante a presente orde que, á súa vez, cumpre os requisitos esixidos no artigo 8.3º do Decreto 287/2000, do 21 de novembro, polo que se desenvolve o réxime de axudas e subvencións públicas da Comunidade Autónoma de Galicia.</p>
<p>Polo tanto, de acordo co disposto no artigo 30.I.3 do Estatuto de autonomía de Galicia, e no uso das facultades que me confire a Lei 1/1983, do 22 de febreiro, reguladora da Xunta e do seu presidente, modificada pola Lei 11/1988, e no Decreto 25/1998, do 22 de xaneiro,</p>
<p>DISPOÑO:</p>
<p>Artigo 1º.-Obxecto.</p>
<p>A presente orde ten por obxecto establece-la convocatoria, para o ano 2002, das axudas ós alumnos de centros escolares para o consumo de leite e determinados productos lácteos, de acordo coas bases reguladoras previstas na Orde do 20 de abril de 2001, publicadas no Diario Oficial de Galicia nº 86, do 4 de maio de 2001.</p>
<p>Artigo 2º.-Condicións e finalidade.</p>
<p>1. Para poder acceder ás axudas ós alumnos de centros escolares para o consumo de leite e determinados productos lácteos, deberanse cumpri-los requisitos establecidos nos artigos 2 e 3 da Orde do 20 de abril de 2001.</p>
<p>2. As ditas axudas ós alumnos de centros escolares para o consumo de leite e determinados productos</p>
<p>lácteos, xunto coas demais medidas previstas na organización común de mercados no sector do leite e dos productos lácteos, teñen por finalidade acada-los obxectivos da política agrícola común, establecidos no artigo 33 (versión consolidada) do tratado constitutivo da Comunidade Europea.</p>
<p>Artigo 3º.-Solicitude de pagamento da axuda.</p>
<p>As solicitudes de pagamento da axuda, debidamente asinadas, presentaraas o provedor autorizado no prazo e forma establecidos no artigo 8 da Orde do 20 de abril de 2001, e formularanse de acordo cos modelos dos anexos VI e VII da dita orde.</p>
<p>Artigo 4º.-Financiamento.</p>
<p>Para facer fronte ás obrigas derivadas da presente convocatoria, existe crédito adecuado e de abondo na aplicación orzamentaria 09.60.614A.779.0, por importe de 303.000 euros, do orzamento prorrogado de gastos do Ilgga para 2002.</p>
<p>Disposicións adicionais</p>
<p>Primera.-O anexo VI da orde da Consellería de Agricultura, Gandería e Política Agroalimentaria do 20 de abril de 2001(DOG nº 86, do 4 de maio), pola que se establecen as bases reguladoras para a concesión das axudas ós alumnos de centros escolares para o consumo de leite e determinados productos lácteos, así como a súa convocatoria para o ano 2001, substitúese polo que figura como anexo na presente orde.</p>
<p>Segunda.-O solicitante poderá acudir individualmente á Axencia Estatal da Administración Tributaria (AEAT) e á Consellería de Economía e Facenda para solicita-la expedición dos certificados acreditativos de atoparse ó corrente das súas obrigas tributarias e de non ter pendente de pagamento ningunha débeda, por ningún concepto, coa Administración pública da Comunidade Autónoma de Galicia, ou, se é o caso, cubrir, debidamente asinada, a autorización que figura no devandito anexo VI, para os efectos de que o Ilgga a poida solicitar por vía informática.</p>
<p>Disposicións derradeiras</p>
<p>Primeira.-Facúltase o director do Ilgga para dicta-las instruccións precisas para o desenvolvemento e execución desta orde.</p>
<p>Segunda.-A presente disposición entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 6 de febreiro de 2002.</p>
<p>Juan Miguel Diz Guedes</p>
<p>Conselleiro de Política Agroalimentaria</p>
<p>e Desenvolvemento Rural</p>

