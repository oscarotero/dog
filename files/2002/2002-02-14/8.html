---
date: '2002-02-14'
id: 2DF6
page: 1
number: 33
agency: CONSELLERÍA DE PESCA E ASUNTOS MARÍTIMOS
section: III. OUTRAS DISPOSICIÓNS
title: >-
  Orde do 1 de febreiro de 2002 pola que se establece un plan de recuperación da
  sardiña ibero-atlántica no ano 2002 e se regula a concesión de indemnizacións
  ós pescadores e propietarios de buques afectados.
range: Orde
url: 'https://www.xunta.gal/dog/Publicados/2002/20020214/Anuncio2DF6_gl.html'
---
<p>A crise biolóxica en que se atopa a sardiña do stock ibero-atlántico e que nos últimos anos vén sendo diagnosticada de maneira insistente e rotunda</p>
<p>nos informes científicos do Comité Asesor para a Xestión de Pesqueiras (ACFM) do Consello Internacional para a Explotación do Mar (CIEM), do Comité Científico e Económico da Pesca da Comisión da Unión Europea, e en diferentes informes elaborados por técnicos do Instituto Español de Oceanografía (IEO), afecta de maneira moi especial a flota cantábrica e, en particular, a flota con base nos portos galegos.</p>
<p>As recomendacións destes organismos propoñen medidas drásticas a curto prazo para a recuperación</p>
<p>da poboación de sardiña. Sen embargo e dado que o obxectivo proposto é de difícil aplicación por razóns socioeconómicas, tamén se recolle nas recomendacións a alternativa de implementar un plan de recuperación a máis longo prazo.</p>
<p>Na situación actual, a daquela Consellería de Pesca, Marisqueo e Acuicultura da Xunta de Galicia considerou necesario establecer, como medida de choque, unha parada temporal por razóns biolóxicas durante o mes de marzo de 1999 (era a primavera, segundo os informes científicos existentes, o período máis indicado para realiza-la paralización, para a maior protección do stock desovante, datos corroborados pola última paralización temporal realizada en anos pasados). Xa dentro do vixente Programa Operativo IFOP 2000-2006 estableceuse unha parada no mes de marzo do ano 2000 e outra de corenta e cinco días en febreiro e marzo de 2001, con resultados satisfactorios pero insuficientes. Estas medidas, xunto con outras de reducción do esforzo pesqueiro postas en marcha, como a reducción dun día de actividade semanal da flota que se dedica á pesca deste recurso, debía contribuír á súa recuperación, ó tempo que fixese viable a operatividade da flota galega de cerco.</p>
<p>A situación do stock parece dar síntomas de recuperación, como queda dito, pero fai necesario que se continúe coas medidas técnicas postas en marcha. Coa publicación da Orde do 8 de febreiro de 2000 estableceuse unha veda de sardiña (Sardina pilchardus) en augas da Comunidade Autónoma de Galicia como medida adicional. Esta veda, que cubriu 46 días no ano 2000 e 76 días en cada un dos anos 2001 e 2002, e que non implica custo económico por si mesma, aplícase tamén, con base na normativa correspondente, a tódalas augas adxacentes baixo xurisdicción española na zona CIEM, VIII c e XI a. Así mesmo, redúcense nun 50% as posibilidades de pesca de sardiña con tamaño de 11 a 15 centímetros, o que redundará nunha mellora do stock a curto prazo.</p>
<p>O Regulamento (CE) nº 2792/1999, do Consello, do 17 de decembro de 1999 polo que se definen as modalidades e condicións das intervencións coa finalidade estructural no sector da pesca, establece no seu artigo 16, punto 1º, c), a posibilidade de conceder indemnizacións ós pescadores e propietarios de buques como consecuencia da paralización temporal das actividades.</p>
<p>O Real decreto 3448/2000, do 22 de decembro, polo que se establece a normativa básica das axudas estructurais no sector pesqueiro, regula nos seus artigos 33.1º c) e 34, respectivamente, as axudas de paralización temporal en caso dun plan de recuperación dun recurso ameazado de extinción e a competencia da comunidade autónoma correspondente para a resolución destes expedientes.</p>
<p>Polas razóns expostas, ó abeiro do disposto nos artigos 5 e 12 da Lei 6/1993, do 11 de maio, de</p>
<p>pesca de Galicia, sobre ámbito competencial e a necesidade de tomar medidas orientadas á recuperación dos recursos, esta consellería</p>
<p>DISPÓN:</p>
<p>Artigo 1º.-Obxecto desta orde.</p>
<p>Por medio desta orde establécese o plan de recuperación da sardiña ibero-atlántica no ano 2002 en augas de competencia da Comunidade Autónoma de Galicia, e regúlase a concesión de indemnizacións ós tripulantes e propietarios de buques de cerco con porto base en Galicia afectados polo plan.</p>
<p>I Plan de recuperación da sardiña ibero-atlántica</p>
<p>Artigo 2º.-Finalidade.</p>
<p>O plan ten por obxecto contribuír á recuperación da sardiña ibero-atlántica mediante unha paralización temporal da actividade extractiva deste recurso coa modalidade de pesca de cerco.</p>
<p>Artigo 3º.-Contido e ámbito de aplicación.</p>
<p>Queda prohibida a modalidade de pesca de cerco nas augas de competencia da Comunidade Autónoma de Galicia desde o 15 de febreiro ó 31 de marzo, ambos inclusive, do ano 2002.</p>
<p>Artigo 4º.-Incumprimento.</p>
<p>O incumprimento das obrigas contidas no artigo anterior dará lugar a responsabilidade e será sancionado de conformidade coa Lei 6/1991, do 15 de maio, de infraccións en materia de protección dos recursos marítimo-pesqueiros.</p>
<p>II</p>
<p>Indemnizacións ós tripulantes e propietarios</p>
<p>de buques de cerco</p>
<p>Artigo 5º.-Obxecto.</p>
<p>As indemnizacións teñen por obxecto compensar economicamente os tripulantes debidamente enrolados en buques de cerco e os seus propietarios en canto se vexan directamente afectados como consecuencia da paralización temporal da súa actividade.</p>
<p>Artigo 6º.-Crédito orzamentario.</p>
<p>As indemnizacións concederanse con cargo á aplicación orzamentaria 12.03.614B.772.0 -paralización temporal das actividades e outras compensacións financeiras-, cun importe de 1.000.000 de euros, e sen prexuízo da modificación orzamentaria que poida ser precisa.</p>
<p>As medidas financiaranse con cargo ós fondos do IFOP e do Estado membro.</p>
<p>Artigo 7º.-Beneficiarios.</p>
<p>Poderán ser beneficiarios destas indemnizacións os tripulantes de buques de cerco que acrediten que</p>
<p>estiveron debidamente enrolados nestes polo menos nun período de seis meses nos doce anteriores á paralización, ós que lles afecte directamente a parada e non perciban prestacións por desemprego durante o tempo que dure esta.</p>
<p>Tamén o poderán ser os propietarios dos barcos de cerco que foran despachados nun mínimo de seis meses nos doce anteriores á paralización, e que lles afecte directamente a parada.</p>
<p>Caso de substitución dun buque por outro novo, tomaranse en consideración os despachos de ámbalas dúas unidades.</p>
<p>Para os exclusivos efectos de consideración de beneficiarios destas axudas, teranse como enrolados os tripulantes e despachados os barcos o tempo de parada temporal do ano 2001.</p>
<p>Artigo 8º.-Obrigas dos beneficiarios.</p>
<p>Os beneficiarios deberán reintegrar total ou parcialmente as prestacións económicas percibidas no caso de incumprimento das condicións establecidas para a súa concesión.</p>
<p>Coa solicitude e coa petición de pagamento da axuda deberán presentar declaración relativa a tódalas subvencións concedidas ou solicitadas para os mesmos feitos.</p>
<p>Deberán facilitar toda a información que lles sexa requirida en relación a aquelas e á súa contabilización e someterse ás actuacións de comprobación que deba efectua-la entidade concedente así como os órganos de fiscalización e control da Comunidade Autónoma, o Estado e a Unión Europea.</p>
<p>Artigo 9º.-Indemnizacións.</p>
<p>O importe das indemnizacións estará condicionado, en todo caso, á existencia de dispoñibilidades orzamentarias.</p>
<p>A contía máxima que se percibirá por día efectivo de inactividade do tripulante ou paralización efectiva do buque é a indicada no anexo I desta orde tanto para os tripulantes, xa sexan técnicos ou mariñeiros, como para os propietarios dos buques.</p>
<p>Estes últimos poderán percibir, sen superar en ningún caso os límites máximos establecidos no citado anexo, unha compensación se se manteñen ó día das cotas da Seguridade Social de tódolos seus tripulantes.</p>
<p>Artigo 10º.-Solicitudes, documentación e prazo de presentación.</p>
<p>Os tripulantes e propietarios de buques que pretendan acollerse a estas compensacións económicas deberán presentar nas delegacións territoriais ou comarcais da consellería, ou en cualquera das oficinas previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, e dentro do prazo de vinte días hábiles desde</p>
<p>o inicio efectivo da parada, as solicitudes e documentación, por triplicado exemplar, que a continuación se indica e que, polo que respecta ós tripulantes, é a correspondente tanto para a concesión como para o pagamento.</p>
<p>* Tripulantes:</p>
<p>a) Solicitude normalizada do anexo II.</p>
<p>b) Fotocopia cotexada do DNI.</p>
<p>c) Copia cotexada da cartilla de navegación, das follas correspondentes ós doce meses anteriores á paralización.</p>
<p>d) Declaración de axudas do anexo IV desta orde.</p>
<p>e) Certificación bancaria da conta da que sexa titular o beneficiario, para os efectos de pagamento, e na que se faga consta-lo código da entidade e da sucursal e o número de conta.</p>
<p>* Propietarios de buques:</p>
<p>A. Con carácter xeral:</p>
<p>a) Solicitude normalizada do anexo III.</p>
<p>b) Fotocopia cotexada do DNI.</p>
<p>c) Certificación do Rexistro Mercantil acreditativa da propiedade do buque.</p>
<p>d) Copia cotexada do rol de despachos do buque dos doce meses inmediatamente anteriores á paralización, ou certificación da capitanía marítima correspondente acreditativa dos despachos efectuados no dito período.</p>
<p>e) Declaración xurada na que manifiesten se manteñen ou non ó día das cotas da Seguridade Social a tódolos seus tripulantes durante a parada temporal, e en caso afirmativo, o importe total destas.</p>
<p>f) Declaración de axudas do anexo IV desta orde, relativa ó momento da solicitude.</p>
<p>g) Certificación bancaria da conta da que sexa titular o beneficiario, para os efectos de pagamento, e na que se faga consta-lo código da entidade e da sucursal e o número de conta.</p>
<p>B. Se o barco pertence a unha persoa xurídica:</p>
<p>1. Substituirase o documento indicado na alínea A.b) anterior pola tarxeta de identificación fiscal de persoas xurídicas.</p>
<p>2. Certificación rexistral da sociedade na que se indicará quen é o representante legal da entidade.</p>
<p>C. Se o buque pertence a unha pluralidade de persoas:</p>
<p>1. A solicitude normalizada conterá a designación dun representante e será subscrita por tódolos propietarios.</p>
<p>2. O documento indicado na alínea A deste artigo, punto b) achegarase de cada un dos propietarios da embarcación.</p>
<p>3. Da conta bancaria deberán ser titulares todos eles.</p>
<p>D. Para o pagamento das indemnizacións:</p>
<p>Os propietarios de buques, para o pagamento destas indemnizacións deberán presentar, tan pronto dispoñan de todos eles, os seguintes documentos:</p>
<p>1. Certificación da capitanía marítima correspondente acreditativa do depósito do rol de despachos do barco durante o período de paralización.</p>
<p>2. Copia cotexada dos documentos TC-1 e TC-2 do barco do período de parada temporal, se é o caso.</p>
<p>3. Declaración de axudas do anexo IV desta orde, relativa ó momento da petición de pagamento.</p>
<p>4. Certificacións acreditativas de que o propietario ou propietarios do barco están ó corrente das súas obrigas tributarias estatais e autonómicas e da Seguridade Social e que non teñen pendente de pagamento ningunha outra débeda, por ningún concepto, coa Administración pública da Comunidade Autónoma.</p>
<p>Artigo 11º.-Órganos de xestión e resolución.</p>
<p>A xestión destas compensacións económicas será realizada polos servicios periféricos da consellería baixo a supervisión da Dirección Xeral de Estructuras e Mercados da Pesca.</p>
<p>A resolución corresponde ó conselleiro de Pesca e Asuntos Marítimos, que a delega nos delegados territoriales da consellería, que tamén proporán o pagamento, de se-lo caso, despois da correspondente modificación orzamentaria de transferencia de fondos ós órganos provinciais.</p>
<p>Artigo 12º.-Prazo de resolución.</p>
<p>O prazo para dictarse a correspondente resolución será como máximo de tres meses, contados a partir da data de comezo do prazo de presentación de solicitudes, para os tripulantes e de cinco para os propietarios dos barcos.</p>
<p>O vencemento do prazo máximo indicado sen que se notificase a resolución posibilitará que os interesados poidan entender desestimada a súa pretensión por silencio administrativo.</p>
<p>A concesión destas indemnizacións queda condicionada á autorización expresa ou por silencio positivo da Comisión Europea do réxime de axudas establecido nesta orde.</p>
<p>Artigo 13º.-Notificación da resolución.</p>
<p>As resolucións dos expedientes correspondentes ós tripulantes publicaranse nos taboleiros de anuncios das delegacións territoriais e comarcais da consellería, despois do anuncio no Diario Oficial de Galicia da súa exposición ó público, e sen prexuízo</p>
<p>dunha maior difusión a través das asociacións do sector.</p>
<p>Artigo 14º.-Modificabilidade da resolución.</p>
<p>Toda alteración das condicións tidas en conta para a concesión destas indemnizacións, e en todo caso a obtención doutras prestacións ou axudas pola mesma causa -que son incompatibles-, dará lugar á modificación da resolución de concesión.</p>
<p>Artigo 15º.-Recursos.</p>
<p>Contra a resolución que se dicte, que pon fin á vía administrativa, cabe interpoñer, con carácter potestativo, recurso de resposición ante o conselleiro de Pesca e Asuntos Marítimos no prazo dun mes ou recurso contencioso-administrativo ante o órgano xurisdiccional competente no prazo de dous meses, contados, en ámbolos dous casos, a partir do día seguinte ó da notificación, ou se é o caso publicación, da resolución.</p>
<p>Disposición derrogatoria</p>
<p>Quedan derrogadas tódalas normas de igual ou inferior rango que se opoñan ó estipulado nesta disposición.</p>
<p>Disposicións derradeiras</p>
<p>Primeira.-Facúltase o director xeral de Recursos Mariños para o desenvolvemento da parte I desta orde, e o director xeral de Estructuras e Mercados da Pesca para o da parte II.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 1 de febreiro de 2002.</p>
<p>Enrique César López Veiga</p>
<p>Conselleiro de Pesca e Asuntos Marítimos</p>
<p>ANEXO I</p>
<p>Tripulantes</p>
<table><tbody><tr><td></td></tr>
<tr><td>Categoría profesional</td><td>Contía máxima da prima
por día de inactividade</td></tr>
<tr><td></td></tr>
</tbody></table>
<table><tbody><tr><td>Técnicos</td><td>25,78 euros/día ( 4.288 ptas./día)</td></tr>
<tr><td></td></tr>
<tr><td>Mariñeiros</td><td>18,39 euros/día (3.059 ptas./día)</td></tr>
<tr><td></td></tr></tbody></table>
<p>Propietarios</p>
<table><tbody><tr><td></td></tr>
<tr><td>Arqueo do buque en TRB</td><td>Contía máxima da prima en euros/día de paralización efectiva (límite máximo por días de inmobilización)</td></tr>
<tr><td></td></tr>
</tbody></table>
<table><tbody><tr><td>Ata 25 TRB</td><td>30 euros (3.494 ptas.)+4,75 euros (790 ptas.) por TRB</td></tr>
<tr><td></td></tr>
<tr><td>Máis de 25 e ata 50 TRB</td><td>26,25 euros (4.368 ptas.)+4,51 euros (751 ptas.) por TRB</td></tr>
<tr><td></td></tr>
<tr><td>Máis de 50 e ata 70 TRB</td><td>68,25 euros (11.356 ptas.)+3,67 euros (611 ptas.) por TRB</td></tr>
<tr><td></td></tr>
<tr><td>Máis de 70 TRB</td><td>92,40 euros (15.374 ptas.)+3,27 euros (545 ptas.) por TRB</td></tr>
<tr><td></td></tr></tbody></table>

