---
date: '2002-02-14'
id: 2EAE
page: 1
number: 33
agency: CONCELLO DE CHANTADA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2002/20020214/Anuncio2EAE_gl.html'
---
<p>O Pleno do Concello de Chantada, en sesións do día 27 de novembro de 2001 e do 7 de xaneiro de 2002, acordou probar inicialmente o Plan Xeral de Ordenación Municipal, dispoñendo someter a información pública a documentación integrante do dito PXOM polo prazo de dous meses contados desde o día seguinte a publicación deste anuncio no Diario Oficial de Galicia.</p>
<p>Durante o dito prazo calquera entidade ou persoa interesada poderá coñecer e examina-la documentación integrante do PXOM no salón de sesións da casa do concello e presenta-los escritos de alegacións que consideren convenientes.</p>
<p>Conforme o acordo de aprobación inicial quedan suspendidas as licencias de parcelación de terreos, edificación, demolición e actividades en todos aqueles supostos en que as determinacións do plan revisado sexan contrarias ás do plan vixente, ou sexa:</p>
<p>Zona A: no núcleo urbano de Chantada, en todo o solo urbano non consolidado, onde se atopan delimitados os polígonos comprendidos entre o P-1.1 ata o P-24.1, ambos incluídos.</p>
<p>Zona B: no solo rústico; en todo o solo rústico que sexa obxecto de protección especial.</p>
<p>Igualmente, acordouse interrompe-lo procedemento de concesión de licencias solicitadas con anterioridade á aprobación inicial, cando o seu contido sexa contrario ás previsións da nova ordenación.</p>
<p>Chantada, 9 de xaneiro de 2002.</p>
<p>Manuel Lorenzo Varela Rodríguez</p>
<p>Alcalde</p>

