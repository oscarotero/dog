---
date: '2002-11-26'
id: 1998A
page: 16
number: 228
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 31 de outubro de 2002, da Delegación Provincial de Pontevedra,
  pola que se dispón o rexistro, o depósito e a publicación, no Diario Oficial
  de Galicia, da revisión salarial do convenio colectivo para o sector de
  industrias e comercio vitivinícolas.
range: Resolución
url: 'https://www.xunta.gal/dog/Publicados/2002/20021126/Anuncio1998A_gl.html'
---
<p>Vista a acta da revisión salarial do convenio colectivo para o sector de industrias e comercio vitivinícolas, con nº de código 3600815, que tivo entrada</p>
<p>nesta delegación provincial o día 28-10-2002, subscrita en representación da parte económica pola Asociación de Empresarios de Viños e Licores, e da parte social, polas centrais sindicais CIG e UGT, en data 18-10-2002. De conformidade co disposto no artigo 9 do convenio colectivo e no artigo 90.2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo, e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, existente nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 31 de outubro de 2002.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio colectivo provincial para as industrias</p>
<p>e comercio vitivinícolas de Pontevedra</p>
<p>En Vigo, ás 19 horas, reúnense nos locais da Confederación Intersindical Galega as persoas abaixo sinaladas:</p>
<p>-Representación social:</p>
<p>Luciano Villar González, CIG.</p>
<p>Ignacio Couñago Lara, UGT.</p>
<p>-Representación económica:</p>
<p>Carlos Villanueva.</p>
<p>Ámbalas dúas partes reúnense para aplica-la revisión salarial que figura no artigo 9 do convenio que foi asinado o pasado 5 de decembro de 2001.</p>
<p>Unha vez constatada a evolución do IPC interanual desde a entrada en vigor do convenio (1 de abril de 2001 ó 31 de marzo de 2002), acórdase aumenta-las táboas e demais conceptos económicos en 0,6%, como se detallan a continuación:</p>
<p>Artigo 13º.-Axudas de custo.</p>
<p>Media axuda de custo: 15 A.</p>
<p>Axuda de custo completa: 26 A.</p>
<p>Artigo 14º.-Complemento de incapacidade.</p>
<p>53 A.</p>
<p>Artigo 15º.-Festividade da patrona.</p>
<p>84 A.</p>
<p>Artigo 16º.-Complemento de locomoción.</p>
<p>6 A.</p>
<p>Artigo 20º.-Seguro de accidentes.</p>
<p>En caso de morte: 14.355 A.</p>
<p>En caso de incapacidade total: 25.008 A.</p>
<p>Artigo 21º.-Xubilacións.</p>
<p>1.043 A.</p>
<p>Vigo, 18 de outubro de 2002.</p>
<p>Revisión táboa salarial</p>
<p>Atrasos ano 2001-2002 revisión 0,6%</p>
<table><tbody><tr><td></td></tr>
<tr><td>Categorías</td><td>Revisado ptas.</td><td>Revisado euros</td></tr>
<tr><td></td></tr>
</tbody></table>
<table><tbody><tr><td>Grupo A. Técnicos/as titulados:</td></tr>
<tr><td>a) Con título superior</td><td>104.964</td><td>630,85</td></tr>
<tr><td>b) Con título inferior</td><td>100.650</td><td>604,92</td></tr>
<tr><td>c) Practicante</td><td>92.564</td><td>556,32</td></tr>
<tr><td>Técnicos/as non titulados:</td></tr>
<tr><td>a) Encargado/a xeral de bodega ou fábrica</td><td>96.498</td><td>579,96</td></tr>
<tr><td>b) Encargado/a de laboratorio</td><td>92.564</td><td>556,32</td></tr>
<tr><td>c) Axudante de laboratorio</td><td>88.793</td><td>533,65</td></tr>
<tr><td>d) Auxiliar</td><td>88.793</td><td>533,65</td></tr>
<tr><td>Grupo B. Administrativos/as:</td></tr>
<tr><td>a) Xefe/a de primeira</td><td>100.650</td><td>604,92</td></tr>
<tr><td>b) Xefe/a de segunda</td><td>96.503</td><td>579,99</td></tr>
<tr><td>c) Oficial de primeira</td><td>92.564</td><td>556,32</td></tr>
<tr><td>d) Oficial de segunda</td><td>88.793</td><td>533,65</td></tr>
<tr><td>e) Auxiliar</td><td>87.269</td><td>524,50</td></tr>
<tr><td>f) Aprendiz de 1º ano</td><td>77.217</td><td>464,08</td></tr>
<tr><td>g) Aprendiz de 2º ano</td><td>79.361</td><td>476,97</td></tr>
<tr><td>Grupo C:</td></tr>
<tr><td>a) Cobrador/a</td><td>87.269</td><td>524,50</td></tr>
<tr><td>b) Almaceneiro/a</td><td>87.269</td><td>524,50</td></tr>
<tr><td>c) Pesador/a ou basculeiro/a</td><td>87.269</td><td>524,50</td></tr>
<tr><td>d) Garda xurado</td><td>87.269</td><td>524,50</td></tr>
<tr><td>e) Vixilante ou sereno</td><td>87.269</td><td>524,50</td></tr>
<tr><td>f) Porteiro/a</td><td>87.269</td><td>524,50</td></tr>
<tr><td>g) Ordenanza</td><td>87.269</td><td>524,50</td></tr>
<tr><td>h) Telefonista</td><td>87.269</td><td>524,50</td></tr>
<tr><td>i) Mozo ou recadeiro/a</td><td>87.269</td><td>524,50</td></tr>
<tr><td>k) Persoal de limpeza</td><td>87.269</td><td>524,50</td></tr>
<tr><td>Grupo D. Obreiros/as:</td></tr>
<tr><td>a) Profesionais de oficio:</td></tr>
<tr><td>-Capataz de bodega ou fábrica</td><td>96.509</td><td>580,03</td></tr>
<tr><td>-Encargado/a de sección</td><td>96.509</td><td>580,03</td></tr>
</tbody></table>
<table><tbody><tr><td></td></tr>
<tr><td>Categorías</td><td>Revisado ptas.</td><td>Revisado euros</td></tr>
<tr><td></td></tr>
</tbody></table>
<table><tbody><tr><td>-Oficial de primeira</td><td>92.564</td><td>556,32</td></tr>
<tr><td>-Oficial de segunda</td><td>88.793</td><td>533,65</td></tr>
<tr><td>-Encargado/a de cuadrilla</td><td>88.793</td><td>533,65</td></tr>
<tr><td>b) Peóns especializados:</td></tr>
<tr><td>-Categoría xeral</td><td>87.267</td><td>524,49</td></tr>
<tr><td>-Embotelladora e etiquetadora</td><td>87.267</td><td>524,49</td></tr>
<tr><td>c) Peóns:</td><td>87.267</td><td>524,49</td></tr>
</tbody></table>

