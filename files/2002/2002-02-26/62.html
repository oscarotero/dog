---
date: '2002-02-26'
id: '3822'
page: 2
number: 41
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 29 de xaneiro de 2002, da Área Provincial da Coruña, pola que, unha
  vez intentada a notificación á que se refire o artigo 59 da Lei 30/1992, do 26
  de novembro, se notifican resolucións de contratos emitidas por falta de
  pagamento e lanzamentos das vivendas ós debedores que se relacionan
  (expediente C-82/010, conta 222).
range: Cédula
url: 'https://www.xunta.gal/dog/Publicados/2002/20020226/Anuncio3822_gl.html'
---
<p>En cumprimento do disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, e ó amparo do artigo 30.1º do texto refundido de VPO, R.D. 2960/1976, do 12 de novembro, e do artigo 138.1º do Regulamento de VPO, Decreto 2114/1968, do 24 de xullo, notifícaselles ós interesados (cos datos e último domicilio coñecido, identificado por nº de expediente e conta) que a continuación se relacionan, as resolucións dos contratos por falta de pagamento, con recibos pendentes que ascenden ás cantidades que se sinalan, indicándolles que, concedida a preceptiva autorización xudicial de entrada no domicilio, procederase ó lanzamento da vivenda por funcionario nomeado para o efecto e con auxilio das Forzas de Seguridade do Estado, autonómicas ou locais.</p>
<p>Advírteselles ós interesados que, conforme o establecido no Regulamento de VPO, poderán evita-lo lanzamento aboando o total da débeda, con recarga do 10%, así como as cotas da comunidade que tiveran pendentes, no prazo de quince días contados a partir do día seguinte á publicación desta resolución.</p>
<p>A resolución firme do contrato levará consigo a prohibición para contratar coa Administración nos termos previstos no R.D. lexislativo 2/2000, do 16 de xullo, polo que se aproba o texto refundido da Lei de contratos das administracións públicas.</p>
<p>Contra esta resolución, que non esgota a vía administrativa, poderá interpoñerse perante o conselleiro da CPTOPV recurso de alzada no prazo dun mes contado desde o día seguinte ó da súa recepción.</p>
<p>E para que así conste, expido, asino e selo esta cédula na Coruña o 29 de xaneiro de 2002.</p>
<p>Mª Teresa Morán Calero</p>
<p>Xefa da Área Provincial da Coruña</p>
<p>ANEXO</p>
<p>Isabel Rubio Álvarez e herdeiros.</p>
<p>Expediente: C-82/010 (desafiuzamento F.P. 81/01).</p>
<p>Conta: 222.</p>
<p>Mestre López Dafonte, bloque 23, P-M, 1º D, Esteiro-As Telleiras (Ferrol).</p>
<p>Importe débeda: 1.518.090 pesetas (9.123,90 euros).</p>

