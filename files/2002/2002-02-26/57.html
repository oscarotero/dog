---
date: '2002-02-26'
id: 380E
page: 2
number: 41
agency: CONSELLERÍA DE MEDIO AMBIENTE
section: VI. ANUNCIOS
title: >-
  Cédula do 13 de febreiro de 2002, da Secretaría Xeral da Consellería de Medio
  Ambiente, pola que se lle notifica a Juan Carlos Costoya González a incoación
  de expediente disciplinario e a concesión dun prazo para prestar declaración.
range: Cédula
url: 'https://www.xunta.gal/dog/Publicados/2002/20020226/Anuncio380E_gl.html'
---
<p>O 14 de xaneiro de 2002 esta secretaría xeral acordou a incoación de expediente disciplinario ó abeiro do disposto no artigo 49 do III Convenio colectivo único para o persoal laboral da Xunta de Galicia a Juan Carlos Costoya González, persoal laboral interino coa categoría de peón do Servicio de Defensa contra Incendios Forestais, por non terse incorporado ó seu posto de traballo desde o día 22 de decembro de 2001, o que pode ser constitutivo dunha presunta actividade infractora de incumprimento das súas obrigas laborais que é necesario esclarecer.</p>
<p>Na resolución pola que se acorda a incoación do expediente foron nomeados os funcionarios Luis Quiroga Arnal e Emilia Benito López, instructor e secretaria do procedemento, respectivamente.</p>
<p>Intentada a notificación da incoación do expediente por medio de carta certificada con xustificante de recepción, foi devolta polo servicio de correos coa indicación de terse ausentado sen deixa-lo enderezo o interesado.</p>
<p>O instructor do expediente intentou, pola súa vez, a citación para a toma de declaración ó expedientado, que foi devolta polo servicio de Correos coa mesma indicación que a anterior.</p>
<p>Na súa virtude, de conformidade co disposto no artigo 59.4º da Lei 30/1992, de réxime xurídico das administracións públicas e do procedemento administrativo común, modificada pola Lei 4/1999, notifícaselle ó interesado a incoación do expediente disciplinario, así como a concesión dun prazo de dez días hábiles, contados a partir do día seguinte ó da publicación desta notificación, para que compareza ante o instructor do expediente para efectos de prestar declaración, na Delegación Provincial da Consellería de Medio Ambiente en Lugo; Ronda da Muralla, 70 baixo, 2º, en horario de mañá.</p>
<p>Santiago de Compostela, 13 de febreiro de 2002.</p>
<p>José Luis Aboal García-Tuñón</p>
<p>Secretario xeral de Medio Ambiente</p>

