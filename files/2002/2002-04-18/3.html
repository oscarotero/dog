---
date: '2002-04-18'
id: 6DA6
page: 5
number: 75
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 132/2002, do 4 de abril, polo que se acepta a cesión, a título
  gratuíto, feita polo Concello de Pontevedra, dun predio situado na rúa Juan
  Carlos I de Pontevedra, para a construcción do edificio do Conservatorio
  Profesional de Música.
range: Decreto
url: 'https://www.xunta.gal/dog/Publicados/2002/20020418/Anuncio6DA6_gl.html'
---
<p>O Pleno da Corporación Municipal do Concello de Pontevedra, reunido en sesión que tivo lugar o día 28 de xullo de 2001, acordou ceder á Comunidade Autónoma de Galicia o predio situado na</p>
<p>rúa Juan Carlos I, da cidade de Pontevedra, para a construcción do edificio do Conservatorio Profesional de Música.</p>
<p>A Secretaría Xeral e do Patrimonio tramitou o correspondente expediente de aceptación de cesión, de conformidade co disposto nos artigos 16, 17 e 23 da Lei 3/1985, do 12 de abril, do patrimonio da Comunidade Autónoma de Galicia, e 33, 34 e 38 do Decreto 50/1989, do 9 de marzo, polo que se aproba o regulamento para a execución da dita lei.</p>
<p>Na súa virtude, por proposta do conselleiro de Economía e Facenda, feita nos termos nos que o Concello de Pontevedra acordou a cesión e logo de deliberación do Consello da Xunta de Galicia na súa reunión do día catro de abril de dous mil dous,</p>
<p>DISPOÑO:</p>
<p>Artigo 1º</p>
<p>Acéptase a cesión, feita polo Concello de Pontevedra, a título gratuíto, do predio de 4.092 m, situado na rúa Juan Carlos I de Pontevedra, cos seguintes lindeiros: norte, vía secundaria; sur, vía secundaria; leste, resto da parcela de equipamento público E-3, pertencente á unidade de execución número 2; oeste, vía principal.</p>
<p>Inscrito no Rexistro da Propiedade nº 1 de Pontevedra no tomo 1.295, libro 612, folio 150, predio nº 50.611.</p>
<p>Artigo 2º</p>
<p>O predio cedido destinarase á construcción do edificio do Conservatorio Profesional de Música para a cidade de Pontevedra.</p>
<p>Artigo 3º</p>
<p>A Consellería de Economía e Facenda, a través da Secretaría Xeral e do Patrimonio, procederá á formalización da cesión no correspondente documento público e á inscrición do ben no Rexistro da Propiedade a nome da Comunidade Autónoma de Galicia.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade deste decreto.</p>
<p>Santiago de Compostela, catro de abril de dous mil dous.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

