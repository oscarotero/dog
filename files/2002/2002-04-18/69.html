---
date: '2002-04-18'
id: 6EBA
page: 5
number: 75
agency: CONCELLO DE MARÍN
section: VI. ANUNCIOS
title: Anuncio (expediente 205/2002).
range: Anuncio
url: 'https://www.xunta.gal/dog/Publicados/2002/20020418/Anuncio6EBA_gl.html'
---
<p>De conformidade co disposto no artigo 78 do TR da Lei de contratos das administracións públicas anúnciase concurso polo procedemento aberto para a adxudicación polo Concello de Marín da subministración de maquinaria para o servicio de limpeza, de conformidade co seguinte contido:</p>
<p>1. Obxecto: a adxudicación da subministración de maquinaria para o servicio de limpeza.</p>
<p>2. Prezo do contrato: 180.000 euros (IVE incluído).</p>
<p>3. Garantía: definitiva polo 4% do importe da adxudicación.</p>
<p>4. Prazo e presentación de proposicións: as proposicións presentaranse no rexistro xeral do Concello de Marín, en horas de 9 a 14, agás do sábado que será de 9 a 13 h durante o prazo de quince días naturais (15), contados desde o día seguinte ó da publicación deste anuncio no BOP e no DOG.</p>
<p>(Terase en conta para estes efectos a última publicación en calquera destes dous diarios oficiais).</p>
<p>5. Publicidade do expediente: a documentación necesaria e demais condicións deste concurso figuran no correspondente prego de condicións administrativas particulares que se atopan á disposición dos interesados na secretaría do concello para o seu exame.</p>
<p>6. Apertura de proposicións: o sobre B que conterá a proposición económica, abrirase na Sala da Comisión de Goberno do Concello de Marín, ás 13 horas do quinto día hábil a aquel no que remate o prazo de presentación de proposicións. De coincidir en sábado celebrarase o luns á mesma hora.</p>
<p>Marín, 2 de abril de 2002.</p>
<p>Antonio Santiago Fernández</p>
<p>Alcalde</p>

