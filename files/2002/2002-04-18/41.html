---
date: '2002-04-18'
id: 6E4A
page: 5
number: 75
agency: CONSELLERÍA DE PESCA E ASUNTOS MARÍTIMOS
section: VI. ANUNCIOS
title: >-
  Orde do 29 de novembro de 2001 pola que se autoriza a transmisión inter vivos
  da concesión da batea Gondar III.
range: Orde
url: 'https://www.xunta.gal/dog/Publicados/2002/20020418/Anuncio6E4A_gl.html'
---
<p>Visto o expediente instruído para efectos de transmisión da batea Gondar III e da concesión administrativa que o ampara, resulta:</p>
<p>a) Antecedentes de feito.</p>
<p>Primeiro.-Mediante escrito de data 13-6-2001, Francisco Núñez Soutullo solicitou autorización para transmisión da concesión da batea Gondar III.</p>
<p>Segundo.-Os informes do servicio de protección dos recursos sobre as características da batea e do Servicio Técnico Xurídico sobre a tramitación do expediente son favorables.</p>
<p>b) Fundamentos xurídicos.</p>
<p>Primeiro.-Este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia, e coa Orde do 14 de xuño de 1999, de delegación de competencias nos delegados territoriais da Consellería de Pesca, Marisqueo e Acuicultura.</p>
<p>Segundo.-O expediente seguiu tódolos trámites establecidos no procedemento administrativo común, coas especialidades previstas no Decreto 406/1996, do 7 de novembro, pola que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999, pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
<p>Vistas as disposicións citadas, por proposta de resolución elaborada polo Servicio de Recursos Mariños, o artigo 89 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e demais normas de xeral e pertinente aplicación, esta consellería</p>
<p>RESOLVE:</p>
<p>Autoriza-la transmisión inter vivos, a favor de Ismael Pérez Díaz (35370539-N), Teresa Bea Lores (76835073-P), Francisco Manuel Pérez Bea (76860244-V) e Mónica Maqueira Aguete (76870282-G), da concesión que se indica a seguir:</p>
<p>Identificación:</p>
<p>Tipo: batea.</p>
<p>Nome: Gondar III.</p>
<p>Situación:</p>
<p>Cuadrícula nº: 39.</p>
<p>Polígono: A.</p>
<p>Distrito: O Grove (Pontevedra).</p>
<p>Especies autorizadas: mexillón (Mytilus galloprovincialis).</p>
<p>Título habilitante:</p>
<p>Orde de outorgamento: 15-7-1953.</p>
<p>Remate da vixencia: 26-8-2002.</p>
<p>Actual titular: Francisco Núñez Soutullo (35440793-R) e Juana Mª Fontoira Domínguez (35439209-G).</p>
<p>Novo titular: Ismael Pérez Díaz (35370539-N), Teresa Bea Lores (76835073-P), Francisco Manuel Pérez Bea (76860244-V) e Mónica Maqueira Aguete (76870282-G).</p>
<p>Baixo as seguintes condicións:</p>
<p>Primeira.-O titular deberá presentar no prazo máximo dun mes, contado desde o día seguinte ó da publicación da presente resolución no Diario Oficial de Galicia, orixinal ou fotocopia cotexada da seguinte documentación:</p>
<p>a) Documento notarial da transmisión ou doazón.</p>
<p>b) Solicitude ou carta de pagamento do imposto de transmisións patrimoniais ou documento de sucesións.</p>
<p>Segunda.-Transcorrido o prazo indicado na condición primeira sen ter achegado a documentación requirida, a autorización quedará sen efecto, logo de comunicación por parte da consellería.</p>
<p>Terceira.-O novo titular da concesión queda subrogado nos dereitos e obrigas do anterior, desde o momento de formalización da compravenda en escritura pública.</p>
<p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante o conselleiro de Pesca, Marisqueo e Acuicultura ou recurso contencioso-administrativo ante a xurisdicción contencioso-administrativa, no prazo de dous meses, contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e o artigo 46.1º da Lei 29/1998, do 13 de xullo, reguladora da xurisdicción contencioso-administrativa.</p>
<p>Vigo, 29 de novembro de 2001.</p>
<p>P.D. (Orde 14-6-1999, DOG nº 120,</p>
<p>do 24 de xuño)</p>
<p>Rosa Mª Quintana Carballo</p>
<p>Delegada territorial de Pontevedra</p>

