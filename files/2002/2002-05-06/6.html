---
date: '2002-05-06'
id: 849A
page: 6
number: 86
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 1 de abril de 2002 pola que se lle autoriza a ampliación dunha unidade
  do segundo ciclo de educación infantil ó centro privado Miralba de Vigo
  (Pontevedra).
range: Orde
url: 'https://www.xunta.gal/dog/Publicados/2002/20020506/Anuncio849A_gl.html'
---
<p>Examinado o expediente presentado polo centro privado Miralba de Vigo, no que solicita a ampliación dunha unidade do segundo ciclo de educación infantil.</p>
<p>Resultando que o expediente foi tramitado pola Delegación Provincial de Educación e Ordenación Universitaria de Pontevedra que o envía cos informes correspondentes.</p>
<p>Vistos a Lei orgánica 1/1990, do 3 de outubro, de ordenación xeral do sistema educativo (BOE do 4 de outubro), o Real decreto 1004/1991, do 14 de xuño (BOE do 26 de xuño), o Decreto 133/1995, do 10 de maio (DOG do 22 de maio) e a Orde do 20 de setembro de 1995 (DOG do 15 de decembro), polo que se desenvolve o antedito decreto.</p>
<p>Considerando que o devandito centro privado ten autorización definitiva para impartir educación infantil.</p>
<p>Esta consellería, por proposta da Dirección Xeral de Centros e Inspección Educativa,</p>
<p>RESOLVE:</p>
<p>Autoriza-la ampliación dunha unidade do segundo ciclo de educación infantil ó centro privado Miralba de Vigo, segundo os datos que se relacionan no anexo da presente orde, facendo constar que, para a súa posta en funcionamento, a Delegación Provincial da Consellería de Educación e Ordenación Universitaria, logo do informe da Inspección Educativa, aprobará expresamente a relación do persoal que imparta docencia na unidade que se amplía.</p>
<p>Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, do réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo de dous meses perante o Tribunal Superior de Xustiza de Galicia.</p>
<p>Santiago de Compostela, 1 de abril de 2002.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: Pontevedra.</p>
<p>Concello: Vigo.</p>
<p>Localidade: Vigo.</p>
<p>Enderezo: Gran Vía, 164.</p>
<p>Código do centro: 36011178.</p>
<p>Denominación: Centro Privado Miralba.</p>
<p>Titular: Compañía Hijas de Jesús.</p>
<p>Nivel: educación infantil-2º ciclo.</p>
<p>Unidades de que constaba: 8.</p>
<p>Unidades novas autorizadas: 1.</p>
<p>Composición resultante:</p>
<p>a) Centro de educación infantil: 9 unidades.</p>
<p>b) Centro de educación primaria: 18 unidades.</p>
<p>c) Centro de educación secundaria.-12 unidades de educación secundaria obrigatoria.-4 unidades de bacharelato das modalidades de ciencias da natureza e da saúde; humanidades e ciencias sociais.</p>

