---
date: '2002-05-06'
id: 850E
page: 6
number: 86
agency: CONSELLERÍA DE POLÍTICA AGROALIMENTARIA E DESENVOLVEMENTO RURAL
section: VI. ANUNCIOS
title: >-
  Aviso do 1 de marzo de 2002, da Delegación Provincial de Lugo, polo que se
  anuncian os traballos de investigación da propiedade na zona de Esperela
  (Baleira-Lugo).
range: Aviso
url: 'https://www.xunta.gal/dog/Publicados/2002/20020506/Anuncio850E_gl.html'
---
<p>Acordada por Decreto 173/1999, do 27 de maio (DOG nº 111, do 11 de xuño), a concentración parcelaria da zona de Esperela (Baleira-Lugo), anúnciase que os traballos de investigación da propiedade darán comezo ó día seguinte de ser publicado o último dos avisos que corresponde facer no DOG, no BOP, no diario de máis difusión da provincia, no taboleiro de anuncios do concello e no lugar habitual da parroquia, e desenvolveranse durante o prazo de vinte días prorrogables, en lugar axeitado da zona.</p>
<p>Co fin de reuni-los datos necesarios para establece-las bases de concentración, requírese os propietarios, rendeiros e, en xeral, os cultivadores e titulares de calquera gravame, para que no prazo sinalado, presenten os títulos ou documentos nos que fundamenten os seus dereitos.</p>
<p>Tamén se notifica a tódolos que aproveitan augas públicas para que declaren o predio ou predios que regan con elas, e se tal aproveitamento está inscrito no rexistro correspondente.</p>
<p>Os predios que non sexan declarados serán considerados como de dono descoñecido e daráselle-lo destino sinalado nas disposicións vixentes.</p>
<p>A falsidade nas declaracións dará lugar, á parte de ás sancións penais, á responsabilidade polos danos e perdas se ocasionen.</p>
<p>Lugo, 1 de marzo de 2002.</p>
<p>José R. Molinero Senovilla</p>
<p>Delegado provincial de Lugo</p>

