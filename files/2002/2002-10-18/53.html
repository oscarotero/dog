---
date: '2002-10-18'
id: 14FCA
page: 14
number: 202
agency: CONCELLO DA CORUÑA
section: VI. ANUNCIOS
title: Anuncio (EDD-6/2002).
range: Anuncio
url: 'https://www.xunta.gal/dog/Publicados/2002/20021018/Anuncio14FCA_gl.html'
---
<p>O Pleno do Concello, en sesión realizada o día 9 de setembro de 2002, adoptou, entre outros, o seguinte acordo:</p>
<p>Primeiro.-Aprobar definitivamente o estudio de detalle para a ordenación de volumes na parcela ocupada polo Colexio Salesiano da Coruña, promovido pola Comunidade Salesiana.</p>
<p>Segundo.-Publicar este acordo no Diario Oficial de Galicia e no BOP e comunica-la aprobación ó conselleiro de Política Territorial, Obras Públicas e Vivenda, dándolle traslado dunha copia autenticada do expediente administrativo e de dous exemplares do instrumento aprobado definitivamente, todo iso para facer efectivo o previsto no artigo 48 LSG.</p>
<p>Terceiro.-Notifica-la aprobación definitiva á Comunidade Salesiana, como promotor do documento.</p>
<p>Este acordo pon fin á vía administrativa, podendo interpor contra el, con carácter potestativo, recurso de reposición perante o órgano que o dictou no prazo dun mes, ou directamente recurso contencioso-administrativo perante a sala correspondente do Tribunal Superior de Xustiza de Galicia, no prazo de dous meses, ámbolos dous prazos contados a partir do día seguinte a aquel no que se practicou a notificación ou, se é o caso, a publicación; todo iso de conformidade cos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, en relación co artigo 46 da Lei da xurisdicción contencioso-administrativa, do 13 de xullo de 1998, sen prexuízo de calquera outro que estime pertinente.</p>
<p>O que se publica para xeral coñecemento e para produci-los efectos previstos neste acordo.</p>
<p>A Coruña, 13 de setembro de 2002.</p>
<p>Salvador Fernández Moreda</p>
<p>Concelleiro delegado de Urbanismo</p>

