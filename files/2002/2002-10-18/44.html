---
date: '2002-10-18'
id: 14FA6
page: 14
number: 202
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 3 de setembro de 2002, da Delegación Provincial de Lugo, de
  notificación de resolución de expediente sancionador 9/2002 a Rosa María
  Álvarez Ferreiro.
range: Cédula
url: 'https://www.xunta.gal/dog/Publicados/2002/20021018/Anuncio14FA6_gl.html'
---
<p>A Delegación Provincial do Instituto Galego da Vivenda e Solo de Lugo, tramitou expediente sancionador 9/2002, seguido de oficio pola Delegación Provincial do Instituto Galego da Vivenda e Solo de Lugo, contra Rosa María Álvarez Ferreiro, finalizando este trámite con resolución do expediente sancionador por non dedica-la vivenda de promoción pública a domicilio habitual e permanente sen causa xustificada durante un prazo superior a tres meses.</p>
<p>O citado acordo é do seguinte teor:</p>
<p>Resolución do expediente sancionador 9/2002.</p>
<p>Vistas as dilixencias seguidas de oficio pola Dirección Xeral do Instituto Galego da Vivenda e Solo en relación coa vivenda de promoción pública construída baixo o expediente LU-97/502, conta 7, adxudicada a Rosa María Álvarez Ferreiro, rúa Paulo Fabio Máximo, 52-2º C de Lugo e unha vez terminadas estas e logo das actuacións previas practicadas, de acordo cos seguintes feitos:</p>
<p>1. Con data do 7 de febreiro de 2002 realízase de oficio visita de inspección á vivenda de referencia, resultando imposible localizar a ninguén nela e constatando indicios de que a adxudicataria non reside de maneira habitual e permanente neste domicilio, segundo se reflicte na correspondente acta de inspección nº 92/2002.</p>
<p>2. Con data do 4 de abril de 2002 efectuouse unha nova inspección á dita vivenda resultando, segundo se reflicte na acta de inspección 359/2002 que non é posible localizar a ninguén nela, observándose indicios de non ocupación habitual.</p>
<p>3. Con data do 11 de febreiro de 2002 solicitáronse os seguintes certificados:</p>
<p>-Certificado de empadroamento do adxudicatario solicitado ó Concello de Lugo.</p>
<p>-Certificado do consumo de enerxía eléctrica da vivenda solicitado á empresa Barras Eléctricas Galaico Asturianas.</p>
<p>-Certificado sobre o consumo real de auga da vivenda solicitado ó Concello de Lugo.</p>
<p>4. En contestación ás anteriores peticións recíbese a seguinte documentación:</p>
<p>-Con data do 27 de febreiro de 2002 certificado do Concello de Lugo, segundo o cal resulta que no padrón de habitantes dese concello non figura inscrita a titular.</p>
<p>-Con data do 21 de febreiro de 2002 certificación de consumo de enerxía eléctrica remitido pola empresa BEGASA indicando que non se formalizou ningunha póliza de aboamento para o abastecemento de enerxía eléctrica á vivenda.</p>
<p>-Con data do 25 de marzo de 2002 certificación de consumo de auga remitido polo Concello de Lugo, indicando que non figura dado de alta ó servicio nesta vivenda.</p>
<p>5. O artigo 5, letras B e C, da Lei 13/1996, do 30 de decembro, de infraccións en materia de vivenda, dispón que «a dedicación das vivendas de protección oficial a usos non autorizados ou a alteración do réxime de uso delas, establecido na cédula de cualificación definitiva» e «o non destino das vivendas de protección oficial ou daquelas para as que se recibiu unha axuda da Comunidade Autónoma a domicilio habitual e permanente ou mantelas deshabitadas sen causa xustificada durante un prazo superior a tres meses», constitúe unha infracción grave.</p>
<p>6. En data 16 de xullo de 2002 dictouse proposta de resolución do meritado expediente sancionador, pola que se propoñía a imposición a Rosa María Álvarez Ferreiro dunha sanción de 601,02 euros de multa, notificada á denunciada en data 31 de xullo de 2002. Concedido prazo de 15 días para presentar alegacións, a denunciada non fixo uso deste dereito.</p>
<p>Feitos probados.</p>
<p>Da práctica dos medios probatorios derívanse os seguintes feitos probados:</p>
<p>Único.-Que Rosa María Álvarez Ferreiro incumpriu a obriga de destina-la vivenda adxudicada a domicilio habitual e permanente.</p>
<p>Fundamentos de dereito.</p>
<p>1. É competente para dicta-la resolución do presente expediente o delegado provincial do IGVS de Lugo, en virtude do disposto no artigo 1 do Decreto 134/1997, do 22 de maio, sobre desconcentración de competencias sancionadoras en materia de vivenda establecidas no artigo 10 da Lei 13/1996, do 30 de decembro, de infraccións en materia de vivenda.</p>
<p>2. Que a infracción imputada encóntrase tipificada no artigo 5, letras b e c, da Lei 13/1996, do 30 de decembro, de infraccións en materia de vivenda</p>
<p>que sinala que «terán a cualificación de infraccións graves... b) a dedicación das vivendas de protección oficial a usos non autorizados ou a alteración do réxime de uso delas, establecido na cédula de cualificación definitiva, e c) o non destino das vivendas de protección ou daquelas para as que se recibiu unha axuda da Comunidade Autónoma a domicilio habitual e permanente ou mantelas deshabitadas sen causa xustificada durante o prazo superior a tres meses» e, en tal sentido, o Real decreto 3148/1978, do 10 de novembro, polo que se desenvolve o Real decreto lei 31/1978, do 31 de outubro, sobre política de vivenda define no seu artigo 3 que se entende por domicilio habitual e permanente, e del despréndese que se entende por domicilio permanente o que constitúa a residencia do titular, ben sexa propietario ou arrendatario, e sen que perda tal carácter polo feito de que este, o seu cónxuxe ou parentes, dun e outro, ata o terceiro grao que convivan co titular, exerzan na vivenda unha </p>
<p>profesión ou pequena industria doméstica, aínda que sexa obxecto de tributación, e por domicilio habitual, enténdese cando a vivenda non permaneza desocupada máis de tres meses, salvo que medie xusta causa.</p>
<p>Vistos os artigos citados, a Lei 13/1996, do 30 de decembro, de infraccións en materia de vivenda, a Lei de réxime xurídico das administracións publicas e do procedemento administrativo común e o Regulamento de procedemento para o exercicio da potestade sancionadora,</p>
<p>RESOLVO:</p>
<p>Impoñer a Rosa María Álvarez Ferreiro, unha sanción de 601,02 euros de multa.</p>
<p>Contra a presente resolución que non pon fin á vía administrativa, cabe interpoñer recurso de alzada de conformidade co establecido na Lei de réxime xurídico das administracións públicas e do procedemento administrativo común diante do conselleiro de Política Territorial, Obras Públicas e Vivenda no prazo dun mes.</p>
<p>Lugo, 3 de setembro de 2002.</p>
<p>Antonio Boné Pina</p>
<p>Delegado provincial de Lugo</p>

