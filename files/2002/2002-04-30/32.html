---
date: '2002-04-30'
id: 7F56
page: 6
number: 83
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 2 de abril de 2002, da Delegación Provincial de Ourense, sobre
  notificación da incoación do expediente sancionador OU-001/02CEN, por
  infracción da Lei de conservación da natureza.
range: Edicto
url: 'https://www.xunta.gal/dog/Publicados/2002/20020430/Anuncio7F56_gl.html'
---
<p>De conformidade co disposto polo artigo 59.4º da Lei 30/1992, do 26 de novembro (BOE do 27 de novembro), de réxime xurídico das administracións públicas e do procedemento administrativo común, notifícaselle ás personas que nos anexos se mencionan a incoación de expediente sancionador por presuntas infraccións da Lei 9/2001, do 21 de agosto, de conservación da natureza (DOG nº 171, do 4-9-2001).</p>
<p>Noméase instructora dos expedientes a Miriam Areal López, funcionaria desta delegación; o réxime de recusación é o establecido nos artigos 28 e 29 da Lei 30/1992.</p>
<p>Para os efectos previstos na Lei de réxime xurídico das administración públicas e do procedemento administrativo común, os expedientados disporán dun prazo de quince (15) días hábiles, contados a partir do seguinte ó da publicación desta notificación para que poidan examina-los expedientes nesta delegación provincial, sita na rúa do Paseo, nº 18-5º, e achega-las alegacións, documentos e informacións que consideren convenientes na súa defensa, e, se for o caso, facer proposta de probas concretando os medios de que pretenden valerse.</p>
<p>De non efectuaren alegación ningunha no prazo fixado, este acordo de incoación poderá ser considerado proposta de resolución, conforme o establecido no artigo 13.2º do regulamento para o exercicio da potestade sancionadora, aprobado polo Real decreto 1398/1993, do 4 de agosto.</p>
<p>Ourense, 2 de abril de 2002.</p>
<p>Agustín Prado Verdeal</p>
<p>Delegado provincial de Ourense</p>
<p>ANEXO</p>
<p>Expediente: OU 001/02CEN.</p>
<p>Denunciado: Ricardo Felipe Rodrigues Montero.</p>
<p>DNI: 10389054.</p>
<p>Último domicilio coñecido: Canidelo, Vila Nova de Gaia, Portugal.</p>
<p>Feito denunciado: acampar sen autorización no Parque Natural Baixa Limia-Serra do Xurés.</p>
<p>Precepto infrinxido: artigo 3.5º f) do Decreto 29/1993, de declaración do parque natural.</p>
<p>Precepto sancionador: artigo 63.6º da Lei de conservación da natureza.</p>
<p>Cualificación da infracción: menos grave.</p>
<p>Sanción: multa de 601,02 euros.</p>
<p>Instructora: Miriam Areal López.</p>

