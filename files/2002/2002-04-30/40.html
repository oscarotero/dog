---
date: '2002-04-30'
id: 7F76
page: 6
number: 83
agency: CONCELLO DE BURELA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2002/20020430/Anuncio7F76_gl.html'
---
<p>Aprobado inicialmente o Plan Xeral de Ordenación do termo municipal de Burela, por acordo do Pleno do 12 de abril de 2002, sométese a información pública polo prazo dun mes contado desde o día seguinte ó da publicación deste acordo no Diario Oficial de Galicia.</p>
<p>Durante o dito prazo poderá ser examinado por calquera entidade ou persoa interesada nas dependencias municipais, e presentarse as alegacións que se coiden convenientes.</p>
<p>Queda suspendido o outorgamento de licencias para aquelas áreas do territorio obxecto do novo planeamento, as novas determinacións das cales supoñan modificación do réxime urbanístico vixente, e que son as seguintes:</p>
<p>-1ª zona:</p>
<p>Suspensión de todo tipo de usos, agás os dotacionais públicos, para a área seguinte:</p>
<p>Delimitada pola variante de Burela desde o termo municipal de Foz ata o termo municipal de Cervo, enlazando coa estrada a Marosa, subindo polo final dos edificios existentes na rúa Portelo, respectando o fondo edificable na dita rúa, continuando pola rúa da Veiga, rúa dos Castros e baixando pola travesía dos Castros ata a avda. da Mariña, enlazando coa rúa Nosa Señora do Carme ata o seu final, e subindo pola rúa Eijo Garay ata enlazar coa rúa do Correo, rúa da Estación e seguindo ó longo do fondo edificable da avda. Arcadio Pardiñas cruzando en Pomeda ó outro lado do fondo edificable da avda. Arcadio Pardiñas ata a rúa das Laxelas, rúa San Xoán Bautista, enlazando coa rúa da Igrexa continuando polo fondo edificable da rúa da Fontela, fondo edificable da rúa do Río e fondo edificable da avda. Arcadio Pardiñas ata a rúa do Campón, subindo a rúa Camiño Real (excepto a Unidade de Actuación-Hospital, delimitada esta pola rúa Rafael Vior, rúa Camiño Real, rúa Institutos e zona </p>
<p>hospitalaria, rúa Camiño Real, tramo rúa dos Matos ata rúa dos Institutos, marxe esquerda sentido leste-oeste) enlazando co final da avda. Arcadio Pardiñas ata o Camiño Real I, seguindo o longo do fondo edificable da travesía de Burela N-642 ata enlazar coa variante de Burela. Dentro de toda esta zona descrita exclúese a urbanización do Torno delimitada entre a rúa Luis Seoane, rúa Vilaestrofe, fondo edificable da rúa Rafael</p>
<p>Dieste e enlazando outra vez coa rúa Luis Seoane, núcleo de Vila do Medio, delimitado por rúa Vila do Medio a partir da súa intersección ca avda. Arcadio Pardiñas, rúa Cinoche, rúa da Fonte ata Camiño Cinoche, área comprendida entre este e C. do Cordón, rúa Río Eo e rúa Subcaselas ata edificación nº 7, ambas marxes, e rúa Subcaselas ata a súa intersección coa avda. Arcadio Pardiñas, marxe esquerda rúa Vilar (ambas marxes), desde a súa intersección C.N. 642 (A Casilla) en sentido sur-leste ata edificación sita no nº 10 da rúa.</p>
<p>-2ª zona:</p>
<p>Suspensión de todo tipo de usos, agás os dotacionais públicos, para a área seguinte:</p>
<p>Delimitada pola zona portuaria subindo pola rúa Eijo Garay, seguindo pola rúa Celso Emilio Ferreiro, continuando polo fondo edificable da avda. Arcadio Pardiñas e seguindo pola vía férrea ata o final do termo municipal de Burela, limitando co Concello de Foz e baixando por un tramo da rúa do Cantiño enlazando coa zona portuaria.</p>
<p>Esta suspensión terá unha duración máxima dun ano e, en calquera caso, extinguirase coa aprobación definitiva do planeamento.</p>
<p>Burela, 17 de abril de 2002.</p>
<p>Manuel Mon Rouco</p>
<p>Alcalde</p>

