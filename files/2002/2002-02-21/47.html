---
date: '2002-02-21'
id: '3472'
page: 2
number: 38
agency: CONCELLO DE BECERREÁ
section: VI. ANUNCIOS
title: Alleamento de inmoble.
range: Alleamento
url: 'https://www.xunta.gal/dog/Publicados/2002/20020221/Anuncio3472_gl.html'
---
<p>Aprobado o prego de cláusulas administrativas particulares para o alleamento dunha parcela de titularidade municipal, exponse ó público polo prazo de oito días hábiles para os efectos previstos no artigo 122 do Real decreto lexislativo 781/1986, do 18 de abril. De conformidade co establecido no punto segundo dese mesmo artigo, anúnciase simultaneamente co prego a licitación, aínda que esta se aprazará no suposto de producirse reclamacións contra o prego ata a súa resolución pola corporación.</p>
<p>Por medio deste anuncio faise pública a licitación para o alleamento do seguinte inmoble municipal:</p>
<p>1. Obxecto: compravenda da parcela número 33 do parque empresarial de Becerreá.</p>
<p>2. Tramitación: ordinaria.</p>
<p>3. Procedemento: aberto.</p>
<p>4. Forma: poxa.</p>
<p>5. Prezo tipo: 17.508,20 A (2.913.113 pesetas), que poderá ser.</p>
<p>6. Prazo de formalización: un mes.</p>
<p>7. Fianza provisional: 350,17 A (58.263 pesetas).</p>
<p>8. Fianza definitiva: 4% do importe do remate.</p>
<p>9. Presentación de ofertas: durante os 15 días naturais seguintes ó da publicación deste anuncio no Diario Oficial de Galicia, cos requisitos da cláusula 7 do prego de condicións, presentadas no rexistro do concello.</p>
<p>O prego de cláusulas administrativas do inmoble está á disposición de tódolos interesados nas oficinas xerais do Concello de Becerreá; praza do Concello, s/n, 27640 Becerreá-Lugo; teléfono: 982 36 00 04, fax: 982 36 05 18. Horario de atención ó público das 9 ás 14 horas de luns a venres.</p>
<p>10. Modelo de proposición:</p>
<p>D./Dª...., con domicilio en..., municipio de... provincia..., C.P.... e DNI nº..., expedido en... con data do..., en nome propio (ou, en representación de..., que acredito con...).</p>
<p>Informado da convocatoria de venda en poxa por procedemento aberto, anunciada no BOP de Lugo</p>
<p>nº..., con data do..., tomo parte nela, comprometéndome a adquiri-lo ben no prezo de... euros (en letra e en número), conforme o prego de cláusulas administrativas que acepto integramente, obrigándome a destina-lo terreo á implantación dunha(s) empresa(s) dedicada(s) a... (describirase detalladamente o tipo de industria ou ben xuntarase un anexo descritivo dela) coa finalidade e condicións fixadas na cláusula primeira do dito prego e que expresamente me obrigo a cumprir, facendo constar que manteño a oferta durante... meses e que non estou incurso en ningunha das circunstancias establecidas no artigo 20 do texto refundido da Lei de contratos das administracións públicas.</p>
<p>En... o... de... 2002.</p>
<p>11. Apertura de proposicións: será realizada pola mesa de contratación en acto público, segundo a cláusula 9 do prego, ás 12 horas do terceiro día hábil seguinte ó de remate do prazo de presentación das ofertas.</p>
<p>12. Gastos de anuncios: serán por conta do adxudicatario tódolos gastos que por ese motivo se devenguen.</p>
<p>Becerreá, 11 de xaneiro de 2002.</p>
<p>O alcalde</p>
<p>Rubricado</p>

