---
date: '2002-02-21'
id: 34A6
page: 2
number: 38
agency: CONCELLO DE VIGO
section: VI. ANUNCIOS
title: >-
  Anuncio da aprobación inicial do proxecto de urbanización na rúa Montecelo
  (expediente 4313/401).
range: Anuncio
url: 'https://www.xunta.gal/dog/Publicados/2002/20020221/Anuncio34A6_gl.html'
---
<p>O Consello da Xerencia Municipal de Urbanismo, en sesión do día 24 de xaneiro de 2002, acordou:</p>
<p>«Primeiro.-Aprobar inicialmente o proxecto de urbanización dun tramo da rúa Montecelo, presentado pola entidade mercantil Promociones Vital Vigo, S.L. e redactado pola arquitecta Mónica López</p>
<p>Corcoba, visado polo COAG con datas do 4 de decembro, 29 de outubro e 15 de outubro de 2001 (expediente 4313/401).</p>
<p>Segundo.-Someter este expediente ó trámite de información pública polo prazo dun mes, mediante publicación de anuncios no DOG e nun xornal dos de maior circulación da provincia, así como mediante notificación individualizada á entidade promotora, e ós propietarios afectados polo proxecto de urbanización».</p>
<p>Procédese ó trámite de información pública do expediente. O prazo entenderase aberto desde a primeira publicación ata o remate do mes, contado desde o día seguinte da última publicación. O expediente está á disposición do público no departamento de Información Urbanística da Xerencia de Urbanismo (planta baixa do edificio da xerencia).</p>
<p>Este anuncio servirá de notificación nos termos do artigo 59 da Lei de réxime xurídico das administracións públicas e do procedemento administrativo común para tódolos propietarios e interesados directamente afectados que, por resultaren descoñecidos ou por ignorarse o seu enderezo, non poidan ser notificados.</p>
<p>Vigo, 31 de xaneiro de 2002.</p>
<p>Lóis Pérez Castrillo</p>
<p>Alcalde-presidente da Xerencia Municipal de</p>
<p>Urbanismo</p>

