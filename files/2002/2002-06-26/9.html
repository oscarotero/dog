---
date: '2002-06-26'
id: C3AE
page: 9
number: 122
agency: CONSELLERÍA DE SANIDADE
section: III. OUTRAS DISPOSICIÓNS
title: >-
  Decreto 213/2002, do 6 de xuño, polo que se acepta a título gratuíto a doazón
  duns equipos informáticos con destino ó Hospital Comarcal de Valdeorras.
range: Decreto
url: 'https://www.xunta.gal/dog/Publicados/2002/20020626/AnuncioC3AE_gl.html'
---
<p>A entidade financeira Caixanova ofrece a doazón ó Servicio Galego de Saúde duns equipos informáticos con destino ó Hospital Comarcal de Valdeorras.</p>
<p>Conforme ó artigo 17.1º da Lei 3/1985, do 12 de abril, do patrimonio da Comunidade Autónoma, requírese decreto do Consello da Xunta de Galicia para a adquisición de bens a título gratuíto.</p>
<p>En cumprimento do disposto na Lei 3/1985, do 12 de abril, do patrimonio da Comunidade Autónoma, de conformidade coa proposta do conselleiro de Sanidade e presidente do Servicio Galego de Saúde e logo de deliberación do Consello da Xunta de Galicia na súa reunión do día seis de xuño de dous mil dous,</p>
<p>DISPOÑO:</p>
<p>Artigo 1º</p>
<p>Acepta-la doazón do seguinte material:</p>
<p>-Dous ordenadores, marca ASUS, modelo L8400, cun valor de 2.163,64 A cada un, doados pola entidade financeira Caixanova.</p>
<p>-Dous ordenadores, marca TAY (CLÓNICO), modelo REDDIS, cun valor de 986,35 euros cada un, doados pola entidade financeira Caixanova.</p>
<p>Artigo 2º</p>
<p>Os activos acéptanse segundo o establecido na normativa en materia patrimonial da Comunidade Autónoma e destinaranse ó Hospital Comarcal de Valdeorras, de acordo coa vontade do doante.</p>
<p>Disposición derradeira</p>
<p>O Servicio Galego de Saúde, a través do seu órgano competente, levará a cabo os trámites necesarios para a efectividade de canto se dispón neste decreto.</p>
<p>Santiago de Compostela, seis de xuño de dous mil dous.</p>
<p>Manuel Fraga Iribarne</p>
<p>Presidente</p>
<p>José María Hernández Cochón</p>
<p>Conselleiro de Sanidade</p>

