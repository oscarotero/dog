---
date: '2002-03-22'
id: '5392'
page: 3
number: 58
agency: CONCELLO DE CERVO
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/2002/20020322/Anuncio5392_gl.html'
---
<p>Aprobados pola Comisión de Goberno, na sesión do 7 de febreiro de 2002, os pregos de cláusulas administrativas particulares e os pregos de prescricións técnicas que rexerán a contratación, mediante concurso, dos traballos de redacción do Plan Xeral de Ordenación Municipal de Cervo, expóñense ó público polo prazo de oito días naturais, para efectos de exame e reclamacións (que, de non presentarse, se entenderán definitivamente aprobados).</p>
<p>De conformidade co establecido no artigo 122.2º do Real decreto lei 781/1986, do 18 de abril, anúnciase simultaneamente co prego de condicións a licitación, aínda que esta se aprazará no suposto de se produciren reclamacións contra os pregos, ata a súa resolución pola corporación.</p>
<p>1. Entidade adxudicadora: Concello de Cervo.</p>
<p>2. Obxecto do contrato.</p>
<p>a) Obxecto do contrato: redacción do Plan Xeral de Ordenación Municipal de Cervo.</p>
<p>b) Prazo de execución: vintedous meses.</p>
<p>3. Procedemento e forma de adxudicación.</p>
<p>a) Procedemento: aberto.</p>
<p>b) Forma: concurso.</p>
<p>4. Orzamento de licitación: o orzamento total ascende á cantidade de 102.306,64 euros (17.022.393 pesetas, IVE incluido.</p>
<p>5. Garantías.</p>
<p>Provisional: 2.046,13 euros (340.448 pesetas).</p>
<p>Definitiva: 4% do importe de adxudicación.</p>
<p>6. Obtención de documentación e información: Concello de Cervo. Praza do Concello, 27891 Cervo. Teléfono: 982 55 77 77, fax: 982 55 77 29.</p>
<p>7. Presentación de ofertas.</p>
<p>a) Data límite de presentación: décimo quinto día natural seguinte ó da última publicación oficial. Se o último día do prazo fose inhábil, o prazo remataría o día seguinte hábil.</p>
<p>b) Documentación que hai que presentar.</p>
<p>As proposicións presentaranse en dous sobres cerrados.</p>
<p>Sobre A, subtitulado «Oferta económica e documentación complementaria», que deberá formularse conforme o modelo que figura no anexo I do prego.</p>
<p>Sobre B, subtitulado «Documentación», conterá a documentación sinalada na cláusula 12.2 do prego.</p>
<p>c) Lugar de presentación: na Secretaría do Concello de Cervo ou por calquera dos medios establecidos na Lei de réxime xurídico das administracións públicas e do procedemento administrativo común.</p>
<p>8. Apertura de plicas: no salón de sesións do Concello de Cervo, ás dezasete horas do segundo día hábil seguinte ó de remate do prazo de presentación de proposicións, agás o sábado.</p>
<p>9. Gastos de anuncios: serán por conta do adxudicatario tódolos gastos que por este motivo se devenguen.</p>
<p>Cervo, 11 de febreiro de 2002.</p>
<p>José Insua Pernas</p>
<p>Alcalde-presidente</p>

