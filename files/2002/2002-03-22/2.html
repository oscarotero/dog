---
date: '2002-03-22'
id: 530A
page: 3
number: 58
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: III. OUTRAS DISPOSICIÓNS
title: >-
  Resolución do 15 de marzo de 2002 pola que se ordena a publicación do acordo
  do Consello da Xunta de Galicia do 14 de marzo de 2002, polo que se modifica a
  relación de postos de traballo da Consellería da Presidencia, Relacións
  Institucionais e Administración Pública.
range: Resolución
url: 'https://www.xunta.gal/dog/Publicados/2002/20020322/Anuncio530A_gl.html'
---
<p>O Decreto 310/2001, do 17 de decembro, que fixa a estructura orgánica dos departamentos da Xunta de Galicia crea, na Consellería da Presidencia, Rela</p>
<p>cións Institucionais e Administración Pública, a Dirección Xeral de Relacións Institucionais.</p>
<p>O Decreto 313/2001, do 18 de decembro, que modifica o Decreto 261/1994, do 29 de xullo, polo que se establece a estructura orgánica dos centros directivos dependentes da Presidencia da Xunta de Galicia, e de conformidade co artigo único do Decreto 309/2001, do 17 de decembro, polo que se determinan os centros directivos dependentes da Presidencia da Xunta de Galicia, créanse adscritos á Secretaría Xeral da Presidencia o Departamento de Protocolo e Relacións Públicas e o Gabinete de Apoio, ámbolos dous con nivel de dirección xeral.</p>
<p>Como consecuencia do anterior, cómpre crear nos novos centros directivos os postos de secretaria/o que se relacionan no anexo II.</p>
<p>Así mesmo, procédese a unha modificación puntual das relacións de postos de traballo da Escola Galega de Administración Pública e da Secretaría Xeral para o Deporte, segundo figuran nos anexos I e III.</p>
<p>En consecuencia, por proposta do conselleiro da Presidencia, Relacións Institucionais e Administración Pública, consultadas as organizacións sindicais presentes na Mesa Xeral de Negociación da Comunidade Autónoma de Galicia e a Comisión de Persoal, o Consello da Xunta de Galicia, na súa reunión do día catorce de marzo de dous mil dous,</p>
<p>ACORDA:</p>
<p>Primeiro.-Modifica-la vixente relación de postos de traballo da Consellería da Presidencia, Relacións Institucionais e Administración Pública, nos termos que se sinalan nos anexos a este acordo.</p>
<p>Segundo.-Ordena-la publicación da dita modificación no Diario Oficial de Galicia para efectos da súa entrada en vigor a partir do día seguinte a ela.</p>
<p>Terceiro.-Clasificar como postos de libre designación, de acordo coas motivacións que se especifican, os seguintes:</p>
<table><tbody><tr><td></td></tr>
<tr><td></td></tr>
<tr><td>Código</td><td>Denominación</td><td>Motivación</td></tr>
<tr><td></td></tr>
<tr><td>PR.C07.00.000.15770.002
PR.P01.00.003.15770.002
PR.P01.00.004.15770.002</td><td>Secretario/a
Secretario/a
Secretario/a</td><td>Artigo 6 da orde da Consellería da Presidencia e Administración Pública do 21 de novembro de 1989 (DOG nº 232, do 4 de decembro)
Posto de confianza</td></tr>
<tr><td></td></tr></tbody></table>
<p>Visto o acordo adoptado polo Consello da Xunta de Galicia, na súa reunión do catorce de marzo de dous mil dous, relativo á modificación da relación de postos de traballo da Escola Galega de Administración Pública (EGAP) e da Secretaría Xeral para o Deporte da Consellería da Presidencia, Relacións Institucionais e Administración Pública, coa finalidade de cumpri-lo dito acordo, dispoño que se publique no Diario Oficial de Galicia como anexo a esta resolución.</p>
<p>Santiago de Compostela, 15 de marzo de 2002.</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>

