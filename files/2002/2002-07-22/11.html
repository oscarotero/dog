---
date: '2002-07-22'
id: E8DA
page: 11
number: 140
agency: UNIVERSIDADE DE SANTIAGO DE COMPOSTELA
section: IV. OPOSICIÓNS E CONCURSOS
title: >-
  Resolución do 24 de xuño de 2002 pola que se nomea profesor titular de
  universidade da área de coñecemento de lingüística xeral, do departamento de
  Literatura Española, Teoría da Literatura e Lingüística Xeral, a Juan José
  López Rivera (praza 1851/2001).
range: Resolución
url: 'https://www.xunta.gal/dog/Publicados/2002/20020722/AnuncioE8DA_gl.html'
---
<p>De conformidade coa proposta elevada pola comisión constituída para xulga-lo concurso convocado por resolución desta universidade do 10 de xullo de 2001 (BOE do 2 de agosto) para a provisión dunha praza de profesor titular de universidade da área de coñecemento de lingüística xeral, do departamento de Literatura Española, Teoría da Literatura e Lingüística Xeral da Universidade de Santiago de Compostela, a prol de Juan José López Rivera e tendo en conta que o interesado cumpre os requisitos a que alude o punto 2 do artigo 5º do Real decreto 1888/1984, do 26 de setembro.</p>
<p>Este rectorado, en uso das atribucións conferidas polo artigo 42 da Lei 11/1983, do 25 de agosto, de reforma universitaria e demais disposicións que a desenvolven, resolveu nomear a Juan José López Rivera, profesor titular de universidade da área de coñecemento de lingüística xeral, do departamento de Literatura Española, Teoría da Literatura e Lingüística Xeral da Universidade de Santiago de Compostela.</p>
<p>Santiago de Compostela, 24 de xuño de 2002.</p>
<p>Senén Barro Ameneiro</p>
<p>Rector da Universidade de Santiago de Compostela</p>

