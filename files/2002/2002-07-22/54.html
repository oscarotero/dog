---
date: '2002-07-22'
id: E98E
page: 11
number: 140
agency: CONCELLO DE RIANXO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2002/20020722/AnuncioE98E_gl.html'
---
<p>Anúnciase a seguinte licitación:</p>
<p>O alcalde-presidente, por resolución da Alcaldía do 3 de xullo de 2002, acordou dar aprobación ó seguinte expediente:</p>
<p>1. Obxecto: contratación de asistencia técnica de actualizacións de padrón e asistencia en materia de xestión tributaria, coadxuva-las tarefas da xestión directa de varios impostos e xestión recadatoria levadas a cabo pola tesourería do Concello de Rianxo en relación a tódolos ingresos de dereito público municipais.</p>
<p>2. Prezo: segundo se recolle na cláusula 2 do prego de condicións.</p>
<p>3. Prazo: o contrato terá unha duración de 2 anos.</p>
<p>4. Sistema de licitación: procedemento aberto e concurso público.</p>
<p>5. Prazo de presentación de ofertas: 15 días naturais contados desde o seguinte ó da publicación deste anuncio no último dos boletíns oficiais en publicalo (BOP ou DOG).</p>
<p>6. Lugar de presentación das ofertas: no rexistro xeral do concello de luns a venres de 9 a 13 horas, ou en calquera dos medios establecidos na Lei 30/1992.</p>
<p>7. Fianza provisional: o 2% do prezo de licitación e segundo o establecido na cláusula 18 cuantifícase en 1.346,27 euros.</p>
<p>8. Fianza definitiva: 4% do prezo de adxudicación, nos termos establecidos no artigo 18 caso de non ser alterado o prezo actual do contrato.</p>
<p>O expediente está á disposición dos interesados na secretaría do concello de luns a venres, de 9 a 13 horas, podendo solicitar información ó teléfono 981 86 00 75/76. O custo dos anuncios será por conta do adxudicatario.</p>
<p>Rianxo, 9 de xullo de 2002.</p>
<p>Pedro Piñeiro Hermida</p>
<p>Alcalde</p>

