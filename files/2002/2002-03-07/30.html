---
date: '2002-03-07'
id: 3EBE
page: 3139
number: 48
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: VI. ANUNCIOS
title: >-
  Resolución do 8 de febreiro de 2002, da Dirección Xeral de Xustiza, pola que
  se fai pública a solicitude para a creación do Colexio Oficial de Licenciados
  en Ciencia e Tecnoloxía dos Alimentos de Galicia.
range: Resolución
url: 'https://www.xunta.gal/dog/Publicados/2002/20020307/Anuncio3EBE_gl.html'
---
<p>De conformidade co disposto no artigo 86 da Lei 30/1992, do 26 de novembro, de réxime xurídico das administracións públicas e do procedemento administrativo común, e co fin de que no prazo dun mes os interesados lexítimos poidan examina-lo expediente e formula-las alegacións que estimen pertinentes, faise público que no correspondente servicio desta dirección xeral, sita na praza de Europa, 5 A-4º, polígono das Fontiñas, en Santiago de Compostela, tivo entrada a solicitude de creación do Colexio Oficial de Licenciados en Ciencia e Tecnoloxía dos Alimentos de Galicia, que tería os seguintes ámbitos:</p>
<p>Territorial: Comunidade Autónoma de Galicia.</p>
<p>Profesional: o Colexio Oficial de Licenciados en Ciencia e Tecnoloxía dos Alimentos de Galicia agruparía aquelas persoas que estivesen en posesión do título universitario oficial de licenciado en ciencia e tecnoloxía dos alimentos establecido mediante o Real decreto 1463/1990, do 26 de outubro, ou título equivalente debidamente homologado.</p>
<p>Asina a solicitude: Manuel Vázquez Vázquez, en calidade de presidente da Asociación de Licenciados en Ciencia e Tecnoloxía dos Alimentos de Galicia (Altaga).</p>
<p>Santiago de Compostela, 8 de febreiro de 2002.</p>
<p>Reyes Carabel Pedreira</p>
<p>Directora xeral de Xustiza</p>

