---
date: '2002-03-07'
id: 3EEA
page: 3147
number: 48
agency: CONCELLO DE RÁBADE
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2002/20020307/Anuncio3EEA_gl.html'
---
<p>O alcalde-presidente deste concello, con data do 11 de febreiro de 2002, acordou aproba-los trámites oportunos para a adxudicación, mediante concurso con procedemento aberto, dos traballos de redacción do Plan Xeral de Ordenación Municipal de Rábade. Para tal efecto, aprobou o correspondente prego de</p>
<p>cláusulas administrativas particulares, así como o prego de prescricións técnicas que se expoñen ó público polo prazo de oito días para exame e reclamacións, e simultaneamente anúnciase o correspondente concurso público:</p>
<p>1. Entidade adxudicadora:</p>
<p>Concello de Rábade, r/ Lope de Vega, s/n, 27370 Rábade. Teléfono: 982 39 00 62, fax: 982 39 04 11.</p>
<p>2. Obxecto do contrato:</p>
<p>Consultoría e asistencia técnica: redacción do Plan Xeral de Ordenación Municipal de Rábade.</p>
<p>3. Tramitación, procedemento e forma de adxudicación:</p>
<p>a) Tramitación: ordinaria.</p>
<p>b) Procedemento: aberto.</p>
<p>c) Forma de adxudicación: concurso.</p>
<p>4. Tipo de licitación:</p>
<p>O tipo de licitación é de 48.147,94 euros, IVE incluído.</p>
<p>5. Garantías:</p>
<p>a) Garantía provisional: 2% do orzamento.</p>
<p>b) Garantía definitiva: 4% do importe de adxudicación.</p>
<p>6. Obtención de documentación e información:</p>
<p>Os licitadores poderán examina-lo expediente na Secretaría Xeral do Concello de Rábade, das 9 ás 14 horas de luns a venres, ata o día anterior ó do remate do prazo de presentación das proposicións.</p>
<p>7. Presentación de ofertas:</p>
<p>a) Data límite: prazo de 15 días naturais, que comezará a contar a partir do día seguinte a aquel en que teña lugar a última publicación dos devanditos anuncios, das 9 ás 14 horas.</p>
<p>b) Lugar: Concello de Rábade, r/ Lope de Vega, s/n. Teléfono: 982 39 00 62 e fax: 982 39 04 11.</p>
<p>c) Documentación: a esixida no prego de condicións.</p>
<p>8. Apertura de ofertas:</p>
<p>A apertura das ofertas económicas terá lugar na Casa do Concello de Rábade, ás doce horas do quinto día hábil seguinte ó da finalización do prazo de presentación de ofertas.</p>
<p>9. Gastos de anuncios: por conta do adxudicatario.</p>
<p>Rábade, 13 de febreiro de 2002.</p>
<p>Francisco-Xosé Fernández Montes</p>
<p>Alcalde</p>

