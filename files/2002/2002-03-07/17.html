---
date: '2002-03-07'
id: 3E8A
page: 3133
number: 48
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: VI. ANUNCIOS
title: >-
  Anuncio do 14 de febreiro de 2002, da Dirección Xeral da Función Pública, polo
  que se notifica a resolución recaída no procedemento de compatibilidade
  solicitada por Daniel Valenzuela Fernández.
range: Anuncio
url: 'https://www.xunta.gal/dog/Publicados/2002/20020307/Anuncio3E8A_gl.html'
---
<p>O conselleiro da Presidencia, Relacións Institucionais e Administración Pública dictou, con data 19 de outubro de 2001, resolución no procedemento de compatibilidade incoado por Daniel Valenzuela Fernández, e lle autoriza a compatibilidade solicitada nos termos e coas condicións que se indican na resolución.</p>
<p>Tentada a notificación da devandita resolución a través do servicio de correos por dúas veces ó domicilio indicado polo interesado para efectos de notificacións, así como outras dúas veces ó seu centro de traballo, esta non se puido practicar, sendo devolta polo servicio de correos.</p>
<p>En virtude das razóns expostas, esta dirección xeral, en cumprimento do disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, en concordancia co seu artigo 61, en virtude do presente anuncio, notifica a Daniel Valenzuela Fernández a resolución do conselleiro da Presidencia e Administración Pública, de data 19 de outubro de 2001, pola que se resolve en determinados termos a solicitude de recoñecemento de compatibilidade formulada polo interesado entre actividade pública e privada.</p>
<p>O solicitante poderá recolle-la resolución mediante comparecencia na Subdirección Xeral de Réxime Xurídico e Relacións Laborais da Dirección Xeral da Función Pública, sita no Edificio Administrativo San Caetano 1-3º en Santiago de Compostela, no prazo de dez días contados a partir do seguinte ó da publicación do presente anuncio no DOG.</p>
<p>Contra a referida resolución, que pon fin á vía administrativa, poderá interpoñe-lo interesado, con carácter potestativo, recurso de reposición ante o conselleiro da Presidencia, Relacións Institucionais e Administración Pública, no prazo dun mes contado desde o día seguinte ó da súa comparecencia para recolle-la resolución ou, en todo caso, ó do transcurso do prazo previsto no parágrafo anterior sen que o interesado compareza, ou, directamente, o recurso contencioso-administrativo, no prazo de dous meses contados do mesmo xeito, perante, á escolla do/a demandante, o xulgado do contencioso-administrativo da circunscrición na que teña aquel o seu domicilio ou o de Santiago de Compostela, conforme os artigos 8, 14 e 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 14 de febreiro de 2002.</p>
<p>Joaquín López-Rúa Soler</p>
<p>Director xeral da Función Pública</p>

