---
date: '2002-11-27'
id: 19B56
page: 16
number: 229
agency: CONCELLO DE VIGO
section: VI. ANUNCIOS
title: >-
  Anuncio da aprobación inicial do proxecto de estatutos e bases para a
  constitución e funcionamento da Xunta de Compensación da UA II PERI IV-05
  Aragón-Travesía de Vigo (finca Matías). (Expediente 4385/401).
range: Anuncio
url: 'https://www.xunta.gal/dog/Publicados/2002/20021127/Anuncio19B56_gl.html'
---
<p>O Consello da Xerencia Municipal de Urbanismo, en sesión do 17 de outubro de 2002, adoptou entre outros o acordo de aprobar inicialmente o proxecto de estatutos e bases de actuación da Xunta de Compensación da UA II do PERI IV-05 Aragón-Travesía de Vigo (finca Matías), presentado polo representante da entidade mercantil Inversiones Playamar, S.L., coas correccións que se conteñen na parte expositiva do presente acordo.</p>
<p>Sométese o presente expediente ó trámite de información pública polo prazo de vinte días, mediante publicación no DOG, BOP e taboleiro de anuncios da Xerencia Municipal de Urbanismo, segundo o establecido no artigo 12.4º da Lei 1/1997, do 24</p>
<p>de marzo, do solo de Galicia. O prazo de exposición pública entenderase aberto desde a primeira publicación ata o remate do mes, contado desde o derradeiro anuncio.</p>
<p>A documentación do presente expediente atópase ó dispor do público en xeral, na oficina de Información Urbanística, na planta baixa da Xerencia.</p>
<p>O presente anuncio servirá de notificación, nos termos establecidos nos artigos 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, para todos e todas aqueles/as interesados/as directamente afectados/as que, por resultaren descoñecidos/as ou por se ignora-lo seu domicilio, non poidan ser notificados/as persoalmente.</p>
<p>Vigo, 14 de novembro de 2002.</p>
<p>Lois Pérez Castrillo</p>
<p>Alcalde-presidente da Xerencia Municipal de Urbanismo</p>

