---
date: '2002-11-27'
id: 19A82
page: 16
number: 229
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: IV. OPOSICIÓNS E CONCURSOS
title: >-
  Resolución do 13 de novembro de 2002, da Dirección Xeral de Administración
  Local, pola que se clasifican postos de traballo reservados a funcionarios de
  Administración local con habilitación de carácter nacional.
range: Resolución
url: 'https://www.xunta.gal/dog/Publicados/2002/20021127/Anuncio19A82_gl.html'
---
<p>Por acordo do Pleno do Concello de Monforte de Lemos, con data do 29 de xuño de 2002, aprobouse</p>
<p>a modificación do seu cadro de persoal no sentido de crear un posto de colaboración denominado vicesecretario, reservado a funcionarios de Administración local con habilitación de carácter nacional, ó amparo do establecido no artigo 2 g) do Real decreto 1732/1994, do 29 de xullo.</p>
<p>Por isto, de conformidade co establecido no artigo 159.1º do Real decreto lexislativo 781/1986, do 18 de abril, e nos artigos 2 e 9 do Real decreto 1732/1994, do 29 de xullo, e no uso das facultades que lle confire o artigo 241 da Lei 5/1997, de Administración local de Galicia, o artigo 13.2º 17 da Lei 4/1998, do 26 de maio, da función pública de Galicia, e da Orde do 29 de maio de 2002, sobre delegación de competencias no director xeral de administración local, esta dirección</p>
<p>DISPÓN:</p>
<p>Clasifica-lo posto de colaboración de vicesecretario do Concello de Monforte de Lemos, reservado a funcionarios de Administración local con habilitación de carácter nacional conforme se especifica:</p>
<p>Denominación: vicesecretario.</p>
<p>Clase: segunda.</p>
<p>Subescala: Intervención-Tesourería.</p>
<p>Categoría: entrada.</p>
<p>Contra esta resolución, que pon fin á vía administrativa, poderase interpoñer recurso potestativo de reposición no prazo dun mes, perante a Consellería de Xustiza, Interior e Relacións Laborais, ou directamente recurso contencioso-administrativo no prazo de dous meses, contados a partir do día seguinte ó da súa publicación no Diario Oficial de Galicia, perante a Sala do Contencioso-Administrativo do Tribunal Superior de Xustiza de Galicia, conforme o disposto no artigo 10.1º b) da Lei 29/1998, reguladora da xurisdicción contencioso-administrativa.</p>
<p>Santiago de Compostela, 13 de novembro de 2002.</p>
<p>P.S. (Orde 27-9-2002)</p>
<p>Juan José Martín Álvarez</p>
<p>Director xeral de Xustiza, Interior</p>
<p>e Relacións Laborais</p>

