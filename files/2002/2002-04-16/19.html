---
date: '2002-04-16'
id: 6C2A
page: 5
number: 73
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: Resolución do 1 de abril de 2002 pola que se convoca un curso de reciclaxe.
range: Resolución
url: 'https://www.xunta.gal/dog/Publicados/2002/20020416/Anuncio6C2A_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 2002, e conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración dun curso de reciclaxe para policías locais, segundo o</p>
<p>previsto no artigo 23 da Lei 3/1992, do 23 de marzo, de coordinación das policías locais, que deberá desenvolverse conforme as seguintes bases:</p>
<p>Obxectivos.</p>
<p>O curso ten por obxectivos dota-los policías dunha formación complementaria e multidisciplinar, de xeito que lles permita acadar unha actualización na normativa e operativa policial, que lles sexa útil no seu desempeño profesional.</p>
<p>Destinatarios.</p>
<p>O curso vai dirixido a todos aqueles policías locais de Galicia que non ingresaran no corpo de Policía Local a través da Academia Galega de Seguridade.</p>
<p>Inscrición.</p>
<p>A inscrición dos participantes será totalmente gratuíta, debéndose comunicar esta antes do 23 de abril de 2002 para efectua-la correspondente reserva de praza.</p>
<p>Prazas.</p>
<p>O curso só se desenvolverá se hai un mínimo de 15 solicitantes.</p>
<p>Solicitudes.</p>
<p>1. Os policías que desexen asistir a este curso deberán remitir un escrito, a través dos concellos, á Academia Galega de Seguridade, solicitando a participación no curso de reciclaxe para policías locais; para efectua-la correspondente reserva de praza para a realización do devandito curso.</p>
<p>2. O prazo para a remisión de escritos rematará o día 23 de abril de 2002.</p>
<p>3. Os escritos deberán enviarse á Academia Galega de Seguridade: avenida da Cultura, s/n, 36680 A Estrada.</p>
<p>Contido e duración.</p>
<p>O curso celebrarase na Academia Galega de Seguridade, sita na avenida da Cultura, s/n, no Concello da Estrada, e terá unha duración de 180 horas lectivas.</p>
<p>O curso está composto polas seguintes áreas:</p>
<p>-Área xurídica.</p>
<p>-Área humanística.</p>
<p>-Área técnica policial.</p>
<p>-Área operativa policial.</p>
<p>Datas.</p>
<p>O curso celebraráse nas seguintes datas:</p>
<p>-Maio: días 2, 6, 9, 13, 16, 20, 23, 27 e 30.</p>
<p>-Xuño: días 3, 6, 10, 13, 17, 20 e 24.</p>
<p>-Xullo: días 1 e 4.</p>
<p>O horario será das 9.30 ás 14.30 horas, e das 16 ás 21 horas.</p>
<p>Desenvolvemento do curso.</p>
<p>Os alumnos da Academia Galega de Seguridade durante o seu período de permanencia na academia rexeranse polo regulamento de réxime interior desta, publicado no DOG do 28-7-1995, nº 144.</p>
<p>Certificado.</p>
<p>Ó remate do curso entregaráselle un certificado a aquelas persoas que acrediten a súa participación continuada nel e superen as correspondentes probas de coñecementos.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento do curso para adaptalo ás</p>
<p>necesidades da Administración e ás continxencias que poidan xurdir.</p>
<p>A Estrada, 1 de abril de 2002.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>

