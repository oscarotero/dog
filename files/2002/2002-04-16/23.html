---
date: '2002-04-16'
id: 6C3A
page: 5
number: 73
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 1 de abril de 2002 pola que se anuncian os actos en
  conmemoración do Día das Letras Galegas.
range: Resolución
url: 'https://www.xunta.gal/dog/Publicados/2002/20020416/Anuncio6C3A_gl.html'
---
<p>En execución do plan de actividades da EGAP para o ano 2002, a EGAP anuncia a celebración</p>
<p>dos actos en conmemoración do Día das Letras Galegas conforme as seguintes bases:</p>
<p>1. Obxectivos.</p>
<p>Con motivo de declara-la Real Academia Galega o Día das Letras Galegas de 2002 dedicado a frei Martín Sarmiento, a EGAP súmase, como institución pública galega, á homenaxe deste insigne persoeiro, organizando unha mesa redonda sobre a súa vida e obra. Esta acción formativa completarase cunha viaxe de interese cultural.</p>
<p>2. Destinatarios.</p>
<p>Na mesa redonda poderá participa-lo persoal das administracións públicas e calquera outra persoa interesada. Á viaxe cultural terá acceso só o persoal ó servicio de calquera das administracións públicas de Galicia (ata 40 prazas); no caso de presentarse máis solicitudes que prazas terá preferencia o persoal da Xunta de Galicia. A inscrición na viaxe implica a obrigatoriedade de asistir á mesa redonda.</p>
<p>3. Desenvolvemento.</p>
<p>3.1. Mesa redonda:</p>
<p>Data: 13 de maio.</p>
<p>Hora: de 13 h a 14.30 h.</p>
<p>Lugar: Escola Galega de Administración Pública.</p>
<p>3.2. Viaxe cultural.</p>
<p>Data: 17 de maio.</p>
<p>Para coñece-lo desenvolvemento da viaxe e para todo tipo de información, contactar co Servicio de Estudios, Investigación e Publicacións. Teléfono 981 54 62 49.</p>
<p>4. Inscrición.</p>
<p>As solicitudes, segundo o modelo oficial que figura ó final desta convocatoria, irán dirixidas ó director da Escola Galega de Administración pública, polígono das Fontiñas, rúa de Madrid, 2-4. 15707 Santiago de Compostela, e presentaranse no rexistro xeral da EGAP, ou por calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común. Admitiranse tamén inscricións por telefax: 981 54 63 30.</p>
<p>As solicitudes deberán entrar no rexistro da EGAP antes das 10 h do día 10 de maio.</p>
<p>5. Publicación e notificación da selección.</p>
<p>A partir do 10 de maio os solicitantes poderán obte-la confirmación da súa selección chamando por teléfono á EGAP en días laborais de 12 a 14 h ó número 981 54 62 49 ou ben consultando a lista de seleccionados que se exporá no taboleiro de anuncios deste centro.</p>
<p>Santiago de Compostela, 1 de abril de 2002.</p>
<p>Domingo Bello Janeiro</p>
<p>Director da Escola Galega de Administración Pública</p>

