---
date: '2002-06-13'
id: B992
page: 8
number: 113
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Resolución do 20 de maio de 2002, da Dirección Xeral de Tributos, pola que se
  sinala a data dunha poxa de bens inmobles.
range: Resolución
url: 'https://www.xunta.gal/dog/Publicados/2002/20020613/AnuncioB992_gl.html'
---
<p>Autorizado por acordo desta dirección xeral, con data do 19 de abril de 2002, o alleamento en poxa pública dos bens embargados no procedemento de constrinximento pola zona de recadación de Lugo como da propiedade do debedor Martínez González, Ángel, con NIF 33660775E, que a continuación se describe:</p>
<p>Lote 1:</p>
<p>Rústico, Menora, terreo situado no lugar de Candamil do municipio de Xermade, cunha superficie de 6 áreas e 56 centiáreas. Está inscrito no Rexistro da Propiedade de Vilalba no tomo 275, libro 25, folio 180, predio nº 4057.</p>
<p>Valor: 1.180,80 A.</p>
<p>Cargas: non constan.</p>
<p>Tipo: 1.180,80 A.</p>
<p>Lote 2:</p>
<p>Rústico, Alcacereiro, terreo situado no lugar de Candamil do municipio de Xermade, cunha superficie de 2 áreas e 99 centiáreas. Está inscrito no Rexistro da Propiedade de Vilalba no tomo 275, libro 25, folio 181, predio nº 4058.</p>
<p>Valor: 538,20 A.</p>
<p>Cargas: non constan.</p>
<p>Tipo: 538,20 A.</p>
<p>Lote 3:</p>
<p>Rústico, vivenda unifamiliar medianeira de planta baixa e alta situada no lugar dos Carballás 1-Candamil do municipio de Xermade, cunha superficie total construída aproximada de 114,47 m e de terreo de 15 áreas e 75 centiáreas. Está inscrito no Rexistro da Propiedade de Vilalba no tomo 299, libro 28, folio 22, predio nº 4552.</p>
<p>Valor: 24.126,93 A.</p>
<p>Cargas: 22.609,91 A.</p>
<p>Tipo: 1.517,02 A.</p>
<p>De conformidade coa competencia atribuída polo artigo 7.1 f) do Decreto 51/2000, do 25 de febreiro, polo que se establece a organización recadatoria da Xunta de Galicia e o Estatuto dos recadadores de zona.</p>
<p>DISPOÑO:</p>
<p>Que o día 1 de xullo de 2002 ás 11.30 horas, na sala de xuntas da Delegación Territorial de Lugo; rúa Ronda da Muralla nº 70, baixo a presidencia do delegado territorial da Consellería de Economía e Facenda de Lugo, teña lugar a poxa.</p>
<p>Así mesmo, e en cumprimento do disposto no artigo 146 do Regulamento xeral de recadación, faise consta-lo seguinte:</p>
<p>1. Que consta en poder da zona de recadación de Lugo o expediente de constrinximento no que</p>
<p>consta a titularidade dos bens poxados e o estado das súas cargas e gravames, onde poden ser examinados, debendo conformarse con eles, sen ter dereito a esixir outros, e que as cargas e gravames subsistentes, se os houbese, ó crédito dos executantes, continuarán subsistindo, entendéndose que o rematante os acepta e queda subrogado nas responsabilidades destes, sen destinarse á súa extinción o prezo do remate.</p>
<p>2. Que a poxa se suspenderá en calquera momento anterior á adxudicación de bens, se se fai o pagamento da débeda, xuros e custas do procedemento.</p>
<p>3. Os licitadores poderán enviar ou presenta-las súas ofertas en sobre pechado desde o anuncio de poxa ata unha hora antes do comezo desta, sen prexuízo de que poidan participar persoalmente na licitación con ofertas superiores á do sobre. As ditas ofertas, que terán o carácter de máximas, serán rexistradas no rexistro da Delegación Territorial de Lugo, e deberán ir xunto con cheque conformado, expedido a favor do Tesouro da Facenda Pública de Galicia, polo importe do depósito.</p>
<p>4. Que todo licitador deberá constituír ante a mesa de poxa o preceptivo depósito de garantía, que será alomenos do 20 por 100 do tipo daquela, coa advertencia de que o dito depósito se ingresará en firme no Tesouro se os adxudicatarios non satisfán o prezo do remate, sen prexuízo das responsabilidades en que incorrerán polos maiores prexuízos que sobre o importe orixine a inefectividade da adxudicación.</p>
<p>5. No caso de que non resulten adxudicados os bens nunha primeira licitación, a mesa de poxa poderá realizar unha segunda licitación, se o xulga procedente, fixando o novo tipo de poxa no 75% do importe da primeira licitación, ou ben anunciará a iniciación do trámite de adxudicación directa que se levará a cabo de acordo co artigo 150 do Regulamento xeral de recadación.</p>
<p>6. Que o rematante ten a obriga de entregar no acto da adxudicación, ou dentro dos cinco días seguintes, a diferencia entre o depósito constituído e o prezo de adxudicación.</p>
<p>7. Se quedasen bens sen adxudicar, iniciarase o trámite de adxudicación directa, por un prazo máximo de seis meses, e poderanse presentar ofertas en sobre pechado, a partir dese momento, á mesa de poxa.</p>
<p>A mesa de poxa abrirá as ofertas presentadas ó remate do prazo do mes desde o seu inicio, e poderá proceder á adxudicación dos bens se algunha delas se considera suficiente nese momento. En caso contrario, anunciarase a extensión dun mes máis para a presentación de novas ofertas ou mellora das xa existentes, sen prexuízo da validez das ofertas presentadas ata ese momento, e así sucesivamente co límite total de seis meses.</p>
<p>O prezo mínimo de adxudicación directa será o tipo de poxa en primeira licitación cando non se considerase procedente realizar unha segunda licitación; se existise segunda licitación non haberá prezo mínimo.</p>
<p>8. A Consellería de Economía e Facenda reserva para si o dereito de pedi-la adxudicación para a Comunidade Autónoma de Galicia, do ben que non fose obxecto de venda, conforme o establecido no artigo 158 do Regulamento xeral de recadación.</p>
<p>9. O procedemento de constrinximento soamente se suspenderá nos termos e condicións sinalados nos artigos 135 e 136 da Lei xeral tributaria e 101 do Regulamento xeral de recadación.</p>
<p>En todo o non previsto neste anuncio haberá que aterse ó preceptuado nas disposicións legais que regulen o acto.</p>
<p>Santiago de Compostela, 20 de maio de 2002.</p>
<p>María Casais Mira</p>
<p>Directora xeral de Tributos</p>

