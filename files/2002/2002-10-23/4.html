---
date: '2002-10-23'
id: 1B942
page: 15
number: 205
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: III. OUTRAS DISPOSICIÓNS
title: >-
  Resolución do 11 de outubro de 2002 pola que se ordena a publicación do acordo
  do Consello da Xunta de Galicia do 10 de outubro de 2002, polo que se aproba a
  modificación da relación de postos de traballo da Consellería da Presidencia,
  Relacións Institucionais e Administración Pública.
range: Resolución
url: 'https://www.xunta.gal/dog/Publicados/2002/20021023/Anuncio1B942_gl.html'
---
<p>A modificación proposta implica a creación do posto de traballo de xefe/a Sección do Rexistro Xeral que obedece á necesidade de facer fronte ó incremento do volume de traballo no propio rexistro, así como a necesidade de coordinar e dirixir toda a actividade, especialmente trala creación e posta en funcionamento de novos centros de Información Administrativa e Atención ó Cidadán. A amortización do posto de traductor/a obedece á necesidade de facer fronte ó incremento de custo que supón a creación do posto antes referido sen que supoña unha diminución dos efectivos do Servicio de Traducción e finalmente a modificación do posto de xefe/a de Sección de Coordinación Administrativa polo de xefe/a de Sección de Habilitación e Administración obedece á posta en funcionamento do novo edificio administrativo da Xunta de Galicia en Vigo. Respecto a este último e dada a especial responsabilidade que supón o manexo de fondos públicos, proponse a provisión polo sistema de libre designación.</p>
<p>En consecuencia, por proposta do conselleiro da Presidencia, Relacións Institucionais e Administración Pública, consultadas as organizacións sindicais presentes na Mesa Sectorial de Negociación da</p>
<p>Comunidade Autónoma e a Comisión de Persoal, o Consello da Xunta de Galicia na súa reunión do dez de outubro de dous mil dous, adoptou o seguinte</p>
<p>ACORDO:</p>
<p>Primeiro.-Modifica-la vixente relación de postos de traballo da Consellería da Presidencia, Relacións Institucionais e Administración Pública, nos termos que se sinalan no anexo ó presente acordo.</p>
<p>Segundo.-Ordena-la súa publicación no Diario Oficial de Galicia para efectos da súa entrada en vigor a partir do día seguinte a ela.</p>
<p>Terceiro.-Clasificar como posto de libre designación, de acordo coa motivación que se especifica, o seguinte:</p>
<table><tbody><tr><td></td></tr>
<tr><td></td></tr>
<tr><td>Código</td><td>Denominación</td><td>Motivación</td></tr>
<tr><td></td></tr>
</tbody></table>
<table><tbody><tr><td>PR.C99.40.000.36560.005</td><td>Xefe Sección de Habilitación e Administración</td><td>Posto de especial responsabilidade polo manexo de fondos públicos.</td></tr>
<tr><td></td></tr></tbody></table>
<p>Visto o acordo adoptado polo Consello da Xunta de Galicia na súa reunión do dez de outubro de dous mil dous, relativo á modificación da relación de postos de traballo da Consellería da Presidencia, Relacións Institucionais e Administración Pública, coa finalidade de cumpri-lo dito acordo, dispoño que se publique no Diario Oficial de Galicia como anexo a esta resolución.</p>
<p>Santiago de Compostela, 11 de outubro de 2002.</p>
<p>Jaime Pita Varela</p>
<p>Conselleiro da Presidencia, Relacións Institucionais</p>
<p>e Administración Pública</p>

