---
date: '2002-10-23'
id: 1B972
page: 15
number: 205
agency: CONSELLERÍA DE EMIGRACIÓN E COOPERACIÓN EXTERIOR
section: IV. OPOSICIÓNS E CONCURSOS
title: >-
  Orde do 14 de outubro de 2002 pola que se resolve a convocatoria para a
  provisión, polo sistema de libre designación, dun posto de traballo vacante na
  Consellería de Emigración e Cooperación Exterior, anunciada pola Orde do 5 de
  setembro de 2002.
range: Orde
url: 'https://www.xunta.gal/dog/Publicados/2002/20021023/Anuncio1B972_gl.html'
---
<p>Convocada a provisión, polo sistema de libre designación, dun posto de traballo vacante na Consellería de Emigración e Cooperación Exterior, anunciada por Orde do 5 de setembro de 2002 (Diario Oficial de Galicia nº 182, do 20 de setembro), de conformidade co establecido no artigo 27.2º da Lei 4/1988, do 26 de maio, da función pública de Galicia, modificada pola Lei 3/1995, do 10 de abril, e nos artigos 16 e 17 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e no uso das atribucións conferidas polo artigo 15.4º da referida lei, esta consellería</p>
<p>DISPÓN:</p>
<p>Primeiro.-Resolve-la convocatoria pública para a provisión, polo sistema de libre designación, dun posto de traballo vacante na Consellería de Emigración e Cooperación Exterior, anunciada pola Orde do 5 de setembro de 2002 (Diario Oficial de Galicia nº 182, do 20 de setembro).</p>
<p>Segundo.-Adxudicar destino, no posto de traballo que se indica, e selecciona-lo funcionario que se cita no anexo I desta orde.</p>
<p>Terceiro.-O cesamento no destino actual do funcionario que obtivo praza producirase no prazo de tres días, contados a partir do seguinte ó da data de publicación desta orde no Diario Oficial de Galicia.</p>
<p>O prazo para a toma de posesión do novo destino será de tres días a partir do seguinte ó do cesamento, de tratarse da mesma localidade onde actualmente o funcionario preste servicios, ou dun mes se radica en distinta localidade, de conformidade co establecido no artigo 14 do Decreto 93/1991, do 20 de marzo, e o disposto na base sétima da convocatoria.</p>
<p>O cómputo de prazos de posesión iniciarase cando rematen os permisos ou licencias que, se é o caso, fosen concedidas ós interesados. Nos supostos de baixa temporal ou transitoria iniciarase a partir da correspondente alta.</p>
<p>Cuarto.-A xefatura do centro no que cause baixa o funcionario, así como daquel no que obteña destino consignará no título administrativo, dentro do prazo sinalado no punto anterior, as correspondentes dilixencias de cesamento e toma de posesión.</p>
<p>Quinto.-Contra esta orde, que esgota á vía administrativa, os interesados poderán interpoñer recurso</p>
<p>potestativo de reposición perante o conselleiro de Emigración e Cooperación Exterior, no prazo dun mes contado a partir do día seguinte ó da súa publicación no Diario Oficial de Galicia, de conformidade co establecido na Lei 30/1992, do 26 de novembro, de réxime xurídico das administracións públicas e do procedemento administrativo común, segundo a redacción dada pola Lei 4/1999, do 13 de xaneiro, ou directamente recurso contencioso-administrativo, no prazo de dous meses contados desde a mesma data, perante o xulgado do contencioso-administrativo competente, segundo o establecido na Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 14 de outubro de 2002.</p>
<p>Aurelio Miras Portugal</p>
<p>Conselleiro de Emigración e Cooperación Exterior</p>
<p>ANEXO I</p>
<p>Apelidos e nome: Doval López, Ana Belén.</p>
<p>NRP: 7662264257 A2059.</p>
<p>Grupo: D.</p>
<p>Denominación do posto de traballo: secretaria do secretario xeral.</p>
<p>Código: EM.C02.00.000.15770.002.</p>
<p>Corpo/escala: xeral.</p>
<p>Nivel: 18.</p>
<p>Dependencia: Secretaría Xeral.</p>
<p>Localidade: Santiago de Compostela.</p>

