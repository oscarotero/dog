---
date: '2002-12-04'
id: 1A9D2
page: 16
number: 234
agency: CONSELLERÍA DE PESCA E ASUNTOS MARÍTIMOS
section: III. OUTRAS DISPOSICIÓNS
title: >-
  Resolución do 20 de novembro de 2002, da Dirección Xeral de Recursos Mariños,
  pola que se fai público o modelo do permiso para exerce-la actividade de
  marisqueo a pé.
range: Resolución
url: 'https://www.xunta.gal/dog/Publicados/2002/20021204/Anuncio1A9D2_gl.html'
---
<p>A Resolución do 29 de xaneiro de 1996, da Dirección Xeral de Marisqueo e Acuicultura, facía público o modelo de permiso de explotación para marisqueo a pé. Á vista da experiencia adquirida é necesario actualiza-lo modelo de permiso de forma que se adapte ás novas necesidades.</p>
<p>Para mellora-lo control de acceso á actividade é precisa a incorporación de elementos de identificación, código de barras, que permitan mellora-las prestacións das tarxetas.</p>
<p>En virtude da disposición derradeira primeira da Orde do 31 de maio de 1995, pola que se regula a expedición e revalidación do permiso de explotación para exerce-la actividade pesqueira e marisqueira, esta dirección xeral</p>
<p>RESOLVE:</p>
<p>Primeiro.-Modificar e facer público o modelo de permiso de explotación para exerce-la actividade de marisqueo a pé.</p>
<p>Segundo.-O permiso de explotación para marisqueo a pé consistirá nunha tarxeta plástica personalizada segundo o modelo do anexo I da presente resolución.</p>
<p>Terceiro.</p>
<p>1. Deixar sen efecto a Resolución do 29 de xaneiro de 1996 da Dirección Xeral de Marisqueo e Acuicultura.</p>
<p>2. As tarxetas expedidas conforme a normativa que agora se modifican seguirán vixentes ata a entrega e substitución polo novo modelo.</p>
<p>Santiago de Compostela, 20 de novembro de 2002.</p>
<p>Javier Pereiro Muñoz</p>
<p>Director xeral de Recursos Mariños</p>
<p>ANEXO I</p>
<p>As tarxetas do permiso de explotación para marisqueo a pé axustaranse ó modelo coas seguintes características:</p>
<p>-Material: PVC ou PVCA laminado.</p>
<p>-Tamaño: 85,60 mm de longo, 53,98 mm de largo, e 0,76 mm de grosor.</p>
<p>Cantos arrendondados cun raio de 3,18 mm.</p>
<p>Suxeito ás normas ISO 7810 (1985).</p>
<p>-No seu anverso, no ángulo superior dereito a fotografía do titular, integrada por dixitalización a cor. (medidas 1,5 x 2 cm).</p>
<p>Personalización na banda vermella, o número de permiso de explotación en negro, este constará dunha serie de caracteres alfa-numéricos dos cales os dous primeiros indicarán a provincia, os tres seguintes a confraría ou entidade á que pertence o titular, os cinco seguintes corresponderán ó número de orde e os dous últimos sinalarán a zona. Na banda azul, segundo o modelo que se xunta, figurarán os datos identificativos: nome, apelidos, DNI, recurso que se explota, data de caducidade, zona de traballo e, por último, a entidade asociativa.</p>
<p>-Reverso: personalizarase en negro o código de barras. En azul levará un extracto das normas que regulan o uso da tarxeta.</p>

