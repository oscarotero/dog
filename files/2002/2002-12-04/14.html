---
date: '2002-12-04'
id: 1A9FE
page: 16
number: 234
agency: XULGADO DO SOCIAL NÚMERO UN DA CORUÑA
section: V. ADMINISTRACIÓN DE XUSTIZA
title: Edicto (437/2002).
range: Edicto
url: 'https://www.xunta.gal/dog/Publicados/2002/20021204/Anuncio1A9FE_gl.html'
---
<p>Agustín Ignacio Pena López, secretario do Xulgado do Social número un da Coruña,</p>
<p>Fago saber: que nos autos número 437/2002 seguidos por instancia de Miguel Ángel Sanmartín Blanco contra Asgai de Trastorno Límite de la Personalidad e Fogasa, sobre reclamación de cantidades, a maxistrada-xuíza deste xulgado, Isabel Olmos Parese, dictou sentencia, con data do 24 de outubro de 2002, coa seguinte parte dispositiva:</p>
<p>«Que estimando a demanda presentada por Miguel Ángel Sanmartín Blanco, debo declarar e declaro o dereito do demandante a percibi-la cantidade de 2.872,96 euros polos conceptos que se expresan no feito probado segundo desta resolución e, nese sentido, debo condenar e condeno a empresa Asgai de Trastorno Límite de la Personalidad a que, estando e pasando por tal declaración, lle aboe ó demandante a cantidade de 2.872,96 euros, en concepto de salarios.</p>
<p>E debo absolver e absolvo o Fogasa sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
<p>Notifíqueselles esta sentencia ás partes, ás que se lles fará saber que, contra esta resolución cabe o recurso de suplicación, que deberá anunciarse perante este xulado no prazo de cinco días, contados a partir da notificación desta sentencia, por comparecencia, ou por escrito das partes, o seu avogado ou representante legal, designando o letrado que deberá interpoñelo, de ser posible o anuncio por mera manifestación daquela ó ser notificada, e que será resolto, se é o caso e cumpridos os trámites legais, pola Sala do Social do Tribunal Superior de Xustiza de Galicia. A empresa condenada deberá asemade acreditar, ó anuncia-lo recurso, ter consignado o importe da condena na conta de consignacións deste xulgado, aberta no Banco Bilbao Vizcaya, conta nº 5602-60, podendo substituírse polo aseguramento mediante aval bancario, contando a responsabilidade solidaria do avalista, máis outra cantidade de 150,25 euros na mesma conta e en calidade de depósito nun impreso separado ó do importe da </p>
<p>condena.</p>
<p>Así, por esta miña sentencia, pronúncioo, mándoo e asínoo».</p>
<p>E para que lle sirva de notificación a Asgai de Trastorno Límite de la Personalidad, que tivo o seu último enderezo coñecido na avda. da Pasaxe, 9-11, 1º esq., local B, 15006 A Coruña, e que na actualidade se descoñece, e co fin da súa publicación no Diario Oficial de Galicia, expido e asino este edicto na Coruña o 24 de outubro de 2002.</p>
<p>O secretario xudicial</p>
<p>Rubricado</p>

