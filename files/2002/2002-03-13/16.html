---
date: '2002-03-13'
id: 4AA2
page: 3
number: 52
agency: >-
  XULGADO DE PRIMEIRA INSTANCIA E INSTRUCCIÓN NÚMERO DOUS DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto (128/2001).
range: Edicto
url: 'https://www.xunta.gal/dog/Publicados/2002/20020313/Anuncio4AA2_gl.html'
---
<p>Gonzalo Jorge Cabaleiro de Saa, secretario do Xulgado de Primeira Instancia e Instrucción número dous dos de Santiago de Compostela, fai constar:</p>
<p>Que no xuízo de faltas 128/2001 se dictou sentencia, cun encabezamento e parte dispositiva que literalmente din:</p>
<p>Sentencia:</p>
<p>En nome da Súa Maxestade El-Rei</p>
<p>En Santiago de Compostela, 20 de decembro de 2001.</p>
<p>Francisco Javier Míguez Poza, maxistrado xuíz titular do Xulgado de Primeira Instancia e Instrucción número dous desta cidade, dictou esta resolución no xuízo de faltas seguido ante este xulgado coa referencia nº 128/2001, no que actuaron como partes, como denunciantes-denunciados, Antonio Villar Fraga e Laura Mellado Luci.</p>
<p>Foi parte o Ministerio Fiscal</p>
<p>Decido que debo absolver e absolvo a Antonio Villar Fraga e a Laura Mellado Luci das faltas das que foran acusados, declarando as custas de oficio.</p>
<p>Contra esta sentencia os interesados poderán interpor recurso de apelación para ante a audiencia provincial, no prazo de 5 días desde a notificación, mediante escrito de formalización no que se exporán ordenadamente as alegacións sobre quebrantamento</p>
<p>das normas e garantías procesuais, erro na apreciación das probas ou infracción de precepto constitucional ou legal no que se basee a impugnación, e fixarase domicilio para notificacións. Se no recurso se pedise a declaración de nulidade do xuízo por infracción das normas ou garantías procesuais que causasen a indefensión do recorrente en termos tales que non poida ser emendada na segunda instancia, citaranse as normas legais ou constitucionais que se consideren infrinxidas e expresaranse as razóns da indefensión. Así mesmo, deberá acreditarse terse pedido a emenda da falta ou infracción na primeira instancia, salvo no caso de que se cometesen en momento en que fose xa imposible a reclamación. No mesmo escrito de formalización, o recorrente poderá pedi-la práctica de probas que non puido propor en primeira instancia, das probas propostas que lle foran indebidamente denegadas, sempre que formulase a oportuna reserva, e das admitidas que non foron practicadas por causas que non lle </p>
<p>sexan imputables, expondo as razóns polas que a falta daquelas dilixencias de proba produciu indefensión.</p>
<p>Así, por esta miña sentencia, xulgando definitivamente na instancia, pronúncioa, mándoa e asínoa.</p>
<p>Lévese testemuño literal ós autos da súa razón, quedando o orixinal no libro de sentencias deste xulgado.</p>
<p>Concorda ben e fielmente co seu orixinal ó que me remito e, para que conste e lle sirva de notificación de sentencia a Laura Mellado Luci, actualmente en paradoiro descoñecido e para a súa publicación no Diario Oficial de Galicia, expido e asino este edicto en Santiago de Compostela o once de febreiro de dous mil dous.</p>
<p>O secretario</p>
<p>Rubricado</p>
<p>CONSELLERÍA DE POLÍTICA TERRITORIAL, OBRAS PÚBLICAS</p>
<p>E VIVENDA</p>

