---
date: '2002-03-13'
id: 4AD2
page: 3
number: 52
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 14 de febreiro de 2002, da Dirección Xeral de Industria, Enerxía
  e Minas, pola que se autorizan as instalacións electromecánicas do parque
  eólico denominado Leboreiro. (Expediente 033-EOL).
range: Resolución
url: 'https://www.xunta.gal/dog/Publicados/2002/20020313/Anuncio4AD2_gl.html'
---
<p>Examinado o expediente instruído por pedimento de Endesa Cogeneración y Renovables, S.A., con enderezo para efectos de notificacións en r/ Castiñeiriño, nº 12-3º 15702 Santiago de Compostela, sobre autorización das instalacións do parque eólico denominado Leboreiro; resultan os seguintes</p>
<p>Antecedentes de feito.</p>
<p>Primeiro.-O 25 de marzo de 1999, Jerónimo Llompart Homs, en nome e representación de Endesa Cogeneración y Renovables, S.A., solicitou a autorización administrativa, aprobación do proxecto de execución e declaración de utilidade pública, achegando a documentación establecida para o efecto polo Decreto 2617/1966, do 20 de outubro, sobre autorización de instalacións eléctricas, e 2619/1966, do 20 de outubro, sobre expropiación forzosa e sancións en materia de instalacións eléctricas, ambos de aplicación a este expediente en virtude do disposto na disposición transitoria décimo primeira do Real decreto 1995/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e o Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia de aplicación a este expediente en virtude do disposto na disposición </p>
<p>transitoria segunda do Decreto 302/2001, do 25 de outubro, polo que se regula o aproveitamento da enerxía eólica na Comunidade Autónoma de Galicia.</p>
<p>Segundo.-O 2 de agosto de 1999, a Delegación Provincial da Consellería de Industria e Comercio de Lugo emitiu informe favorable sobre o citado proxecto, coas seguintes características básicas:</p>
<p>Situación e coordenadas poligonais:</p>
<table><tbody><tr><td></td></tr>
<tr><td></td></tr>
<tr><td>Nome</td><td>Municipio</td><td>Vértices
XY</td></tr>
<tr><td></td></tr>
</tbody></table>
<table><tbody><tr><td>Leboreiro</td><td>Muras (Lugo)</td><td></td><td></td></tr>
<tr><td></td><td></td><td>V613.500</td><td>4.816.350</td></tr>
<tr><td></td><td></td><td>V614.000</td><td>4.814.000</td></tr>
<tr><td></td><td></td><td>V615.000</td><td>4.812.955</td></tr>
<tr><td></td><td></td><td>V613.700</td><td>4.812.700</td></tr>
<tr><td></td><td></td><td>V613.000</td><td>4.814.000</td></tr>
<tr><td></td><td></td><td>V613.422</td><td>4.814.482</td></tr>
<tr><td></td><td></td><td>V612.550</td><td>4.816.500</td></tr>
<tr><td></td></tr></tbody></table>
<p>Nº de aeroxeradores: 37.</p>
<p>Potencia unitaria por aeroxerador: 660 kW.</p>
<p>Xeradores: MADE AE-64/I.</p>
<p>Potencia total instalada: 24.42 MW.</p>
<p>Producción anual estimada: 72.072 MWh/año.</p>
<p>Investimento previsto: 23.450.995,95 euros.</p>
<p>Características técnicas da infraestructura eléctrica de transformación e interconexión:</p>
<p>-37 aeroxeradores tipo MADE AE-46/1 de 660 kW de potencia nominal unitaria.</p>
<p>-37 centros de transformación de 700 kVA de potencia unitaria e relación de transformación 0,69/30 kV, instalados unitariamente no interior de torre do aeroxerador coa súa correspondente paramenta de seccionamento, manobra e protección.</p>
<p>-Liñas de media tensión subterráneas para evacuación de enerxía a 20 kV, de interconexión entre centros de transformación e subestación transformadora 20/132 kV.</p>
<p>-Subestación transformadora 30/132 kV para evacuación de enerxía producida no parque eólico de Leboreiro, composta por dous transformadores principais 20/132 kV de 25/32 MVA ONAN/ONAF de potencia nominal cada un e dous transformadores para servicios auxiliares 20/0,4 kV de 50 kVA de potencia nominal cos correspondentes equipos de control, seccionamento, manobra, medida e protección.</p>
<p>Terceiro.-O proxecto someteuse a información pública para os efectos previstos no Decreto 2617/1966, xa mencionado, 2619/1996, do 20 de outubro, sobre expropiación forzosa e sancións en materia de instalacións eléctricas, artigos 53 e 54 da Lei 54/1997, do 27 de novembro, do sector eléctrico, artigo 25 da Lei 10/1995, de ordenación do territorio de Galicia, e Decreto 205/1995, mediante Resolución do 18 de maio de 1999, da Delegación Provincial de Lugo, publicada no DOG do 8 de xuño, no xornal La Voz de Galicia, do 9 de xuño, no xornal El Progreso, do 10 de xuño, no BOE do 5 de xuño, no BOP de Lugo, do 7 de xuño de 1999, e no taboleiro de anuncios do Concello de Muras.</p>
<p>Durante o período de información pública presentouse alegación formulada por Magdalena López Picos, na que solicita que se lle indemnice o muro de terra e pedra e as árbores da parcela nº1, manifesta que se ven afectadas polo proxecto as parcelas catastrais nº 228 e 230, aínda que non logra identificalas e solicita a expropiación total da parcela nº 27.</p>
<p>Cuarto.-O 8 de xaneiro de 2002, a Dirección Xeral de Calidade e Avaliación Ambiental resolveu aproba-la declaración de efectos ambientais do citado parque eólico.</p>
<p>Fundamentos de dereito.</p>
<p>Primeiro.-A Dirección Xeral de Industria, Enerxía e Minas é competente para resolver este expediente con fundamento no Estatuto de autonomía de Galicia, Real decreto 2563/1982, do 24 de xullo, o Decreto 132/1982, do 4 de novembro, e o Decreto 15/2002, do 24 de xaneiro, polo que se establece a estructura orgánica da Consellería de Industria e Comercio, en relación co Real decreto 1955/2000, do 1 de decembro, polo que se regulan as actividades de</p>
<p>transporte, distribución, comercialización, subministración e procedemento de autorización de instalacións de enerxía eléctrica, o Decreto 302/2001, do 25 de outubro.</p>
<p>Segundo.-Á vista da alegación presentada, da contestación dada a esta por parte da empresa promotora e do resto de documentación que consta no expediente, queda de manifesto que non podemos acepta-la alegación formulada por Magdalena López por ser relativa á valoración da afección das parcelas e non ser obxecto desta fase do expediente. Esta valoración corresponde á fase de prezo xusto, unha vez sexa declarada a utilidade pública.</p>
<p>Terceiro.-Non obstante, na superficie na que se situará o parque eólico, existe na actualidade concedido un permiso de investigación mineiro denominado Elena 5390, polo que para a definitiva aprobación do proxecto deberá resolverse o preceptivo trámite de compatibilidade de utilidades públicas, polo cal se dará audiencia ás partes implicadas, xa que o citado trámite pode supoñer variacións na situación das instalacións propostas.</p>
<p>Cuarto.-No expediente instruído para o efecto cumpríronse os tramites procedementais sinalados no Decreto 2617/1666 sobre autorización de instalacións eléctricas, e no Decreto 205/1995. Así mesmo, a instalación e o seu proxecto de execución reúnen tódolos requisitos técnicos esixibles.</p>
<p>Esta dirección xeral, de acordo co que antecede e no exercicio das competencias que ten atribuídas,</p>
<p>RESOLVE:</p>
<p>Autorizarlle a Endesa Cogeneración y Renovables, S.A. a instalación dos equipos electromecánicos do parque eólico denominado Leboreiro, para unha potencia de 24,42 MW, que se vai situar no Concello de Muras, na provincia de Lugo.</p>
<p>Todo iso de acordo coas condicións seguintes:</p>
<p>Primeira.-Con carácter previo á posta en marcha das instalacións, o órgano competente verificará o cumprimento dos condicionados impostos nesta resolución e na declaración de efectos ambientais do 8 de xaneiro de 2002, así como aquelas que no seu día se emitan conforme o disposto no artigo 3.2 do Decreto 327/1991, do 4 de outubro, de avaliación de efectos ambientais para Galicia.</p>
<p>Segunda.-A Administración resérva para si o dereito de deixar sen efecto esta autorización por calquera das causas establecidas no artigo 34 do Decreto 1775/1967, do 22 de xullo, por incumprimento das condicións impostas ou por calquera outra causa excepcional que o xustifique.</p>
<p>Terceira.-Esta autorización outórgase sen prexuízo de terceiros e independentemente das autorizacións, licencias ou permisos de competencia municipal, provincial ou outros necesarios para a realización das obras das instalacións autorizadas.</p>
<p>Contra esta resolución, que non é definitiva en vía administrativa, cabe interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución, sen prexuízo de que os interesados poidan interpoñer calquera outro recurso que consideren pertinente.</p>
<p>Santiago de Compostela, 14 de febreiro de 2002.</p>
<p>Ramón Ordás Badía</p>
<p>Director xeral de Industria, Enerxía e Minas</p>

