---
date: '2002-04-04'
id: 5F62
page: 4
number: 65
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 1 de marzo de 2002 sobre concesión do título-licencia de axencia
  de viaxes do grupo retallista a Urbana Iniciativas Empresariales, R.H., con
  casa central na rúa Perito Basilio, número 2, baixo, A Coruña.
range: Resolución
url: 'https://www.xunta.gal/dog/Publicados/2002/20020404/Anuncio5F62_gl.html'
---
<p>Examinado o expediente instruído por instancia de Ramiro Hermo Caamaño, na súa calidade de titular da axencia de viaxes Urbana Iniciativas Empresariales, R.H., en solicitude de concesión do oportuno título-licencia de axencia de viaxes do grupo retallista.</p>
<p>Resultando que coa referida solicitude se achegou toda a documentación que se indica no artigo 6 do Decreto 42/2001, do 1 de febreiro, de refundición en materia de axencias de viaxes, guías de turismo e turismo activo.</p>
<p>Considerando que na empresa solicitante concorren tódalas condicións esixidas polo Decreto 42/2001, do 1 de febreiro, para a obtención do título-licencia de axencias de viaxes do grupo retallista.</p>
<p>Considerando que na tramitación do expediente se observaron tódolos requisitos e formalidades establecidos legal e regulamentariamente.</p>
<p>Vistos a Lei 9/1997, do 21 de agosto, de ordenación e promoción do turismo en Galicia, e o Decreto 42/2001, do 1 de febreiro, de refundición en materia de axencias de viaxes, guías de turismo e turismo activo, a Dirección Xeral de Turismo,</p>
<p>RESOLVE:</p>
<p>Concederlle título-licencia de axencia de viaxes do grupo retallista con XG-205 a Urbana Iniciativas Empresariales, R.H., con casa central na rúa Perito Basilio, número 2, baixo, Noia (A Coruña), da que é titular Ramiro Hermo Caamaño, que poderá exerce-la súa actividade mercantil a partir da data de publicación desta orde no DOG, con suxeición ó preceptuado no Decreto 42/2001, do 1 de febreiro, de refundición en materia de axencias de viaxes, guías de turismo e turismo activo. A dita axencia quedará inscrita no Rexistro de Empresas e Actividades Turísticas da Comunidade Autónoma galega.</p>
<p>Contra esta resolución, que pon fin á vía administrativa, poderase interpoñer recurso contencioso-administrativo ante o Tribunal Superior de Xustiza de Galicia, no prazo de dous meses contados desde o día seguinte ó da súa publicación no Diario Oficial de Galicia, de conformidade co artigo 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>Previamente, poderá interpoñer recurso potestativo de reposición no prazo dun mes contado desde</p>
<p>o día seguinte ó da publicación desta resolución no DOG.</p>
<p>Todo iso sen prexuízo da posibilidade de interpoñer recurso extraordinario de revisión nos supostos e prazos previstos no artigo 118 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 1 de marzo de 2002.</p>
<p>P.D. (Orde 12-1-1998)</p>
<p>María A. Antón Vilasánchez</p>
<p>Directora xeral de Turismo</p>

