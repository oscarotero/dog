---
date: '2002-01-30'
id: 21D2
page: 1
number: 22
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: VI. ANUNCIOS
title: >-
  Cédula do 26 de decembro de 2001, da Delegación Provincial de Pontevedra, pola
  que se fai pública a resolución de revogación do 19 de outubro de 2001, das
  axudas á contratación indefinida do expediente administrativo FM 342B
  2000/3309-5.
range: Cédula
url: 'https://www.xunta.gal/dog/Publicados/2002/20020130/Anuncio21D2_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común (BOE nº 285, do 27 de novembro), e non sendo posible a práctica da notificación no domicilio sinalado polo interesado da resolución de revogación das axudas á contratación indefinida da subvención do expediente administrativo, consonte o establecido na Orde do 13-3-2000 (DOG nº 60, do 27 de marzo ), publícase:</p>
<p>1º Expediente de procedemento: FM 342B 2000/3309-5.</p>
<p>Orde de convocatoria: 13 de marzo de 2000 (DOG nº 60, do 27 de marzo).</p>
<p>Interesado: Crego Serv. Integrados e Distribución, S.L.</p>
<p>Enderezo: Praza do Seixo, 8-2º A-36740 Tomiño (Pontevedra).</p>
<p>Asunto: resolución por delegación do delegado provincial da Consellería de Familia e Promoción do Emprego, Muller e Xuventude do 19 de outubro de 2001, ó abeiro da Orde do 13-3-2000.</p>
<p>Resolución:</p>
<p>«Examinado o expediente de axudas pola contratación indefinida de traballadores, presentada por Crego Serv. Integrados e Distribución, S.L. e tendo en conta os seguintes:</p>
<p>Antecedentes.</p>
<p>Primeiro: a solicitude foi presentada o 5-9-2000 e estimada na resolución con rexistro de saída nº 9971 do 5-4-2001, pola que se lle concedeu ó interesado unha axuda por un importe total de 400.000 pesetas pola contratación indefinida dun traballador.</p>
<p>Segundo: o pagamento da subvención concedida condicionouse á presentación da documentación e ó cumprimento das obrigas establecidas na orde de convocatoria.</p>
<p>Terceiro: o beneficiario non achegou de forma correcta e no prazo indicado a seguinte documentación:</p>
<p>-Certificados de estar ó día nos pagamentos á Seguridade Social e na Axencia Estatal Tributaria.</p>
<p>-Certificado de non ter contraídas débedas coa Administración pública da Comunidade Autónoma.</p>
<p>-Declaración expresa, á data actual, comprensiva de tódalas axudas e subvencións solicitadas ou concedidas para este mesmo proxecto, ou, de se-lo caso, de que non solicitou ou percibiu ningunha axuda e subvención das distintas administracións públicas.</p>
<p>-Alta no imposto de actividades económicas.</p>
<p>-TC1 e TC2, dos meses seguintes: xaneiro/01, xaneiro/00, maio/00 e setembro/00.</p>
<p>Cuarto: na tramitación do presente expediente observáronse tódolos requisitos e prescricións legais.</p>
<p>Fundamentos.</p>
<p>Primeiro: a competencia, por delegación da conselleira de Familia e Promoción do Emprego, Muller e Xuventude, corresponde a esta delegación provincial en virtude do artigo 3 da Orde do 13 de marzo de 2000 (DOG do 27 de marzo) pola que se establecen os programas de fomento da contratación e da estabilidade no emprego para o ano 2000.</p>
<p>Segundo: o artigo 11 da orde reguladora determina a revogación das axudas e subvencións concedidas nos casos e nos termos previstos no artigo 78 do texto refundido da Lei de réxime financeiro e orzamentario de Galicia, aprobado polo Decreto lexislativo 1/1999, do 7 de outubro (DOG do 5 de novembro).</p>
<p>Vistos os preceptos citados e demais de xeral e pertinente aplicación esta delegación provincial</p>
<p>RESOLVE:</p>
<p>Revoga-la resolución desta delegación provincial con rexistro de saída nº 9971 do 5-4-2001, pola que se lle concedeu ó interesado unha axuda por un importe total de 400.000 pesetas pola contratación indefinida dun traballador.</p>
<p>Notifíqueselle ó interesado esta resolución, que pon fin á vía administrativa e contra a que cabe formular recurso contencioso-administrativo, no prazo de dous meses desde o día seguinte ó da súa notificación, ante a Sala de Contencioso-Administrativo do Tribunal Superior de Xustiza de Galicia; así mesmo, con anterioridade e con carácter potestativo, pode interpoñerse recurso de reposición, no prazo dun mes desde o día seguinte ó da súa notificación, ante esta delegación provincial, de conformidade co disposto na Lei 29/1998, do 13 de xullo, reguladora da xurisdicción contencioso-administrativa e na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Vigo, 19 de outubro de 2001. P.D. O delegado provincial. Asdo.: Joaquín Macías Sánchez.».</p>
<p>Os correspondentes expedientes están no Servicio de Fomento do Emprego da Delegación Provincial da Consellería de Familia e Promoción do Emprego, Muller e Xuventude en Vigo.</p>
<p>Vigo, 26 de decembro de 2001.</p>
<p>Joaquín Macías Sánchez</p>
<p>Delegado provincial de Pontevedra</p>

