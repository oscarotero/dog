---
date: '2002-11-15'
id: 1736E
page: 16
number: 221
agency: XULGADO DO SOCIAL NÚMERO UN DA CORUÑA
section: V. ADMINISTRACIÓN DE XUSTIZA
title: Edicto (347/2002).
range: Edicto
url: 'https://www.xunta.gal/dog/Publicados/2002/20021115/Anuncio1736E_gl.html'
---
<p>Agustín Ignacio Pena López, secretario do Xulgado do Social número un da Coruña, fago saber que nos autos número 347/2002 seguidos por instancia de Ramón Deber Méndez, contra Constructora Exporvey, S.L., e outros sobre reclamación de cantidades, a maxistrada deste xulgado, Isabel Olmos Parese, dictou sentencia, con data do 8 de outubro de 2002, coa seguinte parte dispositiva:</p>
<p>«Que estimando a demanda presentada por Ramón Deber Méndez, debo declarar e declaro o dereito do demandante a percibi-la cantidade de 2.363,30 euros polos conceptos que se expresan no feito probado segundo desta resolución e, nese sentido, debo condenar e condeno a empresa Constructora Exporvey, S.L., a que, estando e pasando por tal declaración, lle aboe ó demandante a cantidade de</p>
<p>2.363,30 euros en concepto de salarios e liquidación, dos cales de 1.708,39 euros deberá responder solidariamente coa anterior a empresa principal OHSA.</p>
<p>E debo absolver e absolvo o Fogasa sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
<p>Notifíqueselles esta sentencia ás partes, ás que se lles fará saber que, contra esta resolución cabe o recurso de suplicación, que deberá anunciarse perante este xulgado no prazo de cinco días, contado a partir de notificación desta sentencia, por comparecencia, ou por escrito das partes, o seu avogado ou representante legal, designando o letrado que deberá interpoñelo, de ser posible o anuncio por mera manifestación daquela ó ser notificada, e que será resolto, no seu caso e cumpridos os trámites legais, pola Sala do Social do Tribunal Superior de Xustiza de Galicia. A empresa condenada deberá asemade acreditar, ó anuncia-lo recurso, ter consignado o importe da condena na conta de consignacións deste xulgado aberta no Banco de Bilbao Vizcaya, conta nº 5602-60, podendo subtituírse polo aseguramento mediante aval bancario, constando a responsabilidade solidaria do avalista, máis outra cantidade de 150,25 euros na mesma conta e en calidade de depósito nun impreso separado do importe da </p>
<p>condena.</p>
<p>Así, por esta miña sentencia, pronúncioo, mándoo e asinoo».</p>
<p>E para que lle sirva de notificación a Constructora Exporvey, S.L., que tivo o seu último enderezo coñecido na r/ Agra da Bregua, 22, baixo. 15010 A Coruña, e que na actualidade se descoñece, e co fin da súa publicación no Diario Oficial de Galicia, expido e asino este edicto na Coruña o 8 de outubre de 2002.</p>
<p>O secretario xudicial</p>
<p>Rubricado</p>

