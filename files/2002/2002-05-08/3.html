---
date: '2002-05-08'
id: 8BA2
page: 6
number: 88
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: III. OUTRAS DISPOSICIÓNS
title: >-
  Orde do 29 de abril de 2002 pola que se aproban as bases que rexerán a
  convocatoria de bolsas para a realización de prácticas no Centro de
  Supercomputación de Galicia para titulados de formación profesional de segundo
  grao das especialidades/familias profesionais de informática, correspondentes
  ás accións do programa de recursos humanos do Plan Galego de Investigación,
  Desenvolvemento e Innovación Tecnolóxica cofinanciadas co Fondo Social Europeo
  e se procede á súa convocatoria.
range: Orde
url: 'https://www.xunta.gal/dog/Publicados/2002/20020508/Anuncio8BA2_gl.html'
---
<p>A Lei 12/1993, de fomento de investigación e desenvolvemento tecnolóxico de Galicia, no seu artigo 1º establece como obxectivo xeral o fomento da investigación científica e a innovación tecnolóxica para promove-lo desenvolvemento económico, social e productivo de Galicia. Como unha ferramenta encamiñada ó logro deste obxectivo, a citada lei, no seu capítulo II, crea o Plan Galego de Investigación e Desenvolvemento Tecnolóxico. O Consello da Xunta de Galicia na súa reunión do 14 de marzo de 2002 aprobou o Plan Galego de Investigación, Desenvolvemento e Innovación Tecnolóxica (2002-2005).</p>
<p>En aplicación do plan e dentro do programa de recursos humanos, tendo en conta a intensa e crecente demanda de persoal especialista en informática considérase de interese aproveita-las posibilidades que o Centro de Supercomputación de Galicia (en adiante Cesga) ofrece para a formación de persoal</p>
<p>cualificado na área informática para a súa incorporación o sistema ciencia-tecnoloxía-empresa.</p>
<p>Polo que antecede, esta consellería</p>
<p>DISPÓN:</p>
<p>Primeiro.-Obxecto.</p>
<p>Convócanse, en réxime de publicidade, obxectividade e concorrencia competitiva, 4 bolsas de prácticas para titulados de formación profesional de segundo grao das especialidades/familias profesionais de informática que figuran no anexo I desta convocatoria.</p>
<p>Estas axudas teñen como finalidade atende-la crecente demanda de persoal especialista en informática, así como aproveita-las posibilidades que o Centro de Supercomputación de Galicia ofrece para a formación de persoal cualificado na área informática para a súa incorporación ó sistema ciencia-tecnoloxía-empresa.</p>
<p>Estas bolsas están cofinanciadas polo Fondo Social Europeo.</p>
<p>Segundo.-Duración e dotación económica das bolsas.</p>
<p>A duración de cada bolsa abrangue desde o día 1 de xuño de 2002 ata o 31 de decembro de 2002, e poderá prorrogarse, por un período máximo de dous anos en función do aproveitamento do adxudicatario, sempre que exista crédito adecuado e suficiente.</p>
<p>O importe bruto da anualidade 2002 das bolsas acada a cantidade de 20.160 A (720 A brutos mensuais) cada unha. O importe do seguro acada a cantidade de 504 A. No caso de prórroga, a dotación mensual poderá incrementarse, en función das dispoñibilidades orzamentarias, co fin de homologalas con outras bolsas de ámbito nacional.</p>
<p>As bolsas levarán asociado un seguro combinado de accidentes que o Cesga deberá subscribir en beneficio dos bolseiros polo período de duración da bolsa, que se imputará ás mesmas aplicacións orzamentarias que as bolsas.</p>
<p>Terceiro.-Natureza xurídica da relación.</p>
<p>A condición de bolseiro non xerará unha relación laboral ou administrativa coa Xunta de Galicia nin co Cesga, nin supoñerá a súa inclusión na Seguridade Social.</p>
<p>Cuarta.-Requisitos dos solicitantes.</p>
<p>Poderán optar ás bolsas convocadas as persoas que reúnan os seguintes requisitos:</p>
<p>a) Ser titulado de formación profesional de segundo grao (ou de estudios equivalentes) que teñan como especialidade algunha das que figuran no anexo I desta orde.</p>
<p>Quinta.-Formalización de solicitudes.</p>
<p>As solicitudes, no modelo oficial RHU-01 que se publica como anexo II a esta orde, estará á disposición dos interesados nas dependencias da Secretaría Xeral de Investigación e Desenvolvemento e na Internet nos seguintes enderezos: <a href="http://www.xunta.es/conselle/preside/sxid/index.htm">http://www.xunta.es/conselle/preside/sxid/index.htm</a> ou http://www.cesga.es/sxid poderán ser presentadas no rexistro xeral da Secretaría Xeral</p>
<p>de Investigación e Desenvolvemento ou por calquera das formas previstas no artigo 38.4º da Lei 4/1999, de modificación da Lei 30/1992, de réxime xurídico das administracións públicas e do procedemento administrativo común.</p>
<p>As ditas solicitudes irán acompañadas da seguinte documentación:</p>
<p>a) Certificación académica relativa ós estudios realizados polo solicitante (orixinal ou copia compulsada).</p>
<p>b) Declaración do solicitante de tódalas axudas solicitadas tanto aprobadas ou concedidas, como as pendentes de resolución para o mesmo fin das distintas administracións públicas competentes ou dos seus organismos, entes ou sociedades.</p>
<p>c) Fotocopia compulsada do correspondente título ou, no seu defecto, documento acreditativo do pagamento das taxas correspondentes para a súa expedición.</p>
<p>Sexta.-Prazo de presentación de solicitudes.</p>
<p>O prazo de presentación de solicitudes será de 20 días hábiles contados a partir do seguinte ó de publicación no DOG da presente convocatoria.</p>
<p>Sétima.-Tramitación.</p>
<p>Os servicios administrativos da Secretaría Xeral de Investigación e Desenvolvemento procederán á revisión das solicitudes presentadas comprobando se é correcta a documentación achegada. En caso contrario, requirirase o solicitante para que no prazo de dez días a complete ou emende os erros detectados con advertencia de que, de non o facer, se lle considerará desistido da súa solicitude, procedendo consonte o establecido no artigo 71 da Lei 30/1992, modificada pola Lei 4/1999.</p>
<p>Non axustarse ós termos da convocatoria, o incumprimento dos requisitos nela establecidos, a ocultación de datos, a súa alteración ou calquera manipulación da información solicitada será causa de desestimación da solicitude presentada, con independencia de que poida acordarse outro tipo de actuacións.</p>
<p>Oitava.-Selección e resolución.</p>
<p>A selección dos beneficiarios das axudas será realizada por unha comisión designada polo secretario xeral de Investigación e Desenvolvemento, actuando un dos seus membros como presidente e outro como secretario, que elevará a proposta de resolución á Secretaría Xeral de Investigación e Desenvolvemento para que resolva.</p>
<p>A selección dos bolseiros farase de acordo co seguinte baremo:</p>
<p>-Expediente académico: ata 4 puntos.</p>
<p>-Entrevista: ata 2 puntos. A comisión poderá establecer unha puntuación mínima no expediente académico para acceder á entrevista, a cal versará sobre os seus coñecementos en informática e terá unha duración máxima de quince minutos.</p>
<p>Finalmente, a comisión fará pública a relación de candidatos ordenados por orde de maior a menor puntuación, propoñendo á Secretaría Xeral de Investigación e Desenvolvemento a adxudicación ós catro</p>
<p>candidatos de mellor puntuación e elaborando unha lista de suplentes para o caso de non aceptación ou renuncia dalgún dos adxudicatarios. Esta resolución publicarase no Diario Oficial de Galicia, na dita resolución farase constar que as bolsas adxudicadas están cofinanciadas nun 75% polo Fondo Social Europeo.</p>
<p>Novena.-Réxime de colaboración.</p>
<p>Os aspirantes seleccionados, no prazo de tres días naturais seguintes ó da notificación de outorgamento da bolsa e trala aceptación desta, incorporaranse ó Cesga ó que quedarán adscritos, para poder desenvolve-las súas actividades en prácticas, nalgunha das dependencias ou centros ós que o Cesga presta servicio.</p>
<p>No caso de que un adxudicatario, por calquera motivo, non puidese presta-la súa colaboración, será substituído polo candidato seguinte por orde de puntuación que figure na lista de suplentes.</p>
<p>No caso de que un adxudicatario renuncie unha vez iniciada a súa colaboración, poderá ser substituído igualmente polo candidato que lle corresponda da lista de suplentes, iniciándose os correspondentes pagamentos a partir dese momento.</p>
<p>Os bolseiros prestarán a súa colaboración baixo a supervisión do Centro de Supercomputación de Galicia, con horario de traballo de mañá e/ou tarde, de luns a venres.</p>
<p>Os bolseiros terán a obriga de facilitar toda a documentación que lles sexa requirida pola Secretaría Xeral de Investigación e Desenvolvemento, así como pola Intervención Xeral da Comunidade Autónoma, polo Consello de Contas e polo Tribunal de Contas no exercicio das súas funcións de fiscalización e control.</p>
<p>Décima.-Dedicación.</p>
<p>O bolseiro deberá dedicarse de maneira plena a cumpri-las tarefas que lle sexan encomendadas. O desfrute da bolsa será incompatible con calquera clase de traballo remunerado ou co desfrute doutra bolsa.</p>
<p>Undécima.-Orzamento e pagamentos.</p>
<p>As accións derivadas desta convocatoria, que acadan a cantidade de 20.664 A, financiaranse con cargo á aplicación orzamentaria 04.06.432A.442.0 dos orzamentos xerais da Comunidade Autónoma de Galicia para o ano 2002.</p>
<p>Na dita aplicación orzamentaria existe crédito adecuado e suficiente no proxecto de orzamentos da Comunidade Autónoma de Galicia para o ano 2002 aprobado polo Consello da Xunta de Galicia e presentado no Parlamento de Galicia.</p>
<p>Os pagamentos serán realizados pola Secretaría Xeral de Investigación e Desenvolvemento ó Cesga do modo seguinte:</p>
<p>-Un pago de 2.880 A unha vez axudicadas as bolsas e recibida a certificación do Cesga na que conste a incorporación dos bolseiros.</p>
<p>-Pagamentos mensuais por importe de 2.880 A cada un deles a medida que o Cesga xustifique o pagamento da mensualidade anterior.</p>
<p>-O pagamento do seguro (504 A) realizarase ó Cesga logo de presentación por este da correspondente factura da entidade aseguradora.</p>
<p>Pola súa parte o Cesga comprométese ó pagamento mensual das bolsas ós beneficiarios así como ó pagamento dos correspondentes seguros. Co último pagamento, o Cesga remitirá declaración complementaria do conxunto das axudas solicitadas e concedidas polas administracións públicas, para a mesma finalidade, de cada un dos bolseiros.</p>
<p>Duodécima.-Incidencias.</p>
<p>A Secretaría Xeral de Investigación e Desenvolvemento resolverá tódalas dúbidas e incidencias que se poidan presentar na aplicación desta convocatoria.</p>
<p>No caso de que durante o período de desfrute da bolsa se producise algunha circunstancia que motivase a interrupción da colaboración do bolseiro, informarase de maneira inmediata á Secretaría Xeral de Investigación e Desenvolvemento para a adopción das medidas oportunas. Neste senso, a dita secretaría xeral poderá propoñe-la adxudicación da bolsa a outro candidato tendo en conta a lista de suplentes.</p>
<p>Os bolseiros que, unha vez iniciada a bolsa, renuncien a seguir prestando a súa colaboración, terán dereito ás mensualidades transcorridas desde o inicio da bolsa ata a data da súa renuncia; para isto deberán de presentar un informe sobre os traballos realizados ata a data de renuncia, que quedará en propiedade da Secretaría Xeral de Investigación e Desenvolvemento e do Centro de Supercomputación de Galicia.</p>
<p>No caso de incumprimento das tarefas de colaboración, a Secretaría Xeral de Investigación e Desenvolvemento poderá, tras escoita-la persoa afectada, anula-la bolsa, quedando en ese caso obrigado o adxudicatario ó reintegro total da subvención percibida.</p>
<p>Décimo terceira.-Prazo de resolucións e recursos.</p>
<p>O prazo máximo para resolve-las solicitudes presentadas ó amparo desta convocatoria pola Secretaría Xeral de Investigación e Desenvolvemento será de 6 meses, contados desde a publicación desta orde no DOG. De non mediar resolución expresa no dito prazo, as solicitudes deberán entenderse desestimadas.</p>
<p>A convocatoria, as súas bases e todos cantos actos administrativos se deriven dela, poderán ser impugnados polos interesados nos casos e na forma establecidos na Lei 30/1992, do 26 de novembro, de réxime xurídico das administracións públicas e do procedemento administrativo común modificada pola Lei 4/1999, do 13 de xaneiro.</p>
<p>Contra as resolucións expresas ou presuntas que se deriven desta convocatoria, que poñen fin á vía administrativa, poderán os interesados interpoñer potestativamente recurso de reposición ante o mesmo órgano, no prazo dun mes contado a partir do día seguinte ó da recepción da correspondente notificación no caso de resolucións expresas. No caso</p>
<p>de que a resolución se entenda desestimatoria por silencio administrativo, o prazo será de tres meses contados a partir do día seguinte a aquel en que se produza o acto presunto.</p>
<p>De non estima-la presentación deste recurso, poderán os interesados interpoñer recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses contados a partir do día seguinte ó da recepción da correspondente notificación, se a resolución é expresa. No caso de que a resolución se entenda desestimada por silencio administrativo, o prazo será de seis meses contados a partir do día seguinte a aquel en que se produza o acto presunto.</p>
<p>Os beneficiarios das axudas concedidas ó abeiro do disposto nesta orde quedan obrigados a facilitar toda a información que lles sexa requirida pola Secretaría Xeral de Investigación e Desenvolvemento así como pola Intervención Xeral da Comunidade Autónoma, o Consello de Contas e o Tribunal de Contas, no exercicio das súas funcións de fiscalización e control. Así mesmo, os beneficiarios deberán proceder ó reintegro total ou parcial da subvención ou axuda pública percibida no suposto de incumprimento das condicións establecidas para a súa concesión.</p>
<p>A presente convocatoria tramítase ó abeiro da Orde do 11 de febreiro de 1998, pola que se regula a tramitación anticipada de gastos, tendo en conta as modificacións da orde da Consellería de Economía e Facenda, do 27 de novembro de 2000 e do 25 de outubro de 2001, quedando condicionada a adxudicación das bolsas á aprobación polo Parlamento de Galicia dos orzamentos da Comunidade Autónoma para o ano 2002.</p>
<p>Santiago de Compostela, 29 de abril de 2002.</p>
<p>Jaime Pita Varela</p>
<p>Conselleiro da Presidencia, Relacións Institucionais</p>
<p>e Administración Pública</p>
<p>ANEXO I</p>
<p>Ramas, especialidades, módulos e ciclos formativos de grao superior que poden ser solicitados polos titulados de FP II ou de estudios equivalentes.</p>
<p>Titulo de técnico especialista.</p>
<p>-Formación profesional de segundo grao (rama).</p>
<p>* Módulos profesionais de nivel 3 (rama).</p>
<p>Rama: administrativa e comercial.</p>
<p>Especialidade:-Informática de empresas.-Informática de empresa.-Informática empresarial.-Informática de xestión.-Programador de aplicación de xestión.</p>
<p>* Programación de informática de xestión.</p>
<p>Rama: electricidade e electrónica.</p>
<p>Especialidade:-Equipos de informática.</p>
<p>* Equipos informáticos.</p>

