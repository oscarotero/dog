---
date: '2002-05-08'
id: 8BB6
page: 6
number: 88
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 10 de abril de 2002 pola que se adscribe con carácter definitivo ó
  Instituto de Educación Secundaria das Fontiñas-Santiago de Compostela (A
  Coruña) o profesorado que se relaciona no anexo desta orde.
range: Orde
url: 'https://www.xunta.gal/dog/Publicados/2002/20020508/Anuncio8BB6_gl.html'
---
<p>Na oferta inicial de ensinanzas de educación postobrigatoria trasládanse as ensinanzas de formación profesional familia administrativo do IES San Clemente ó IES As Fontiñas, ambos da localidade de Santiago de Compostela.</p>
<p>O Real decreto 2112/1998, do 2 de outubro, establece na súa disposición adicional décimo cuarta que nos casos que se produza un cambio de ensinanzas desde un centro a outro, os profesores das especialidades afectadas quedarán adscritos ó novo centro, mantendo para tódolos efectos a antigüidade que posuían no centro de orixe.</p>
<p>Extinguidas as ensinanzas de formación profesional da familia administrativo no IES San Clemente e implantadas no IES As Fontiñas, procede agora efectua-la adscrición con carácter definitivo, no Instituto de Educación Secundaria As Fontiñas, do profesorado do Instituto de Educación Secundaria San Clemente.</p>
<p>Na súa virtude, esta Consellería de Educación e Ordenación Universitaria</p>
<p>DISPÓN:</p>
<p>Primeiro.-Os profesores de ensino secundario e técnicos de formación profesional que se relacionan no anexo desta orde, procedentes do IES San Clemente, quedan adscritos definitivamente no Instituto de Educación Secundaria As Fontiñas de Santiago de Compostela.</p>
<p>Segundo.-A adscrición a que se refire esta orde non suporá variación nin modificación da situación do profesorado nin dos dereitos que lles corresponden, e os servicios no centro computaranse desde a toma de posesión no instituto de procedencia.</p>
<p>Terceiro.-Nos títulos administrativos dos interesados, a delegación provincial da consellería incluirá dilixencias nas que se faga consta-la posesión no novo instituto.</p>
<p>Cuarto.-A efectividade desta orde será do 1 de setembro de 2002.</p>
<p>Santiago de Compostela, 10 de abril de 2002.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<table><tbody><tr><td></td></tr>
<tr><td>Apelidos e nome</td><td>DNI</td><td>Disciplina</td></tr>
<tr><td></td></tr>
</tbody></table>
<table><tbody><tr><td>Mejuto Quintela, Manuel E.</td><td>33018299</td><td>Administración de empresas
(590101)</td></tr>
<tr><td></td></tr>
<tr><td>Otero Trillo, Ramón J.</td><td>33159693</td><td>Administración de empresas
(590101)</td></tr>
<tr><td></td></tr>
<tr><td>Silva Chorén, Juan Manuel</td><td>33199155</td><td>Administración de empresas
(590101)</td></tr>
<tr><td></td></tr>
<tr><td>González Iglesias, Mª Rosa</td><td>33208283</td><td>Procesos comerciais (591221)</td></tr>
<tr><td></td></tr>
<tr><td>Valiño Cajaraville, Julia</td><td>33207565</td><td>Procesos comerciais (591221)</td></tr>
<tr><td></td></tr></tbody></table>
<p>CONSELLERÍA DE CULTURA, COMUNICACIÓN SOCIAL</p>
<p>E TURISMO</p>

