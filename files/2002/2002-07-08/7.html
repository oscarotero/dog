---
date: '2002-07-08'
id: D57A
page: 10
number: 130
agency: CONSELLERÍA DE PESCA E ASUNTOS MARÍTIMOS
section: III. OUTRAS DISPOSICIÓNS
title: >-
  Orde do 1 de xullo de 2002 pola que se modifica a do 30 de novembro de 2000
  pola que se establecen as bases e condicións e se regula o procedemento de
  concesión de axudas de carácter socioeconómico.
range: Orde
url: 'https://www.xunta.gal/dog/Publicados/2002/20020708/AnuncioD57A_gl.html'
---
<p>O Regulamento (CE) nº 2792/1999 do Consello do 17 de decembro, polo que se definen as modalidades e condicións das intervencións con finalidade estructural no sector da pesca, que constitúe un marco para o conxunto das intervencións estructurais no sector pesqueiro realizadas no territorio dun Estado membro, establece no seu artigo 12, a posibilidade de establecer medidas socioeconómicas para aqueles pescadores que exerzan a súa actividade profesional principal a bordo dun buque de pesca marítima en activo.</p>
<p>O Real decreto 3448/2000, do 22 de decembro, polo que se establece a normativa básica das axudas estructurais no sector pesqueiro, establece no capítulo XVI, as condicións, fins, controis e requisitos e órgano competente en tramita-las medidas socioeconómicas.</p>
<p>Dentro do marco establecido pola normativa comunitaria e pola básica do Estado, a Comunidade Autónoma de Galicia estableceu por medio da Orde do 30 de novembro de 2000 pola que se establecen as bases e condicións e se regula o procedemento de concesión de axudas de carácter socioeconómico.</p>
<p>Dentro do marco socio-político actual, faise preciso clarexa-los posibles beneficiarios das diferentes medidas socioeconómicas. Por todo o exposto e no uso das facultades que me foron conferidas</p>
<p>DISPOÑO:</p>
<p>Artigo 1º</p>
<p>Modifícase o primeiro parágrafo do artigo 5º da Orde do 30 de novembro de 2000 pola que se establecen as bases e condicións e se regula o procedemento de concesión de axudas de carácter socioeconómico, quedando redactada como segue:</p>
<p>Artigo 5º, parágrafo primeiro:</p>
<p>Poderán ser beneficiarios destas axudas os pescadores que sexan tripulantes de buques pesqueiros con porto base na Comunidade Autónoma de Galicia e que reúnan todos e cada un dos requisitos e condicións establecidos máis adiante para cada unha das medidas, así como os establecidos na normativa básica estatal e comunitaria.</p>
<p>Disposicións derradeiras</p>
<p>Primeira.-Facúltase o director xeral de Estructuras e Mercados da Pesca para o desenvolvemento desta orde.</p>
<p>Segunda.-Esta orde entrará en vigor ó día seguinte da súa publicación no Diario Oficial de Galicia.</p>
<p>Santiago de Compostela, 1 de xullo de 2002.</p>
<p>Enrique César López Veiga</p>
<p>Conselleiro de Pesca e Asuntos Marítimos</p>

