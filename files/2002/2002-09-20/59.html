---
date: '2002-09-20'
id: '12292'
page: 13
number: 182
agency: CONCELLO DE VILA DE CRUCES
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/2002/20020920/Anuncio12292_gl.html'
---
<p>Aprobado inicialmente pola Comisión de Goberno, en sesión do 22 de agosto de 2002, o proxecto técnico para a contratación da obra de abastecemento e auga: Obra, Sabrexo, S. Pedro, redactado polo enxeñeiro de camiños Alfonso Enríquez Moure, queda exposto ó público na Secretaría deste Concello, durante o prazo de quince días hábiles, -que empezarán a contarse desde o día seguinte ó da inserción do presente edicto no BOP-, para efectos de exame e reclamacións.</p>
<p>Na mesma sesión tamén se aprobaron os pregos de cláusulas administrativas que rexerán o citado concurso público, por procedemento aberto e urxente, da citada contratación, expoñéndose ó público por un prazo de quince días hábiles, para os efectos de que os interesados poidan examinalos e formula-las alegacións que consideren oportunas.</p>
<p>Á súa vez convócase licitación pública para a adxudicación da citada obra, que quedaría aprazada no suposto de presentarse reclamacións ó proxecto técnico ou ó prego de bases, restablecéndose o que reste a partir do día seguinte da resolución destas.</p>
<p>Obxecto: é a adxudicación, mediante concurso polo procedemento aberto e urxente, da obra de abastecemento e auga: Obra, Sabrexo, S. Pedro.</p>
<p>Tipo de licitación: é o seguinte: 86.696,34 euros.</p>
<p>Prazo de execución: 6 meses desde a notificación da adxudicación.</p>
<p>Garantía: a provisional establécese en 1.733,93 euros. A definitiva será igual ó 4% do importe da adxudicación.</p>
<p>Presentación de proposicións: presentaranse na Secretaría do Concello, de 9 a 13 horas, durante o prazo de 13 días naturais, contado a partir do día seguinte ó da publicación deste anuncio no BOP.</p>
<p>Apertura de plicas: terá lugar ás 9 horas do primeiro día hábil seguinte a aquel en que termine o prazo de presentación de proposicións. Se este fose sábado, terá lugar o primeiro día hábil seguinte.</p>
<p>Criterios de adxudicacióin: serán os fixados na correspondente cláusula do prego de condicións.</p>
<p>Modelo de proposición: o recollido na correspondente cláusula do prego de condicións. Os licitadores presentarán simultaneamente coa proposición e en sobre pechado os documentos que se indican na referida cláusula.</p>
<p>Gastos: serán por conta do adxudicatario os gastos dos anuncios así como tódolos derivados do contrato.</p>
<p>Vila de Cruces, 26 de agosto de 2002.</p>
<p>O alcalde presidente</p>
<p>Rubricado</p>

