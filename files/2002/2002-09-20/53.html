---
date: '2002-09-20'
id: 1227A
page: 13
number: 182
agency: CONCELLO DE LALÍN
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2002/20020920/Anuncio1227A_gl.html'
---
<p>O Pleno da Corporación, en sesión do 27 de agosto de 2002, acordou inicia-los trámites para a contratación da concesión da obra pública que seguidamente se indica, e para tal efecto aprobou os correspondentes pregos de prescricións técnicas e cláusulas administrativas particulares e ordenou anuncia-lo seguinte concurso público:</p>
<p>Entidade adxudicadora e datos para a obtención de información: Concello de Lalín. Praza do Concello, nº 1, 36500 Lalín. Teléfono: 986 78 70 60, fax: 986 78 06 38.</p>
<p>Obxecto do contrato: concesión da obra pública consistente na construcción dun aparcadoiro subterráneo no subsolo da praza Vella do Mercado, e subseguinte explotación logo de execución.</p>
<p>Orzamento orientativo: 2.742.992,01 A.</p>
<p>Prazo para a execución das obras e duración da concesión: 12 meses e 50 anos, respectivamente.</p>
<p>Tramitación, procedemento e forma de adxudicación: concurso público, procedemento aberto e tramitación ordinaria.</p>
<p>Garantía provisional: 54.859,84 A.</p>
<p>Exame do expediente: os pregos de prescricións técnicas e de cláusulas administrativas particulares foron publicados no BOP de Pontevedra nº 172, do 9 de setembro de 2002. Os licitadores poderán examina-lo expediente na secretaría xeral do concello en horas de oficina, de luns a venres e ata o día anterior ó do remate do prazo de presentación de proposicións.</p>
<p>Requisitos específicos do contratista: os licitadores deberán acredita-la solvencia técnica mediante a correspondente clasificación empresarial bastante para a execución das obras descritas no proxecto de execución presentado.</p>
<p>Lugar e prazo de presentación de proposicións: este anuncio será publicado no DOG e as proposicións presentaranse no rexistro xeral do concello</p>
<p>ou na forma establecida no prego de condicións, dentro do prazo de 40 días naturais contados a partir da publicación deste anuncio e das nove ás trece horas. As ofertas manteranse durante cinco meses.</p>
<p>Apertura de proposicións: a data e hora da apertura das proposicións, terá lugar na casa do concello, será notificada por calquera medio e de forma persoal ós licitadores.</p>
<p>O pagamento deste anuncio será por conta do adxudicatario.</p>
<p>Lalín, 12 de setembro de 2002.</p>
<p>Camilo González Bodaño</p>
<p>Alcalde accidental</p>

