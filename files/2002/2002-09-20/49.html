---
date: '2002-09-20'
id: 1226A
page: 13
number: 182
agency: CONCELLO DE ARZÚA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2002/20020920/Anuncio1226A_gl.html'
---
<p>Aprobado inicialmente polo Pleno do Concello, na sesión do 10 de setembro de 2002, o Plan Xeral de Ordenación Municipal, redactado pola empresa Estudio Técnico Gallego, S.A., e dirixido polo enxeñeiro de camiños Julio C. Rojo Martínez e o arquitecto Isidro López Yáñez, co obxecto de que sirva de revisión das vixentes normas subsidiarias de planeamento municipal, aprobadas definitivamente o 6 de novembro de 1986. E,</p>
<p>A fin de dar cumprimento á previsión contida no artigo 42.1º, da Lei 1/1997, do 24 de marzo, do solo de Galicia, sométese o expediente a información pública polo prazo dun mes -contado desde o día seguinte ó da última inserción deste anuncio no Diario Oficial de Galicia e no BOP-, período durante o cal poderá ser examinado e deducirse as alegacións pertinentes.</p>
<p>O dito acordo de aprobación inicial -conforme establece o artigo 34.2º da mesma lei- determina por si só a suspensión do outorgamento de licencias naquelas zonas do territorio obxecto de planeamento, das cales as novas determinacións supoñan modificación do réxime urbanístico vixente; sendo as áreas afectadas por esa suspensión as seguintes:</p>
<p>-Solo non urbanizable común; por cambio do réxime do solo.</p>
<p>-Solo non urbanizable de protección de infraestructuras; por cambio de clasificación.</p>
<p>-Solo non urbanizable de protección de leitos, de protección especial e protexido; por cambio do réxime do solo.</p>
<p>-Solo non urbanizable de núcleo rural existente tradicional; por incompatibilidade nas ordenanzas de aplicación entre a antiga normativa e a actual.</p>
<p>-Solo apto para urbanizar industrial; na localización vixente orixinariamente nas normas subsidiarias municipais suspenderanse licencias por cambio de clasificación.</p>
<p>-Solo urbano de núcleo urbano existente, que se corresponde segundo o planeamento vixente coa capital municipal. Suspenderanse licencias en todo o ámbito do solo urbano de Arzúa clasificado polas normas subsidiarias, por cambio na cualificación dos terreos ou na ordenanza de aplicación.</p>
<p>Puntualízase así mesmo que quedan fóra das áreas afectadas pola suspensión do outorgamento de licencias as franxas ou espacios que de seguido se detallan:</p>
<p>-Solo urbano industrial desenvolvido a partir dunha modificación puntual e un plan parcial, por incorpora-lo plan xeral en aprobación, tanto a delimitación como a cualificación e as ordenanzas fixadas polo plan parcial para a zona. As licencias a conceder</p>
<p>cumprirán coas determinacións fixadas o plan parcial que o desenvolven.</p>
<p>-En solo urbano de núcleo urbano existente, naquelas zonas nas que se manteñen a cualificación así como as condicións fixadas pola ordenanza, sendo estas:</p>
<p>* Zona escolar-cultural, incluso a zona da futura gardería municipal, unha vez aprobada a modificación puntual.</p>
<p>* Zona deportiva e recreativa.</p>
<p>* Zona de servicios comunitarios, incluso a zona da futura residencia de anciáns, unha vez aprobada a modificación puntual.</p>
<p>* Zona de parques e xardíns.</p>
<p>Esta suspensión -tal como se prevé no artigo 34.3º da devandita Lei 1/1997, do 24 de marzo, do solo de Galicia-, terá unha duración máxima dun ano e extinguirase, en todo caso, coa aprobación definitiva do Plan Xeral de Ordenación Municipal.</p>
<p>Arzúa, 11 de setembro de 2002.</p>
<p>Manuel Moscoso López</p>
<p>Alcalde</p>

