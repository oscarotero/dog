---
date: '2002-05-30'
id: A84A
page: 7
number: 103
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 24 de maio de 2002 pola que se convoca un curso de verán sobre
  contratación administrativa.
range: Resolución
url: 'https://www.xunta.gal/dog/Publicados/2002/20020530/AnuncioA84A_gl.html'
---
<p>Dentro do plan de actividades da Escola Galega de Administración Pública para o ano 2001 e de acordo coas funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócase, en colaboración co Centro de Estudios Jurídicos Superiores (Cejus), co Concello de Sada e coa Universidad da Coruña, un curso de verán sobre contratación administrativa convocatoria que se desenvolverá conforme as seguintes bases:</p>
<p>1. Obxectivos.</p>
<p>Á luz da práctica cotiá e da xurisprudencia máis recente, estudia-los métodos e regras da contratación administrativa, con especial atención nas últimas novidades aparecidas neste eido e esmiuzando o mundo das normas desta especialidade contractual.</p>
<p>2. Contido.</p>
<p>Trátanse estes temas:</p>
<p>-Normativa aplicable. Ámbito de aplicación subxectiva da lexislación de contratos das administracións públicas. A capacidade e a solvencia do contratista. A clasificación.</p>
<p>-As actuacións relativas á contratación: pregos de cláusulas administrativas xerais; actuacións preparatorias e adxudicacións de contratos. A formalización do contrato.</p>
<p>-As garantías na contratación administrativa tralo R.D.L. 2/2000 e o RXCAP aprobado polo R.D. 1098/2001.</p>
<p>-Execución dos contratos: especial referencia ó pagamento do prezo e as modificacións do contrato.</p>
<p>-A extinción do contrato administrativo.</p>
<p>-Pregos-tipo de cláusulas administrativas particulares da Xunta de Galicia.</p>
<p>3. Destinatarios.</p>
<p>Persoal ó servicio da Xunta de Galicia e da Administración local galega e interesados en xeral.</p>
<p>Segundo o acordo adoptado o 16 de abril de 2002 pola Comisión de Plan de Estudios da Universidade da Coruña, recoñecerase un crédito de libre con</p>
<p>figuración ós estudiantes da mencionada universidade que asistan con asiduidade ó desenvolvemento do citado curso de verán.</p>
<p>4. Desenvolvemento.</p>
<p>-Horario: mañá e tarde.</p>
<p>-Lugar e datas: o curso convocado desenvolverase no auditorio da Casa de Cultura de Sada (A Coruña), sita en avda. do Porto, s/n, da citada localidade, os días 10 e 11 de xullo de 2002.</p>
<p>5. Inscrición.</p>
<p>-Prazo: remata o luns, día 8 de xullo de 2002.</p>
<p>-Tramitación de solicitudes: as solicitudes irán dirixidas ó director da Escola Galega de Administración Pública, Polígono das Fontiñas, rúa de Madrid, 2-4, 15707, Santiago de Compostela, segundo o modelo que figura no anexo a esta convocatoria, e presentaranse no rexistro xeral da EGAP ou por calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común. Admitiranse tamén inscricións por telefax: 981 54 63 30.</p>
<p>-Número de prazas: limitado á capacidade do local.</p>
<p>-Inscrición fóra de prazo: só se admitirán, de quedaren prazas baleiras, coa condicións de que se cumpran os requisitos xerais antes indicados.</p>
<p>Os peticionarios poderán obter confirmación da súa posible admisión, chamando por teléfono, o día 9 de xullo, de 8.30 a 14.30 horas, ós seguintes números: 981 54 62 39/44 ou 981 54 60 40.</p>
<p>6. Modificacións.</p>
<p>A EGAP reserva para si a facultade de interpretar e de resolve-las incidencias que puidesen xurdir no desenvolvemento do curso, así como o de cancelalo, se o escaso número de solicitudes non xustifica a súa realización.</p>
<p>7. Certificación de asistencia.</p>
<p>Entregaráselles, ó remate deste curso, a aquelas persoas inscritas que concorresen asiduamente a él, cando a súa sexa igual ou superior ó 85% das horas lectivas programadas, e expresarase, neste documento, a natureza da actividade e as datas da súa realización.</p>
<p>Santiago de Compostela, 24 de maio de 2002.</p>
<p>Domingo Bello Janeiro</p>
<p>Director da Escola Galega de Administración</p>
<p>Pública</p>

