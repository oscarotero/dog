---
date: '2002-05-30'
id: A826
page: 7
number: 103
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 187/2002, do 15 de maio, polo que se acepta a cesión, a título
  gratuíto, dunha parcela situada no termo municipal de Ferrol (A Coruña) para a
  construcción dun conservatorio de música.
range: Decreto
url: 'https://www.xunta.gal/dog/Publicados/2002/20020530/AnuncioA826_gl.html'
---
<p>O Pleno da Corporación do Concello de Ferrol, reunido en sesión celebrada o día 31 xaneiro de 2002, acordou cederlle á Comunidade Autónoma de Galicia unha parcela de 4.043 m no termo municipal deste concello para a construcción dun conservatorio de música.</p>
<p>A Secretaría Xeral e do Patrimonio tramitou o correspondente expediente de aceptación de cesión, de conformidade co disposto nos artigos 16, 17 e 23 da Lei 3/1985, do 12 de abril, do patrimonio da Comunidade Autónoma de Galicia e 33, 34 e 38 do Decreto 50/1989, do 9 de marzo, polo que se aproba o regulamento para a execución da dita lei.</p>
<p>Na súa virtude, por proposta do conselleiro de Economía e Facenda, feita nos termos nos que o Concello de Ferrol acordou a cesión, logo de deliberación do Consello da Xunta de Galicia na súa reunión do día quince de maio de dous mil dous,</p>
<p>DISPOÑO:</p>
<p>Artigo 1º</p>
<p>Acéptase a cesión, feita polo Concello de Ferrol, a título gratuíto, dunha parcela de 4.043 m que linda: ó norte, rúa das Telleiras; ó sur, ría de Ferrol; ó leste, paseo de Caranza e avda. do Mar; ó oeste, parcela de propiedade municipal, antigo matadoiro.</p>
<p>Inscrito no Rexistro da Propiedade de Ferrol no tomo 2155, libro 873, folio 54, predio nº 63.964, inscrición 1ª.</p>
<p>Artigo 2º</p>
<p>A parcela cedida destinarase á construcción dun conservatorio de música.</p>
<p>Artigo 3º</p>
<p>A Consellería de Economía e Facenda, a través da Secretaría Xeral e do Patrimonio, procederá á formalización da cesión no correspondente documento público e á inscrición do ben no Rexistro da Propiedade a nome da Comunidade Autónoma de Galicia.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade deste decreto.</p>
<p>Santiago de Compostela, quince de maio de dous mil dous.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

