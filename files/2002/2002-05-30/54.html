---
date: '2002-05-30'
id: A8FE
page: 7
number: 103
agency: CONCELLO DE OURENSE
section: VI. ANUNCIOS
title: Anuncio (419/2001 modificado).
range: Anuncio
url: 'https://www.xunta.gal/dog/Publicados/2002/20020530/AnuncioA8FE_gl.html'
---
<p>Anúnciase que a Comisión Municipal de Goberno, en sesión ordinaria con data 9 de maio de 2002, adoptou, entre outros, o seguinte acordo:</p>
<p>Aprobar inicialmente o proxecto modificado nº 1 de construcción de accesos ó centro comercial de Ourense, por instancia de Óscar Aser Sánchez Ruido, como presidente da comisión xestora para o desenvolvemento do equipamento comercial coas condicións sinaladas nos informes dos servicios de enxeñería de data 15 de marzo de 2002, e da Consellería de Cultura, Comunicación Social e Turismo de data 7 de xuño de 2001, e da Confederación Hidrográfica do Norte, Comisaría de Aguas do 10 de outubro de 2001, dos que se dará traslado ó interesado e logo de constitución de garantía na cantidade que sexa determinada polo Servicio de Enxeñería para responder da execución das obras, o seu mantemento ata a recepción destas por parte do concello, así como en comparecencia pública, o solicitante comprométese a introduci-las modificacións necesarias na rede provisional de drenaxe para que as augas drenadas sexan incorporadas ó colector respectivo do Plan de Saneamento de Ourense, no momento da súa </p>
<p>execución.</p>
<p>De conformidade co disposto no artigo 44.3º da Lei 1/1997, do 24 de marzo, do solo de Galicia sométese o citado expediente, á exposición pública</p>
<p>polo prazo dun mes, que comezará a contar a partir do día seguinte ó da última publicación oficial deste anuncio, para que tódalas persoas interesadas poidan achega-las alegacións que estimen pertinentes.</p>
<p>Este anuncio suple as circunstancias que poidan concorrer ó disposto no artigo 59 da Lei 30/1992, do 26 de novembro.</p>
<p>Ourense, 15 de maio de 2002.</p>
<p>Manuel Jaime Cabezas Enríquez</p>
<p>Alcalde</p>

