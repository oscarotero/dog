---
date: '2002-01-16'
id: 155A
page: 572
number: 11
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: IV. OPOSICIÓNS E CONCURSOS
title: >-
  Orde do 9 de xaneiro de 2002 pola que se convocan para a elección de destino
  os aspirantes que superaron o proceso selectivo convocado pola Orde do 17 de
  xullo de 2000 de acceso ó corpo superior de Administración da Xunta de Galicia
  (grupo A), escala superior de finanzas.
range: Orde
url: 'https://www.xunta.gal/dog/Publicados/2002/20020116/Anuncio155A_gl.html'
---
<p>Pola Orde do 17 de xullo de 2000 (DOG nº 147, do 31 de xullo), convocouse proceso selectivo para o acceso ó corpo superior de Administración da Xunta de Galicia (grupo A), escala superior de finanzas, sendo nomeados como funcionarios en prácticas a través da Resolución do 4 de outubro de 2001 (DOG nº 197, do 10 de outubro).</p>
<p>Unha vez publicados polo correspondente tribunal os resultados obtidos no curso selectivo e co obxecto de que as aspirantes que superaron o dito proceso selectivo accedan á condición de funcionarios coa maior brevidade posible, esta consellería</p>
<p>DISPÓN:</p>
<p>Convoca-los aspirantes que superaron o proceso selectivo polo sistema de promoción interna e acceso libre para o acceso ó corpo superior de Administración da Xunta de Galicia (grupo A), escala superior de finanzas, para a elección de destino provisional, en único chamamento, no salón de actos da Escola Galega de Administración Pública, sita no Polígono das Fontiñas s/n, en Santiago de Compostela, o día 22 de xaneiro ás 12 horas, podendo elixir, segundo a orde acadada no proceso selectivo, entre os postos que se relacionan no anexo desta orde, sempre que reúnan as condicións esixidas nel.</p>
<p>Os aspirantes que ingresen polo sistema de promoción interna terán en todo caso preferencia sobre os aspirantes provenientes do sistema xeral de acceso libre para cubri-las vacantes correspondentes, e poderán tomar posesión da praza que viñeran desem</p>
<p>peñando con carácter definitivo, cando esta, de conformidade cos requisitos esixidos nas relacións de postos de traballo, poida ser desempeñada por funcionarios pertencentes ó corpo e escala ó que accedan.</p>
<p>Os aspirantes deberán ir provistos de DNI ou outro documento que acredite fidedignamente a personalidade.</p>
<p>Os aspirantes que non comparezan persoalmente poderán ser representados por terceiras persoas con poder notarial suficiente.</p>
<p>Ós aspirantes que non comparezan persoalmente ou por medio de representantes seranlles adxudicadas en destino provisional as prazas que lles corresponden atendendo á orde de publicación destas e ó número obtido no proceso selectivo, unha vez concluído o proceso de adxudicación das prazas ós aspirantes presentes ou representados, e entre as que quedaron sen adxudicar.</p>
<p>Santiago de Compostela, 9 de xaneiro de 2002.</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>
<p>CONSELLERÍA DE POLÍTICA TERRITORIAL, OBRAS PÚBLICAS</p>
<p>E VIVENDA</p>

