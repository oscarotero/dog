---
date: '2002-11-25'
id: 1986A
page: 16
number: 227
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 319/2002, do 7 de novembro, polo que se aceptan as doazóns de obras de
  arte feitas a favor da Comunidade Autónoma de Galicia, para a colección
  permanente do Centro Galego de Arte Contemporánea.
range: Decreto
url: 'https://www.xunta.gal/dog/Publicados/2002/20021125/Anuncio1986A_gl.html'
---
<p>Con data 4 de outubro de 2002, a Consellería de Cultura, Comunicación Social e Turismo, remitiu á Consellería de Economía e Facenda os expedientes de doazón de obras de arte propiedade de Alberto Carneiro, Pamen Pereira e Thais de Picaza Megías.</p>
<p>A Secretaría Xeral e do Patrimonio tramitou os expedientes de aceptación, logo dos respectivos informes favorables da Comisión Superior de Valoración de Bens Culturais de Interese para Galicia.</p>
<p>Conforme os artigos 17.1º da Lei 3/1985, do 12 de abril, do patrimonio da Comunidade Autónoma galega, e 34 do seu regulamento, aprobado polo Decreto 50/1989, do 9 de marzo, a adquisición pura e simple de bens a título gratuíto ou lucrativo requirirá decreto do Consello da Xunta de Galicia, por proposta da Consellería de Economía e Facenda.</p>
<p>Na súa virtude, por proposta do conselleiro de Economía e Facenda, feita nos termos nos que Alberto Carneiro, Pamen Pereira e Thais de Picaza Megías acordaron a doazón, e logo de deliberación do Consello da Xunta de Galicia na súa reunión do día sete de novembro de dous mil dous,</p>
<p>DISPOÑO:</p>
<p>Artigo 1º</p>
<p>Acepta-las seguintes doazóns de obras de arte que a seguir se relacionan:</p>
<p>1. Doador: Alberto Carneiro.</p>
<p>Autor: Alberto Carneiro.</p>
<p>Título: A floresta.</p>
<p>Ano: 1978.</p>
<p>Técnicas: fotografía sobre papel impreso.</p>
<p>Medidas: 24 follas de 62x12 cm C/U.</p>
<p>2. Doador: Pamen Pereira.</p>
<p>Autor: Pamen Pereira.</p>
<p>Título: Gabinete de traballo.</p>
<p>Ano: 1998.</p>
<p>Técnica: madeira, graxa, alfombra.</p>
<p>Medidas: 78x100x70 cm.</p>
<p>3. Doador: Thais de Picaza Megías.</p>
<p>Autor: Alberto Datas.</p>
<p>Título: sen título (da serie Ropas).</p>
<p>Ano: 1972.</p>
<p>Técnica: óleo sobre tea.</p>
<p>Medidas: 200x150 cm.</p>
<p>Artigo 2º</p>
<p>Os bens doados integraranse na colección permanente do Centro Galego de Arte Contemporánea.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites para a efectividade deste decreto.</p>
<p>Santiago de Compostela, sete de novembro de dous mil dous.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

