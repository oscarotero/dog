---
date: '2002-11-25'
id: 198B2
page: 16
number: 227
agency: XULGADO DE PRIMEIRA INSTANCIA NÚMERO CINCO DE VIGO
section: V. ADMINISTRACIÓN DE XUSTIZA
title: Edicto (793/2001).
range: Edicto
url: 'https://www.xunta.gal/dog/Publicados/2002/20021125/Anuncio198B2_gl.html'
---
<p>Eu, Antonio Rodríguez Diéguez, secretario do Xulgado de Familia de Vigo, certifico que neste xulgado se tramitan autos arriba referenciados nos que se dictou a seguinte:</p>
<p>En Vigo o once de outubro de dous mil dous.</p>
<p>Vistos por Ana María Enríquez Magallanes, maxistrada-xuíza, substituta, de Primeira Instancia número cinco de Vigo, os presentes autos de divorcio seguidos neste xulgado co nº 793/2001-P, por instancia de Elvira Dios Iglesias, maior de idade, representada pola procuradora Purificación Rodríguez González, e asistida polo letrado Rafael Fernández Domínguez, contra Leoncio Pereira Vázquez, maior de idade, o cal se declarou en rebeldía procesual e sendo parte o Ministerio Fiscal; e na súa virtude e en nome de El-Rei dicta a seguinte:</p>
<p>(Seguen antecedentes de feito e fundamentos de dereito).</p>
<p>Resolvo que debo declarar e declaro a disolución por divorcio do matrimonio que formaban Leoncio Pereira Vázquez e Elvira Dios Iglesias, e que consta inscrito no tomo 5-2, páxina 347 da sección segunda do Rexistro Civil de Vigo, con tódolos efectos legais que a dita declaración comporta.</p>
<p>Atribúeselle á nai a garda e custodia da filla menor.</p>
<p>Sinálase como domicilio da esposa e filla do matrimonio o que actualmente ocupan na rúa Chouzo número 12 desta cidade.</p>
<p>Recoñécese o dereito da filla menor, Rosa Pereira Dios, de recibir alimentos do seu pai; a súa cuantificación fixarase na fase de execución desta resolución.</p>
<p>Non se aprecian méritos bastantes para efectuar unha especial imposición das custas procesuais causadas neste procedemento.</p>
<p>Notifíqueselles esta resolución ás partes e ó Ministerio Fiscal e fágaselles saber que non é firme e que contra ela cabe interpoñer recurso de apelación que se preparará perante este xulgado no prazo de cinco días contados desde o seguinte ó da súa notificación.</p>
<p>Unha vez firme esta notificación comuníquese de oficio ó Rexistro Civil de Vigo para a súa inscrición á marxe da de matrimonio das partes.</p>
<p>Así, por esta miña sentencia, pronúncioa, mándoa e asínoa.</p>
<p>E para que conste e lle sirva de notificación a Leoncio Pereira Vázquez, en ignorado paradoiro,</p>
<p>expido e asino este edicto en Vigo o vintenove de outubro de dous mil dous.</p>
<p>O secretario</p>
<p>Rubricado</p>

