---
date: '2002-02-22'
id: '3526'
page: 2
number: 39
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Acordo do 7 de xaneiro de 2002, da Delegación Provincial da Coruña, polo que
  se somete a información pública a petición de autorización administrativa e a
  aprobación do proxecto de execución da instalación eléctrica que se cita.
  (Expediente IN407A 01/423).
range: Acordo
url: 'https://www.xunta.gal/dog/Publicados/2002/20020222/Anuncio3526_gl.html'
---
<p>Para os efectos previstos na Lei 54/1997, do 27 de novembro (BOE nº 285), do sector eléctrico, e no título VII do Real decreto 1955/2000, do 1 de decembro (BOE nº 310), sobre autorización de instalacións de enerxía eléctrica, sométese a información pública a petición de autorización administrativa e a aprobación do proxecto de execución da instalación eléctrica que se cita:</p>
<p>Solicitante: Unión Fenosa Distribución, S.A.</p>
<p>Domicilio social: avda. de Arteixo, 171, A Coruña.</p>
<p>Denominación: subestación Eume 132/15 kV.</p>
<p>Situación: A Capela.</p>
<p>Descricións técnicas: ampliación e reforma da subestación eléctrica 11/132 kV e 11/15 kV da central hidráulica do Eume, consistente en:</p>
<p>No parque de 132 kV: instalación dunha nova posición de liña de 132 kV, denominada Mourela, equipada e reformada cun transformador de potencia de 15 MVA a 132/15 kV; interruptor tripolar en SF6, 6 trafos de intensidade, 7 trafos de tensión, 12 autoválvulas de 132 kV, 2 seccionadores de 2.000 A con c.p.t. e 4 seccionadores con mando eléctrico.</p>
<p>No parque de 15 kV: cela para protección do transformador principal; 8 celas de saída de liñas; cela de protección transformador de servicios auxiliares; transformador de servicios auxiliares de 160 kV e tensións de 15/0,380-0,220 kV.</p>
<p>Sistemas de telemando, telemedida, sinalización e control.</p>
<p>Todas aquelas persoas ou entidades que se consideren afectadas poderán examina-lo expediente e presenta-las súas alegacións nesta delegación provincial, sita no edificio administrativo de Monelos, s/n, 15071 A Coruña, no prazo de vinte días, a partir da última publicación.</p>
<p>A Coruña, 7 de xaneiro de 2002.</p>
<p>Jesús Espada Martínez</p>
<p>Delegado provincial da Coruña</p>

