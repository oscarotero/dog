---
date: '2002-12-30'
id: 1D866
page: 17
number: 251
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: II. AUTORIDADES E PERSOAL
title: >-
  Orde do 2 de decembro de 2002 pola que se dispón o nomeamento de vocal en
  representación da Federación Nacional de Transportes, Comunicaciones y Mar de
  UGT (FNTCM-UGT) de Galicia no Consello de Administración da Autoridade
  Portuaria da Coruña.
range: Orde
url: 'https://www.xunta.gal/dog/Publicados/2002/20021230/Anuncio1D866_gl.html'
---
<p>A Lei 27/1992, do 24 de novembro, de portos do Estado e a mariña mercante, texto reformado pola</p>
<p>Lei 62/1997, do 26 de decembro, atribúelles ás comunidades autónomas as facultades de designación e separación dos vocais dos consellos de Administración das autoridades portuarias de interese xeral do Estado sitas no seu territorio.</p>
<p>O acordo do Consello da Xunta de Galicia do 10 de xaneiro de 2002, modificado polo do 6 de xuño de 2002, faculta o conselleiro de Política Territorial, Obras Públicas e Vivenda para o presente nomeamento.</p>
<p>Conforme o previsto no artigo 40 da Lei de portos do Estado e da mariña mercante, texto reformado pola Lei 62/1997, do 26 de decembro, a designación dos vocais do Consello de Administración deberá facerse necesariamente por proposta das administracións públicas e entidades ou organismos representados no Consello de Administración, polo que, vista a proposta de nomeamento realizada ó abeiro do disposto no artigo 40, número 2º, da Lei 27/1992, pola Federación Nacional de Transportes, Comunicaciones y Mar de UGT (FNTCM-UGT) de Galicia en canto que organización sindical máis representativa no porto, e en canto que órgano competente,</p>
<p>DISPOÑO:</p>
<p>O nomeamento de José Bustabad Domínguez como vocal do Consello de Administración da Autoridade Portuaria da Coruña, en representación da Federación Nacional de Transportes, Comunicaciones y Mar de UGT (FNTCM-UGT) de Galicia, en canto que organización sindical máis representativa no porto.</p>
<p>Santiago de Compostela, 2 de decembro de 2002.</p>
<p>José Cuíña Crespo</p>
<p>Conselleiro de Política Territorial, Obras Públicas e Vivenda</p>

