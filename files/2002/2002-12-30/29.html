---
date: '2002-12-30'
id: 1D8D2
page: 17
number: 251
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: VI. ANUNCIOS
title: >-
  Resolución do 28 de novembro de 2002 pola que se convoca concurso público
  aberto, de tramitación ordinaria e polo procedemento anticipado de gastos,
  para a contratación dunha consultoría/asistencia para a Secretaría Xeral de
  Investigación e Desenvolvemento (referencia 2002-04-1875).
range: Resolución
url: 'https://www.xunta.gal/dog/Publicados/2002/20021230/Anuncio1D8D2_gl.html'
---
<p>En virtude das facultades conferidas na vixente normativa de contratación, anúnciase a licitación dun contrato, suxeito ás seguintes bases:</p>
<p>1. Entidade adxudicadora.</p>
<p>a) Organismo: Secretaría Xeral de Investigación e Desenvolvemento, adscrita á Consellería da Presidencia, Relacións Institucionais e Administración Pública.</p>
<p>b) Dependencia que tramita o expediente: Servicio de Xestión.</p>
<p>c) Referencia 2002-04-1875.</p>
<p>2. Obxecto do contrato.</p>
<p>a) Descrición do obxecto: o obxecto da consultoría e asistencia é a realización dos traballos, ó longo dos anos 2003, 2004 e 2005, de recompilación, ordenación e clasificación da información sobre plans e programas de I+D europeos, así como o asesoramento para a coordinación entre o VI Programa Marco e o PGIDIT 2002/2005.</p>
<p>b) Prazo de execución: o prazo total de execución do traballo comprenderá desde o 4 de xaneiro de 2003 ata o 30 de decembro de 2005.</p>
<p>En cada ano os traballos realizaranse nas fases e nos prazos que se detallan:</p>
<p>1ª fase. Recompilación da información sobre plans e programas de I+D do Plan Nacional e Europeos (VI Programa Marco, accións especiais), durante os meses de xaneiro e febreiro do ano correspondente.</p>
<p>2ª fase. Establece-los puntos de contacto coas entidades autonómicas, nacionais e da CE relacionadas coa I+D, durante os meses de marzo e abril do ano correspondente.</p>
<p>3ª fase. Clasificar e ordena-la información de acordo coas áreas de interese para Galicia, durante os meses de maio e xuño do ano correspondente.</p>
<p>4ª fase. Xestiona-la incorporación de fondos bibliográficos de I+D producidos nos organismos correspondentes nacionais e da CE, durante os meses de xullo e agosto do ano correspondente.</p>
<p>5ª fase. Asesorar para a coordinación entre o Plan Nacional, o VI Programa Marco e o PGIDIT durante os meses de setembro outubro do ano correspondente.</p>
<p>6ª fase. Difundi-la información baixo as directrices da Secretaría Xeral de I+D, e canaliza-las consultas externas cara a organismos internacionais de I+D, durante os meses de novembro e decembro do ano correspondente.</p>
<p>3. Tramitación, procedemento e forma de adxudicación.</p>
<p>a) Tramitación: ordinaria.</p>
<p>b) Procedemento: aberto.</p>
<p>c) Forma: concurso público.</p>
<p>4. Orzamento base de licitación.</p>
<p>O importe total de la licitación ascende a cen mil cento corenta e seis euros (100.146 A), trinta e tres mil trescentos oitenta e dous euros (33.382 A) por cada anualidade (2003, 2004 e 2005), que se financiará con cargo á aplicación orzamentaria 04-06-432 A640.0 do proxecto de orzamentos da Comunidade Autónoma para o ano 2003, aprobado polo Consello da Xunta de Galicia e presentado no Parlamento de Galicia.</p>
<p>5. Garantía provisional.</p>
<p>Exceptúase da garantía provisional (artigo 35 do TRLCAAPP).</p>
<p>Obtención de documentación e información: poderán retirala no rexistro da Secretaría Xeral de Investigación e Desenvolvemento; rúa dos Feáns, nº 7, 15706 Santiago de Compostela. Teléfonos 981-54 10 87/981 54 10 88.</p>
<p>7. Requisitos específicos do contratista.</p>
<p>a) Clasificación: non se esixe.</p>
<p>b) Outros requisitos: as empresas licitadoras deberán acredita-la súa solvencia económico-financeira e técnica ou profesional, de conformidade co exisido no prego de cláusulas administrativas particulares.</p>
<p>8. Presentación de ofertas.</p>
<p>Presentaranse, de conformidade co previsto no prego de cláusulas administrativas particulares, no prazo de 15 días naturais contados a partir do seguinte ó de publicación deste anuncio no DOG, no rexistro da Secretaría Xeral de Investigación e Desenvolvemento das 9 ás 14 horas, ou ben na forma prevista no TRLCAAP.</p>
<p>9. Apertura de ofertas.</p>
<p>Realizarase o décimo primeiro día natural seguinte ó de remate do prazo de presentación de ofertas, ás 12 horas nas dependencias da Secretaría Xeral de Investigación e Desenvolvemento.</p>
<p>Por tratarse dun expediente tramitado ó abeiro da orde da Consellería de Economía e Facenda do 11 de febreiro de 1998, pola que se regula a tramitación anticipada de expedientes de gastos, modificada pola orde da Consellería de Economía e Facenda do 27 de novembro de 2000, modificada pola Orde do 25 de outubro de 2001, a adxudicación definitiva estará condicionada á aprobación polo Parlamento de Galicia dos orzamentos xerais da Comunidade Autónoma para o ano 2003.</p>
<p>O importe deste anuncio será por conta da empresa adxudicataria.</p>
<p>Santiago de Compostela, 28 de novembro de 2002.</p>
<p>P.D. (Orde 11-1-2002)</p>
<p>Miguel A. Ríos Fernández</p>
<p>Secretario xeral de Investigación</p>
<p>e Desenvolvemento</p>

