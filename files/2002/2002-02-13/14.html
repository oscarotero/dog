---
date: '2002-02-13'
id: 2D56
page: 1
number: 32
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Acordo do 11 de xaneiro de 2002, da Delegación Provincial de Pontevedra, polo
  que se somete a información pública a petición da autorización administrativa,
  aprobación do proxecto e declaración de utilidade pública, en concreto, das
  instalacións e obras constitutivas dun aproveitamento hidroeléctrico.
  (Expediente IN407A 01/264-4).
range: Acordo
url: 'https://www.xunta.gal/dog/Publicados/2002/20020213/Anuncio2D56_gl.html'
---
<p>Para os efectos previstos na Lei 54/1997, do 27 de novembro, e nos artigos 125 e 144 do R.D. 1955/2000, así como no artigo 123 da Lei de augas, texto refundido aprobado polo Real decreto lexislativo 1/2001, sométese a información pública a petición da autorización, aprobación do proxecto, declaración de utilidade pública, en concreto, e a necesidade de ocupación dos bens ou de adquisición dos dereitos afectados e a urxente ocupación que leva implícita, do aproveitamento hidroeléctrico no seu conxunto, que se describe a continuación:</p>
<p>Solicitante: Engasa. Energía de Galicia, S.A.</p>
<p>Domicilio social: rúa Londres, 11 B-baixo, 15000 Santiago de Compostela.</p>
<p>Denominación: central hidroeléctrica no río Umia.</p>
<p>Situación: concellos da Estrada e Cuntis.</p>
<p>Descricións técnicas: central hidroeléctrica no río Umia, entre as cotas 320,00 e 250,10, composta por azude, toma, canle de derivación de 1.630,942 m de lonxitude, cámara de carga, encanamento forzado de 239,6 m de lonxitude, casa de máquinas, con dúas turbinas de eixe horizontal de 2,665 m de caudal máximo e un salto neto nominal de 64,85 m, adaptadas a dous xeradores de 1.700 kVA, cunha tensión de saída de 6.000 V e un transformador de potencia de 3.500 kVA, R/T 6/20 kV e outro de servicios auxiliares de 160 kVA, R/T 6/0,38 kV e canle de restitución.</p>
<p>A relación concreta e individualizada dos bens ou dereitos que se van expropiar figura no anexo.</p>
<p>Todas aquelas persoas ou entidades que se consideren afectadas poderán presenta-las súas alegacións nesta delegación provincial, por duplicado, no prazo de trinta días, a partir da última publicación ou notificación individual.</p>
<p>Durante o dito período calquera persoa poderá achegar así mesmo por escrito, os datos oportunos para rectificar posibles erros na relación de persoas, bens e dereitos afectados, así como formula-las posibles alegacións por razón do disposto no artigo 161 do R.D. 1955/2000.</p>
<p>Pontevedra, 11 de xaneiro de 2002.</p>
<p>Carmen Bianchi Valcarce</p>
<p>Delegada provincial de Pontevedra</p>
<p>Relación de propietarios, bens e dereitos afectados.</p>
<p>Nº expediente: IN407A 01/264.</p>
<p>Central hidroeléctrica no río Umia.</p>
<p>Concello de Cuntis.</p>
<p>Nº finca: 1.</p>
<p>Cultivo: monte.</p>
<p>Propietario: comunidade de montes de Sebil. Pta. Josefa Ferrín González, Sebil-Cequeril-Cuntis.</p>
<p>Superficie (m): 5.100.</p>
<p>Servidume (m): 850.</p>

