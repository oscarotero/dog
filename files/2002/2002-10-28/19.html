---
date: '2002-10-28'
id: 1551E
page: 15
number: 208
agency: >-
  XULGADO DE PRIMEIRA INSTANCIA E INSTRUCCIÓN NÚMERO CINCO DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Cédula de notificación (103/2002).
range: Cédula
url: 'https://www.xunta.gal/dog/Publicados/2002/20021028/Anuncio1551E_gl.html'
---
<p>No procedemento de referencia dictouse a resolución do teor literal seguinte:</p>
<p>«Sentencia.-En Santiago de Compostela, 8 de xullo de 2002.</p>
<p>Jorge Ginés Cid Carballo, maxistrado xuíz do Xulgado de Primeira Instancia número cinco de Santiago de Compostela, vistos estes autos de xuízo de procedemento ordinario, seguidos co número 103/2002, por instancia de L. Vilela Puga, S.L., representado pola procuradora María Pérez Otero e asistida polo letrado José M. Roibas Vázquez, contra a entidade Open English International Group, S.A., declarada en rebeldía.</p>
<p>Decido: estimando a demanda interposta pola procuradora María Pérez Otero en nome e representación de L. Vilela Puga, S.L., contra Open English International Group, S.A., debo declarar e declaro que procede o desafiuzamento do local sito na planta baixa do inmoble nº 39 da rúa Doutor Teijeiro desta cidade, apercibindo a demandada de que, se non desaloxar este local no prazo dun mes a partir da notificación da sentencia, se procederá ó seu lanzamento. Así mesmo, debo condenar e condeno a demandada a lle aboar á demandante a cantidade de 14.889,28 euros mailas rendas devengadas desde o mes de abril de 2002 ata que se produza o efectivo desaloxo do local, aínda que se deberán desconta-las cantidades satisfeitas pola demandada despois da interposición da demanda. Todo isto con expresa imposición de custas á parte demandada.</p>
<p>Esta sentencia non é firme e contra ela pode interporse recurso de apelación ante a audiencia provincial neste mesmo xulgado, no prazo de cinco días contados a partir do seguinte ó da súa notificación, por escrito, coa sinatura de letrado e procurador, na forma prevista nos arttigos 457 e seguintes da nova LAC.</p>
<p>Líbrese e únase certificación desta resolución ás actuacións, con inclusión do orixinal no libro de sentencias.</p>
<p>Así, por esta miña sentencia, definitivamente xulgando en primeira instancia, pronúncioo, mándoo e asínoo».</p>
<p>E, como consecuencia do ignorado paradoiro de Open English International Group, S.A., esténdese esta cédula para que sirva de notificación.</p>
<p>Santiago de Compostela, 25 de setembro de 2002.</p>
<p>O/A secretario/a</p>
<p>Rubricado</p>

