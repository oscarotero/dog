---
date: '2002-10-28'
id: 155AA
page: 15
number: 208
agency: CONCELLO DO PORRIÑO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2002/20021028/Anuncio155AA_gl.html'
---
<p>O alcalde dictou con data 14 de outubro do actual ano o seguinte:</p>
<p>«Decreto.-Visto o expediente IV-8/2002 relativo ó estudio de detalle reformado CN-120 en Gulpilleira-O Porriño, promovido pola empresa Coldimar, S.L., e redactado polo arquitecto Santiago Ulloa Ayora, visado o día 3 de maio de 2002, e a súa documentación complementaria tamén visada polo Colexio Oficial de Arquitectos de Galicia (Vigo) o día 6 de maio de 2002, presentada a requirimento do arquitecto técnico municipal.</p>
<p>O devandito estudio de detalle ten por obxecto a modificación do estudio de detalle Adhesivos Industriales Núñez, aprobado definitivamente polo Pleno desta corporación o día 10-11-1987.</p>
<p>Tendo en conta que no expediente constan informes do arquitecto técnico municipal, do arquitecto-director do equipo redactor do PXOM do Porriño, Manuel J. Freijeiro, e do avogado José Luís Narbón.</p>
<p>Considerando o disposto nos artigos 30, 34.2º e 44 da Lei 1/1997, do 24 de marzo, do solo de Galicia, os artigos 65 e 66 do Regulamento de planeamento urbanístico e os artigos 21.1º j) e 22.2º c) da Lei 7/1985, do 2 de abril, de bases de réxime local.</p>
<p>Vistos os antecedentes e preceptos referidos e demais concordantes, esta alcaldía resolve:</p>
<p>a) Aprobar inicialmente o estudio de detalle referido.</p>
<p>Esta aprobación determina, por si só a suspensión do procedemento de outorgamento de licencias no ámbito do estudio de detalle.</p>
<p>b) Somete-lo expediente completo a información pública durante un mes mediante anuncio que se publicará no DOG e nun dos xornais de maior circulación na provincia».</p>
<p>No indicado prazo, que se computará a partir da publicación no DOG, o expediente queda exposto na secretaría do concello tódolos días hábiles de 9 a 14 horas, podendo presentarse alegacións e reclamacións ó estudio de detalle aprobado inicialmente.</p>
<p>O Porriño, 14 de outubro de 2002.</p>
<p>José Manuel Barros González</p>
<p>Alcalde</p>

