---
date: '2002-10-28'
id: 154EE
page: 15
number: 208
agency: CONSELLERÍA DE MEDIO AMBIENTE
section: III. OUTRAS DISPOSICIÓNS
title: >-
  Resolución do 16 de outubro de 2002, da Dirección Xeral de Conservación da
  Natureza, pola que se fixan as normas do sorteo de permisos para pesca en
  coutos para a tempada 2003.
range: Resolución
url: 'https://www.xunta.gal/dog/Publicados/2002/20021028/Anuncio154EE_gl.html'
---
<p>Conforme establece o artigo 34 do Regulamento de ordenación da pesca fluvial e dos ecosistemas acuáticos continentais (Decreto 130/1997, do 14 de maio), correspóndelle a esta dirección xeral fixa-las normas que rexerán o sorteo de permisos de pesca en coutos para pescadores.</p>
<p>As normas do sorteo de permisos de pesca en couto para pescadores para a tempada 2003 serán as seguintes:</p>
<p>-As solicitudes presentaranse antes das 14 horas do 15 de novembro no Rexistro do Servicio Provincial de Conservación da Natureza que corresponda, ou mediante o procedemento descrito no artigo 38 da Lei 30/1992, do 26 de novembro.</p>
<p>-Os modelos de solicitude estarán á disposición dos interesados nos servicios provinciais de Conservación da Natureza ou nesta dirección xeral.</p>
<p>-O sorteo terá lugar nos servicios provinciais o día 25 de novembro.</p>
<p>-A hora do sorteo, o seu procedemento e o de selección de permisos e outras normas complementarias serán establecidos por cada servicio provincial e expostos no taboleiro de anuncios de cada delegación provincial da Consellería de Medio Ambiente.</p>
<p>-A normativa de funcionamiento dos coutos será a que estableza a orde anual que regula os períodos hábiles de pesca e normas relacionadas con ela nas augas continentais da Comunidade Autónoma de Galicia durante a tempada de 2003. Os permisos seran outorgados con esta condición e sen que os posibles cambios na normativa poidan dar lugar a cambios de permisos, agás no caso concreto de que se prohíba a práctica da pesca na data ou no couto obtido.</p>
<p>Santiago de Compostela, 16 de outubro de 2002.</p>
<p>Francisco García-Bobadilla Prosper</p>
<p>Director xeral de Conservación da Natureza</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

