---
date: '2002-06-07'
id: B4FE
page: 8658
number: 109
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: IV. OPOSICIÓNS E CONCURSOS
title: >-
  Resolución do 30 de maio de 2002, da Dirección Xeral da Función Pública, pola
  que se fan públicas as listas definitivas para a cobertura con carácter
  temporal de postos de traballo reservados a persoal laboral, reguladas no
  artigo 12 c) do Decreto 89/1997, do 10 de abril, modificado polo Decreto
  70/2000, do 31 de marzo, correspondentes á categoría 010e (vixilante de
  arquivos, bibliotecas e museos) do grupo V, de conformidade co establecido na
  Resolución do 26 de xaneiro de 2001 (Diario Oficial de Galicia do 9 de
  febreiro).
range: Resolución
url: 'https://www.xunta.gal/dog/Publicados/2002/20020607/AnuncioB4FE_gl.html'
---
<p>Publicadas as resolucións dos días 28 de xaneiro de 2002 (DOG nº 28, do 7 de febreiro) e do 25 de abril de 2002 (DOG nº 87 do 7 de maio) relativas á publicación das listas para a cobertura con carácter temporal de postos de traballo reservados a persoal laboral, reguladas no artigo 12 c) do Decreto 89/1997, do 10 de abril, modificado polo Decreto 70/2000, do 31 de marzo, correspondentes á categoría 010e (vixilante de arquivos, bibliotecas e museos) do grupo V, e unha vez finalizados os prazos previstos nestas e elaboradas as listas definitivas pola comisión permanente de selección de persoal laboral, na sesión celebrada o día 29 de maio de 2002, a Dirección Xeral da Función Pública</p>
<p>RESOLVE:</p>
<p>Primeiro.-Facer públicas as listas definitivas para a cobertura con carácter temporal de postos de traballo reservados a persoal laboral reguladas no artigo 12 c) do Decreto 89/1997, do 10 de abril, modificado polo Decreto 70/2000, do 31 de marzo, correspondente á categoría 010e (vixilante de arquivos, bibliotecas e museos) do grupo V. De conformidade co disposto no artigo 4.3º do Decreto 89/1997, do 10 de abril, modificado polo Decreto 70/2000, do 31 de marzo e na base segunda da Resolución do 26 de xaneiro de 2001 (DOG nº 29, do 9 de febreiro), a comisión permanente de selección de persoal laboral establece o número máximo de aspirantes admi</p>
<p>tidos para esta categoría en aqueles que teñan unha puntuación igual ou superior a 1,750 puntos. As listas están expostas da forma que a continuación se indica:</p>
<p>Anexo I. Figuran os solicitantes incluídos na lista, con indicación da puntuación definitiva.</p>
<p>Anexo II. Figuran os solicitantes excluídos coa expresión da causa de exclusión.</p>
<p>Anexo III. Figuran os solicitantes que en aplicación do previsto no artigo 4.3º do Decreto 89/1997, do 10 de abril, modificado polo Decreto 70/2000, do 31 de marzo, e na base segunda da Resolución do 26 de xaneiro do 2001 da Dirección Xeral da Función Pública non están admitidos na lista.</p>
<p>Segundo.-Os citados anexos encóntranse expostos nas seguintes dependencias:</p>
<p>-Dirección Xeral da Función Pública da Consellería da Presidencia, Relaciones Institucionais e Administración Pública.</p>
<p>-Servicio de Información e Atención ó Cidadán da Consellería da Presidencia, Relacións Institucionais e Administración Pública.</p>
<p>-Delegacións provinciais da Consellería da Presidencia, Relacións Institucionais e Administración Pública.</p>
<p>-Oficinas comarcais da Consellería da Presidencia, Relacións Institucionais e Administración Pública.</p>
<p>Terceiro.-A partir da data da publicación no Diario Oficial de Galicia da exposición destas listas definitivas, os solicitantes admitidos serán incluídos pola comisión permanente de selección na lista do grupo e categoría existentes, no lugar que lles corresponda pola orde de prelación obtido, segundo o establecido na base 6.3 da Resolución do 26 de xaneiro de 2001 (Diario Oficial de Galicia nº 29, do 9 de febreiro).</p>
<p>Cuarto.-Contra a presente resolución os interesados poderán interpoñer recurso de alzada perante o conselleiro da Presidencia, Relacións Institucionais e Administración Pública no prazo dun mes, contado desde o día seguinte ó da publicación da presente resolución no DOG, de acordo co artigo 114 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 30 de maio de 2002.</p>
<p>Belén Prado Sanjurjo</p>
<p>Directora xeral da Función Pública</p>

