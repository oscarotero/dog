---
date: '2002-06-07'
id: B586
page: 8694
number: 109
agency: CONCELLO DA ESTRADA
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/2002/20020607/AnuncioB586_gl.html'
---
<p>O Concello Pleno, en sesión do 12 de abril de 2002, acordou a modificación do horario de traballo do persoal recollido no devandito acordo, que se establece de luns a venres das oito ás quince horas.</p>
<p>O que se somete a xeral coñecemento.</p>
<p>Contra esta resolución, que pon fin á vía administrativa, poderá interpoñer, potestativamente, recurso de reposición perante o Pleno Municipal, no prazo dun mes contado a partir do día seguinte ó da publicación deste edicto. Contra a resolución do recurso potestativo de reposición poderá interpoñer recurso contencioso-administrativo perante o Xulgado Provincial do Contencioso-Administrativo con sede en Pontevedra, se é o caso, no prazo de dous meses contado a partir do día seguinte ó da notificación da resolución expresa do dito recurso. Se a resolución non fose expresa, o prazo para interpoñe-lo recurso contencioso-administrativo será de</p>
<p>seis meses contado a partir do día seguinte a aquel no que se produza a desestimación por silencio administrativo.</p>
<p>Non obstante, poderá interpoñer directamente o recurso contencioso-administrativo citado ante o órgano competente da orde xurisdiccional contencioso-administrativa, sen necesidade de interpoñe-lo recurso potestativo de reposición, no prazo de dous meses contado desde o día seguinte ó da publicación deste edicto. Todo isto sen prexuízo de que poida exercer calquera outro recurso que coide procedente.</p>
<p>A Estrada, 23 de abril de 2002.</p>
<p>O alcalde</p>
<p>Rubricado</p>

