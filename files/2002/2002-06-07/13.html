---
date: '2002-06-07'
id: B4F2
page: 8656
number: 109
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: IV. OPOSICIÓNS E CONCURSOS
title: >-
  Resolución do 23 de maio de 2002, do tribunal designado para xulga-lo proceso
  selectivo para o acceso ó corpo facultativo de grao medio da Xunta de Galicia
  (grupo B), escala de topógrafos, pola que se fai pública a data, a hora e o
  lugar de realización do primeiro exercicio da fase de oposición.
range: Resolución
url: 'https://www.xunta.gal/dog/Publicados/2002/20020607/AnuncioB4F2_gl.html'
---
<p>En sesión realizada o día 23 de maio de 2002, o tribunal designado por orde da Consellería da Pre</p>
<p>sidencia, Relacións Institucionais e Administración Pública do 25 de abril de 2002, para xulga-lo proceso selectivo para o ingreso no corpo facultativo de grao medio da Xunta de Galicia (grupo B), escala de topógrafos, convocado por orde da Consellería da Presidencia e Administración Pública do 8 de outubro de 2001, acordou, de conformidade co disposto na base III.10 da devandita convocatoria, que o primeiro exercicio da fase de oposición se realizará o día 28 de xuño de 2002, na aula 17 da Escola Galega de Administración Pública, r/ Madrid, 2-4, Santiago de Compostela, en chamamento único.</p>
<p>A realización do exercicio comezará ás 17.30 horas, debendo estar presentes os opositores ás 16.30 horas.</p>
<p>Os aspirantes deberán presentarse provistos de DNI ou documento fidedigno acreditativo da súa identidade, a xuízo do tribunal, lapis do nº 2 e goma de borrar.</p>
<p>Santiago de Compostela, 23 de maio de 2002.</p>
<p>Manuel González Torres</p>
<p>Presidente do tribunal</p>

