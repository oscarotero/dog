---
date: '2002-06-07'
id: B54E
page: 8680
number: 109
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 10 de maio de 2002, da Dirección Xeral de Industria, Enerxía e
  Minas, pola que se autoriza administrativamente e se aproba o proxecto de
  execución da ampliación da subestación Eume no termo municipal da Capela (A
  Coruña). (Expediente IN407A 01/423).
range: Resolución
url: 'https://www.xunta.gal/dog/Publicados/2002/20020607/AnuncioB54E_gl.html'
---
<p>Examinado o expediente instruído por pedimento de Antonio Mª Vázquez Villot en nome e representación da empresa Unión Fenosa Distribución, S.A., con DNI nº 35970877-G e con enderezo para efectos de notificación en avenida de Arteixo 171, 15007 A Coruña, solicitando a autorización administrativa e a aprobación do proxecto de execución da amplia</p>
<p>ción da subestación Eume no termo municipal da Capela (A Coruña), resultan os seguintes</p>
<p>Antecedentes de feito:</p>
<p>Primeiro.-Con data 17 de setembro de 2001 Unión Fenosa Distribución, S.A. solicita a autorización administrativa e aprobación do proxecto de execución da citada instalación, presentando a documentación establecida para o efecto polo Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
<p>As características técnicas básicas da instalación son as seguintes:</p>
<p>Instalación dunha nova posición de liña de 132 kV, denominada Mourela, no parque de intemperie, así como unha reforma e renovación completa da subestación 132kV/15kV, consistente na eliminación de unha das barras principais (barras A de 132 kV) e, por conseguinte na eliminación da posición de axuste; a instalación dunha nova transformación 132kV/15kV de 15 MVA; e a montaxe de novas celas de 15 kV nun edificio independente cedido por Endesa a Unión Fenosa Distribución, S.A.</p>
<p>A nova paramenta para instalar será:</p>
<p>-No parque de 132 kV: un transformador 132/15 de 15 MVA procedente da subestación de Vilar do Colo, un interruptor tripolar de SF, seis transformadores de intensidade de 132 kV (tres de relacións 100-200/1-1-1-1 A e outros tres de relacións 400-800/1-1-1-1 A), sete transformadores de tensión capacitivos (un de 30 VA e seis de 50 VA), doce autoválvulas de 132 kV e 10 kA, seis seccionadores rotativos de 2.000 A de intensidade nominal (dous con coitelas de posta a terra e catro sen coitelas de posta a terra), vintecatro illadores para amarre de conductor de embarrado de 132 kV e tres illadores de apoio tipo C8-650.</p>
<p>-No parque de 15 kV: unha cela de 15 kV de simple barra para posición de transformador (con protección, interruptor e enchufes para dúas ternas de cable illado), oito celas de 15 kV de simple barra para posición de liña (con interruptor e enchufes para unha terna de cable illado), unha cela de 15 kV de simple barra para protección de servicios auxiliares con fusibles e seccionador baixo carga, tres autoválvulas de 17,5 kV, cable illado de diferentes características e trinta terminais flexibles exteriores, de diferentes tipos, para cable.</p>
<p>-Equipos auxiliares. Cadro de distribución de baixa tensión, equipos rectificador-batería e un transformador de servicios auxiliares 15.000/400 de 160 kVA.</p>
<p>-Equipos de protección de liñas, transformadores e barras, e un armario UCI dual SOAL de comunicacións, monotorización e operación local.</p>
<p>Segundo.-O proxecto someteuse a información pública para os efectos previstos no Real decreto 1955/2000, do 1 de decembro, xa mencionado, mediante resolución da Delegación Provincial da Consellería de Industria e Comercio da Coruña de 7 de xaneiro de 2002, publicada no DOG do 22 de febreiro e no BOP da Coruña do 1 de febreiro.</p>
<p>Separadamente presentáronse aquelas partes do proxecto que afectan a bens, instalacións, obras ou servicios, centros ou zonas dependentes doutros organismos públicos ou corporacións, co fin de que, se é o caso, establecesen o condicionado procedente.</p>
<p>Terceiro.-Durante o período en que se someteu a trámite de información pública non se presentaron alegacións.</p>
<p>Cuarto.-A solicitude obxecto deste expediente está informada favorablemente pola delegación provincial da Coruña.</p>
<p>Fundamentos de dereito.</p>
<p>Primeiro.-A Dirección Xeral de Industria, Enerxía e Minas é competente para resolver este expediente con fundamento no Estatuto de autonomía de Galicia, Real decreto 2563/1982, do 24 de xullo, o Decreto 132/1982, do 4 de novembro, o Decreto 15/2002, do 24 de xaneiro, polo que se establece a estructura orgánica da Consellería de Industria e Comercio, en relación co Real decreto 1955/2000, do 1 de decembro, e a Lei 54/1997, do 27 de novembro, do sector eléctrico.</p>
<p>Segundo.-O proxecto cumpre o disposto no Decreto 3151/1968, do 28 de novembro, polo que se aproba o Regulamento de liñas eléctricas de alta tensión e, en concreto, nos seus artigos 5 e 6.</p>
<p>Terceiro.-No expediente instruído para o efecto cumpríronse os trámites regulamentarios.</p>
<p>Esta dirección xeral, de acordo co que antecede e no exercicio das competencias que ten atribuídas</p>
<p>RESOLVE:</p>
<p>Autoriza-la ampliación da subestación Eume no termo municipal da Capela (A Coruña).</p>
<p>Aproba-lo proxecto de execución da instalación eléctrica que se cita.</p>
<p>Contra a presente resolución, que non é definitiva en vía administrativa, cabe interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución, sen prexuízo de que os interesados poidan interpoñer calquera outro recurso que estimen pertinente.</p>
<p>Santiago de Compostela, 10 de maio de 2002.</p>
<p>Ramón Ordás Badía</p>
<p>Director xeral de Industria, Enerxía e Minas</p>
<p>CONSELLERÍA DE POLÍTICA AGROALIMENTARIA E</p>
<p>DESENVOLVEMENTO RURAL</p>

