---
date: '2002-05-22'
id: 1F0CE
page: 7
number: 97
agency: 'CONSELLERÍA DE CULTURA, COMUNICACIÓN SOCIAL E TURISMO'
section: III. OUTRAS DISPOSICIÓNS
title: >-
  Orde do 14 de maio de 2002 pola que se modifican as ordes do 11 de decembro de
  2001 de subvencións ás entidades de promoción do Camiño de Santiago para o ano
  2002, e ás empresas privadas que realicen actividades de promoción e difusión
  dos camiños de Santiago no ano 2002 (Diario Oficial de Galicia do 20 e do 24
  de decembro de 2001).
range: Orde
url: 'https://www.xunta.gal/dog/Publicados/2002/20020522/Anuncio1F0CE_gl.html'
---
<p>A Consellería de Cultura, Comunicación Social e Turismo convocou subvencións ás entidades de promoción do Camiño de Santiago para o ano 2002, e ás empresas privadas que realicen actividades de promoción e difusión dos camiños de Santiago no ano 2002, a través das ordes do 11 de decembro de 2001(DOG do 20 de decembro e do 24 de decembro de 2001), que no seu artigo 2 establecen que o importe orzado, cento oitenta mil trescentos tres con sesenta e dous euros, farase con cargo ós orzamentos prorrogados da Comunidade Autónoma de Galicia para o ano 2002.</p>
<p>Como queira que con posterioridade á publicación das devanditas ordes, regulouse a prórroga dos orzamentos xerais da Comunidade Autónoma de Galicia do ano 2001 para o ano 2002, por Decreto 401/2001, do 28 de decembro (DOG do 31 de decembro de 2001); decreto que foi desenvolvido pola Orde do 29 de decembro de 2001 (DOG do 31 de decembro), segundo a cal a devandita prórroga alcanza só a metade do orzamento.</p>
<p>Polo que non habendo crédito pola totalidade do importe orzado, e unha vez aprobados os orzamentos xerais da Comunidade Autónoma de Galicia para o ano 2002, por Lei 2/2002, do 29 de abril, de orzamentos xerais da Comunidade Autónoma de Galicia para o ano 2002, procede modifica-las ordes de referencia.</p>
<p>Para tal fin,</p>
<p>DISPOÑO:</p>
<p>Artigo 1º</p>
<p>Modifícase o artigo 2 da Orde do 11 de decembro de 2001, pola que se convocan subvencións ás enti</p>
<p>dades de promoción do Camiño de Santiago para o ano 2002 (DOG do 20 de decembro de 2001), que queda redactado do seguinte xeito: «O importe total do crédito destinado para esta convocatoria é de cento oitenta mil trescentos tres con sesenta e dous euros, e farase con cargo á aplicación orzamentaria 10.01.353-D.480.0 dos orzamentos xerais da Comunidade Autónoma de Galicia para o ano 2002».</p>
<p>Artigo 2º</p>
<p>Modifícase o artigo 2 da Orde do 11 de decembro de 2001, pola que se convocan subvencións ás empresas privadas que realicen actividades de promoción e difusión dos camiños de Santiago no ano 2002 (DOG do 24 de decembro de 2001) que queda redactado do seguinte xeito: «O importe total do crédito destinado para esta convocatoria é de cento oitenta mil trescentos tres con sesenta e dous euros, e farase con cargo á aplicación orzamentaria 10.01.353.D.470.0, dos orzamentos xerais da Comunidade Autónoma de Galicia para o ano 2002».</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 14 de maio de 2002.</p>
<p>Jesús Pérez Varela</p>
<p>Conselleiro de Cultura, Comunicación Social</p>
<p>e Turismo</p>

