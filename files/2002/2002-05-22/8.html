---
date: '2002-05-22'
id: 1F0D6
page: 7
number: 97
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: III. OUTRAS DISPOSICIÓNS
title: >-
  Decreto 176/2002, do 10 de maio, polo que se pecha o centro de menores Xesús
  de Nazaret-Palavea (A Coruña).
range: Decreto
url: 'https://www.xunta.gal/dog/Publicados/2002/20020522/Anuncio1F0D6_gl.html'
---
<p>A Comunidade Autónoma de Galicia, segundo o disposto no artigo 27.23º do seu Estatuto de auto</p>
<p>nomía, en concordancia co artigo 148.1º.20 da Constitución Española, ten competencia exclusiva en materia de asistencia social.</p>
<p>En virtude desa atribución competencial, o Parlamento de Galicia aprobou a Lei 4/1993, do 14 de abril, de servicios sociais, pola que se ordenan e regulan os aspectos básicos dun sistema integrado de servicios sociais como servicio público da Comunidade Autónoma de Galicia. A mencionada lei regula como servicios sociais de atención especializada, entre outros, os dirixidos á familia, infancia e xuventude, e recolle determinados programas e equipamentos entre os que figuran os centros de menores, encamiñados á consecución da normalización, personalización e integración socio-familiar dos seus beneficiarios. Neste mesmo sentido, atribúeselle á Consellería de Familia e Promoción do Emprego, Muller e Xuventude a través da Lei 3/1997, do 9 de xuño, galega da familia, infancia e adolescencia, tódalas competencias relativas á creación e xestión de centros de atención a menores.</p>
<p>No desenvolvemento da lei, e co fin de garanti-la adecuada prestación dos servicios, controla-la calidade da atención e recoñece-los dereitos e deberes dos usuarios, aprobouse o Decreto 243/1995, do 28 de xullo, de autorización e acreditación de centros de servicios sociais. Esta disposición regula a obriga de obte-la autorización administrativa previa para a creación ou modificación dos equipamentos sociais, así como para o inicio ou cesamento das súas actividades, especificando os requisitos xerais que estes deben cumprir.</p>
<p>A entrada en vigor da Lei orgánica 5/2000, do 12 de xaneiro, reguladora da responsabilidade penal do menores, fai necesaria a adaptación do centro de menores Xesús de Nazaret ás esixencias desta, que pasan necesariamente por unha fonda remodelación do centro, tanto na súa estructura física como na súa natureza. Mediante a Orde do 3 de maio de 2002, autorizouse o cesamento de actividades do citado centro.</p>
<p>Neste sentido, segundo o disposto no artigo 29 da Lei 4/1993, de servicios sociais e o artigo 6 do Decreto 243/1995, para a creación de centros de servicios sociais propios da Administración autonómica, será necesaria unha norma con rango de decreto, e polo tanto o seu peche debe realizarse mediante norma do mesmo rango legal. De conformidade coa Lei 4/1993, a Lei 3/1997 e o Decreto 243/1995, por proposta da Consellería de Familia e Promoción do Emprego, Muller e Xuventude e logo de deliberación do Consello da Xunta de Galicia, na súa reunión do día dez de maio de dous mil dous,</p>
<p>DISPOÑO:</p>
<p>Artigo único.-Péchase o centro de menores Xesús de Nazaret-Palavea (A Coruña).</p>
<p>Disposicións derradeiras</p>
<p>Primeira.-Facúltase a conselleira de Familia e Promoción do Emprego, Muller e Xuventude para dic</p>
<p>ta-las disposicións necesarias para a execución do presente decreto.</p>
<p>Segunda.-O presente decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, dez de maio de dous mil dous.</p>
<p>Manuel Fraga Iribarne</p>
<p>Presidente</p>
<p>Manuela López Besteiro</p>
<p>Conselleira de Familia e Promoción do Emprego, Muller e Xuventude</p>
<p>CENTRO INFORMÁTICO PARA A XESTIÓN TRIBUTARIA,</p>
<p>ECONÓMICO-FINANCEIRA</p>
<p>E CONTABLE</p>

