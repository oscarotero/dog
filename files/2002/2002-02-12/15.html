---
date: '2002-02-12'
id: 2BBA
page: 1
number: 31
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 38/2002, do 1 de febreiro, polo que se fixa o prezo de venda do papel
  numerado especial da Comunidade Autónoma de Galicia para uso das corporacións
  locais.
range: Decreto
url: 'https://www.xunta.gal/dog/Publicados/2002/20020212/Anuncio2BBA_gl.html'
---
<p>De acordo co establecido no artigo 199 do Real decreto 2568/1986, do 28 de novembro, polo que se aproba o Regulamento de organización e funcionamento e réxime xurídico das entidades locais, e no Decreto 101/1983, do 14 de xullo, sobre libros de actas de acordos e resolucións das corporacións locais, e co obxecto de facilita-la transcrición mecanizada das actas das sesións dos órganos colexiados e resolucións dos presidentes das ditas corporacións dentro do ámbito da Comunidade Autónoma de Galicia, publicouse o Decreto 418/2001, do 29 de novembro, polo que se regula o papel numerado especial da Comunidade Autónoma de Galicia para uso das corporacións locais.</p>
<p>Como complemento do Decreto 418/2001, do 29 de novembro, e a través deste decreto, preténdese</p>
<p>fixa-lo prezo de venda do papel numerado especial da Comunidade Autónoma de Galicia para uso das corporacións locais.</p>
<p>Por todo isto, para o correcto desenvolvemento e execución das previsións destas normas, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día un de febreiro de dous mil dous,</p>
<p>DISPOÑO:</p>
<p>Artigo 1º</p>
<p>Fíxase o prezo de cada folla do papel numerado especial da Comunidade Autónoma de Galicia para uso das corporacións locais, sinalado no artigo 2º do Decreto 418/2001, do 29 de novembro, en 0,06 euros a unidade, IVE incluído.</p>
<p>Disposicións derradeiras</p>
<p>Primeira.-Facúltase o conselleiro de Xustiza, Interior e Relacións Laborais para dictar cantas disposicións sexan necesarias para o desenvolvemento deste decreto.</p>
<p>Segunda.-Este decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, un de febreiro de dous mil dous.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

