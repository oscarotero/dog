---
date: '2002-07-03'
id: D252
page: 10
number: 127
agency: UNIVERSIDADE DE SANTIAGO DE COMPOSTELA
section: IV. OPOSICIÓNS E CONCURSOS
title: >-
  Resolución do 22 de maio de 2002 pola que se convocan probas selectivas para o
  ingreso na escala de xestión desta universidade pola quenda de promoción
  interna.
range: Resolución
url: 'https://www.xunta.gal/dog/Publicados/2002/20020703/AnuncioD252_gl.html'
---
<p>Existindo prazas de adscrición indistinta ós grupos B e C das escalas de funcionarios da Universidade de Santiago de Compostela, ocupadas por funcionarios pertencentes a corpos ou escalas do grupo C, co fin de facilita-la promoción do persoal aínda mantendo os seus propios postos de traballo, de acordo co artigo 22 da Lei 30/1984, do 2 de agosto, e o Real decreto 364/1995, do 10 de marzo e de conformidade cos acordos adoptados coa xunta de persoal funcionario, e en cumprimento do disposto nos estatutos desta universidade, aprobados polo Decreto 473/1997, do 28 de novembro, da Xunta de Galicia, (DOG do 29 de decembro) e co fin de atende-las necesidades de persoal de administración e servicios,</p>
<p>Este rectorado, no uso das atribucións conferidas nos estatutos desta universidade, acorda convocar probas selectivas para o ingreso na escala de xestión</p>
<p>da Universidade de Santiago de Compostela, con suxeición ás seguintes bases da convocatoria:</p>
<p>1. Normas xerais.</p>
<p>1.1. Convócanse probas selectivas para cubrir 9 prazas da escala de xestión da Universidade de Santiago de Compostela pola quenda de promoción interna, polo sistema de concurso-oposición.</p>
<p>1.2. A presente convocatoria non xerará prazas vacantes no corpo ou escala administrativa da que procedan os aspirantes.</p>
<p>1.3. As prazas convocadas terán o seu destino nas localidades de Santiago de Compostela e Lugo.</p>
<p>1.4. Á realización destas probas selectivas seralles de aplicación a Lei 30/1984, do 2 de agosto, de medidas para a reforma da función pública, modificada pola Lei 23/1988, do 28 de xullo; o Real decreto 364/1995, do 10 de marzo, polo que se aproba o Regulamento xeral de ingreso do persoal ó servicio da Administración xeral do Estado e de provisión de postos de traballo e promoción profesional dos funcionarios civís da Administración xeral do Estado; a Lei 4/1988, do 26 de maio, da función pública de Galicia, modificada polas leis 4/1991, do 8 de marzo, e 3/1995, do 10 de abril; o Decreto 95/1991, do 20 de marzo; os estatutos da Universidade de Santiago de Compostela e as bases desta convocatoria.</p>
<p>1.5. O sistema de selección constará das seguintes fases: fase de oposición e fase de concurso. Así mesmo os aspirantes que superaran a fase de oposición deberán realizar un curso selectivo. No que se refire ás probas e valoración axustarase ó que se especifica no anexo I.</p>
<p>1.6. O programa que rexerá para a fase de oposición é o que figura no anexo II desta convocatoria.</p>
<p>2. Requisitos dos candidatos.</p>
<p>2.1. Para seren admitidos á realización das probas selectivas os aspirantes deberán reuni-los seguintes requisitos:</p>
<p>a) Ser español ou te-la condición de nacional dun estado membro da Unión Europea.</p>
<p>b) Ter cumpridos os 18 anos.</p>
<p>c) Estar en posesión do título de diplomado universitario, arquitecto técnico, enxeñeiro técnico ou equivalente.</p>
<p>d) Pertence-lo día de remate do prazo de presentación de solicitudes a un corpo ou escala adscrito ó grupo C, estar destinado definitivamente ou en adscrición provisional na Universidade de Santiago de Compostela e posuír unha antigüidade de, polo menos, 2 anos no devandito corpo ou escala.</p>
<p>e) Non estar separado mediante expediente disciplinario do servicio de calquera Administración pública, nin estar inhabilitado para o desempeño de funcións públicas.</p>
<p>2.2. Tódolos requisitos enumerados nos epígrafes anteriores deberán posuírse no día da finalización do prazo de presentación de solicitudes, e manterse ata a data da toma de posesión como funcionario de carreira do grupo B.</p>
<p>3. Solicitudes.</p>
<p>3.1. Quen desexe tomar parte nestas probas selectivas deberá facelo constar en instancia que se axustará ó modelo que figura como anexo IV desta convocatoria. A instancia deberá ir acompañada de fotocopia do DNI.</p>
<p>A xerencia expedirá, de oficio, certificación que acreditará: a antigüidade recoñecida referida á data de remate do prazo de presentación de solicitudes, o nivel de complemento de destino do posto que se desempeñe con carácter definitivo na referida data e os cursos de formación recibidos ou impartidos que figuren no expediente persoal. A citada certificación engadirase á solicitude presentada polo aspirante.</p>
<p>3.2. As solicitudes dirixiranse ó rector da Universidade de Santiago de Compostela, no prazo de 20 días naturais contados a partir do seguinte ó da publicación desta convocatoria no Diario Oficial de Galicia.</p>
<p>3.3. A presentación de solicitudes farase no rexistro xeral da Universidade de Santiago de Compostela, situado no rectorado da universidade (Colexio de San Xerome. Praza do Obradoiro s/n, Santiago de Compostela); no rexistro do Campus de Lugo, situado no edificio de Servicios Administrativos e Biblioteca Intercentros (avda. Bernardino Pardo Ouro s/n, Fingoi, 27002 Lugo); ou nas restantes formas previstas no artigo 38 da Lei 30/1992, do 26 de novembro.</p>
<p>3.4. Os dereitos de exame serán de 21,04 euros, que se ingresarán en Caixa Galicia na conta «Oposicións» número: 2091-0388-90-3110000646. Para realiza-lo ingreso deberá utilizarse por triplicado o modelo de solicitude que figura no anexo IV.</p>
<p>En ningún caso a presentación e pagamento na entidade bancaria suporá a substitución do trámite de presentación, en tempo e forma, da solicitude.</p>
<p>3.5. Os aspirantes con minusvalidez poderán indicalo na solicitude, utilizando para isto o recadro número 4, así como solicita-la adaptación de tempo e medios para a realización dos exercicios, para o que utilizarán o recadro número 6.</p>
<p>4. Admisión de aspirantes.</p>
<p>4.1. Rematado o prazo de presentación de solicitudes, o rector da Universidade de Santiago de</p>
<p>Compostela dictará resolución, no prazo dun mes, pola que se aproba a lista provisional de aspirantes admitidos e excluídos, na que constará o nome e apelidos dos excluídos, o número de DNI, así como as causas de exclusión e o prazo para reparalas. Esta resolución publicarase nos taboleiros de anuncios do rectorado, do Edificio de Servicios Administrativos e Biblioteca Intercentros do Campus de Lugo e na web <a href="http://www.ti.usc.es/webpas/.">http://www.ti.usc.es/webpas/.</a></p>
<p>Para emenda-los defectos que motivasen a súa exclusión ou omisión da relación de admitidos e excluídos, os aspirantes disporán dun prazo de 10 días, contados a partir do seguinte ó da publicación da citada resolución. Os aspirantes que, dentro do prazo sinalado, non emenden a exclusión ou omisión, xustificando o dereito a seren incluídos na relación de admitidos, serán definitivamente excluídos da realización das probas.</p>
<p>4.2. A resolución que aprobe a lista definitiva, publicada no rectorado, no Edificio de Servicios Administrativos e Biblioteca Intercentros de Lugo e na web, esgotará a vía administrativa, podendo interpoñer contra ela recurso perante a xurisdicción contencioso-administrativa, no prazo de 2 meses contados desde o día seguinte ó da súa publicación, de conformidade co disposto na Lei 29/1998, do 13 de xullo, reguladora da xurisdicción contencioso-administrativa, ou recurso potestativo de reposición diante do rector no prazo dun mes, de acordo co previsto na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>4.3. Procederase á devolución dos dereitos de exame nos seguintes casos: cando non se realicen as probas selectivas ou cando os aspirantes sexan excluídos definitivamente delas, e para tal efecto o reintegro realizarase de oficio, para o que terán que facer consta-los datos bancarios no recadro correspondente da solicitude. De non figurar estes datos, entenderase que renuncia á devolución dos dereitos de exame.</p>
<p>5. Tribunal cualificador.</p>
<p>5.1. O tribunal cualificador destas probas selectivas figura no anexo III desta convocatoria e terá a categoría segunda das recollidas no Real decreto 236/1988, do 4 de marzo (BOE do 19 de marzo) e no Decreto 144/2001, do 7 de xuño (DOG do 25 de xuño).</p>
<p>5.2. Os membros do tribunal deberán absterse de intervir, notificándollo ó rector da universidade, cando concorran neles as circunstancias previstas no artigo 28 da Lei 30/1992, do 26 de novembro, ou se realizasen tarefas de preparación de aspirantes a probas selectivas nos cinco anos anteriores á publicación desta convocatoria.</p>
<p>O presidente poderá solicitar dos membros do tribunal declaración escrita expresa de non estar incurso nas circunstancias previstas no dito artigo.</p>
<p>Así mesmo, os aspirantes poderán recusa-los membros do tribunal cando concorran algunhas das circunstancias antes reflectidas.</p>
<p>5.3. Con anterioridade á iniciación das probas selectivas, a autoridade convocante publicará no Diario Oficial de Galicia resolución pola que se nomean os novos membros do tribunal que vaian substituí-los que perdesen a súa condición por algunha das causas previstas na base 5.2.</p>
<p>5.4. Logo da convocatoria do presidente, constituirase o tribunal, coa asistencia da maioría absoluta dos seus membros, titulares ou suplentes. Na dita sesión o tribunal acordará tódalas decisións que lle correspondan de acordo co correcto desenvolvemento das probas selectivas.</p>
<p>5.5. A partir da súa constitución, o tribunal, para actuar validamente, requirirá a presencia da maioría absoluta dos seus membros, titulares ou suplentes.</p>
<p>5.6. Dentro da fase de oposición o tribunal resolverá tódalas dúbidas que puidesen xurdir na aplicación destas normas así como o que se deberá facer nos casos non previstos.</p>
<p>O procedemento de actuación do tribunal axustarase en todo momento ó disposto na Lei 30/1992, do 26 de novembro.</p>
<p>5.7. O tribunal poderá dispoñe-la incorporación ós seus traballos de asesores especialistas para as probas correspondentes ós exercicios que coide pertinentes, limitándose os ditos asesores a presta-la súa colaboración nas súas especialidades técnicas.</p>
<p>5.8. O tribunal adoptará os medios precisos naqueles casos nos que resulte necesario, de forma que os aspirantes con minusvalidez gocen de similares condicións para a realización dos exercicios có resto dos participantes. Neste sentido, estableceranse para as persoas con minusvalidez que o soliciten, na forma prevista na base 3.5, as adaptacións posibles en tempo e medios para a realización dos exercicios.</p>
<p>5.9. O presidente do tribunal adoptará as medias oportunas para garantir que os exercicios escritos sexan corrixidos sen que se coñeza a identidade dos aspirantes. O tribunal excluirá aqueles opositores que consignen o seu nome nas follas de exame, trazos, marcas ou signos que permitan coñece-la súa identidade.</p>
<p>5.10. Para os efectos de comunicacións e demais incidencias, o tribunal terá a súa sede no rectorado da Universidade de Santiago de Compostela.</p>
<p>5.11. En ningún caso o tribunal poderá aprobar nin declarar que superaron o proceso selectivo un</p>
<p>número superior de aspirantes ó de prazas convocadas. Calquera proposta de aprobados que contraveña o establecido será nula de pleno dereito.</p>
<p>6. Desenvolvemento dos exercicios.</p>
<p>6.1. A orde de actuación dos opositores iniciarase alfabeticamente polo primeiro da letra «S», de conformidade co establecido na Resolución do 27 de febreiro de 2002 da Consellería da Presidencia, Relacións Institucionais e Administración Pública.</p>
<p>6.2. En calquera momento os aspirantes poderán ser requiridos polo tribunal coa finalidade de acredita-la súa identidade.</p>
<p>6.3. Os aspirantes serán convocados para cada exercicio en único chamamento, sendo excluídos da oposición os que non comparezan, agás nos casos de forza maior, debidamente xustificados e libremente apreciados polo tribunal.</p>
<p>6.4. O día, hora e lugar de realización do primeiro exercicio farase público na resolución que aprobe a relación definitiva de aspirantes admitidos e excluídos. O proceso selectivo non se iniciará antes do día 1 de novembro de 2002.</p>
<p>6.5. A publicación dos sucesivos anuncios de realización do segundo e restantes exercicios será efectuada polo tribunal nos locais onde se efectuase o primeiro, así como na sede do tribunal, e por calquera outro medio que se xulgue conveniente para facilita-la súa máxima divulgación, con vintecatro horas, polo menos, de antelación á sinalada para a súa iniciación.</p>
<p>6.6. En calquera momento do proceso selectivo, se o tribunal tivese coñecemento de que algún dos aspirantes carece dos requisitos esixidos pola presente convocatoria, logo de audiencia ó interesado, deberá propoñe-la súa exclusión ó rector da universidade, comunicándolle, así mesmo, as inexactitudes ou falsidades formuladas polo aspirante na solicitude de admisión ás probas selectivas, para os efectos procedentes.</p>
<p>Contra a exclusión do aspirante, poderá interporse recurso perante a mesma autoridade indicada no parágrafo anterior, no prazo dun mes contado a partir do día seguinte a aquel no que teña lugar a notificación da súa exclusión.</p>
<p>7. Lista de aprobados.</p>
<p>7.1. Concluído cada un dos exercicios da fase de oposición o tribunal cualificador fará públicas, no lugar ou lugares de realización dos respectivos exercicios e naqueloutros que coide oportunos, as relacións de aspirantes que teñan superados cada un deles, con indicación da puntuación obtida e do documento nacional de identidade.</p>
<p>7.2. A lista coa valoración de méritos da fase de concurso farase pública unha vez celebrado o último exercicio da fase de oposición.</p>
<p>7.3. A cualificación final realizarase de acordo co previsto no anexo I da presente convocatoria.</p>
<p>7.4. O tribunal fará pública a lista de aspirantes que, segundo a orde da puntuación acadada por cada un deles, fosen seleccionados, a cal en ningún caso poderá conter un número de candidatos superior ó das prazas convocadas.</p>
<p>7.5. Finalizado o proceso selectivo o tribunal elevaralle ó rector a relación de aspirantes aprobados por orde de puntuación, na que constarán as cualificacións obtidas nos exercicios da oposición e na fase de concurso.</p>
<p>8. Presentación de documentos e nomeamento de funcionarios en prácticas.</p>
<p>8.1. No prazo de 20 días naturais a partir do día seguinte a aquel no que se fixesen públicas as relacións definitivas de aprobados no rectorado da universidade, os aspirantes que figuren nelas deberán presentar no Servicio de Planificación e Programación de PAS (Casa da Balconada, rúa Nova nº 6, Santiago de Compostela) a documentación necesaria para proceder ó nomeamento como funcionario en prácticas da escala de xestión que non se atope suficientemente acreditada no seu expediente.</p>
<p>Así mesmo deberán formular opción pola percepción da remuneración que desexen percibir durante a súa condición de funcionarios en prácticas, segundo o previsto no artigo 16 do Decreto 95/1991, do 20 de marzo.</p>
<p>8.2. Ante a imposibilidade, debidamente xustificada, de presenta-los documentos expresados na base anterior, poderá acreditarse que se reúnen as condicións esixidas na convocatoria mediante calquera medio de proba admitido en dereito.</p>
<p>8.3. Quen dentro do prazo fixado, e salvo o caso de forza maior, non presentase a documentación ou do seu exame se deducise que carece dalgún dos requisitos sinalados na base 2, non poderá ser nomeado funcionario en prácticas e quedarán anuladas as súas actuacións, sen prexuízo da responsabilidade en que incorrese por falsidade na solicitude inicial.</p>
<p>8.4. Cumpridos os requisitos esixidos con anterioridade, os aspirantes serán nomeados funcionarios en prácticas mediante resolución do rector que se publicará no Diario Oficial de Galicia.</p>
<p>9. Nomeamento de funcionarios de carreira.</p>
<p>9.1. Concluído o proceso selectivo, os aspirantes que o superasen serán nomeados funcionarios de carreira da escala de xestión, mediante resolución rectoral que se publicará no Diario Oficial de Galicia.</p>
<p>9.2. Dadas as peculiaridades deste proceso de promoción interna, este exclúese do sistema de adxudicación de destino pola orde obtida no proceso</p>
<p>selectivo. Ós aspirantes que superen o concurso-oposición adxudicaráselle-lo mesmo posto que veñan desempeñando como titulares e terá carácter definitivo se o posto de traballo se atopa adscrito na vixente relación de postos á escala á que aspiran, e carácter provisional no caso de que non estea incluído na relación de postos de traballo nesa escala. Neste último suposto o destino consolidarase como definitivo no caso de que na próxima relación de postos o citado posto se atope adscrito á escala á que acceden.</p>
<p>9.3. A toma de posesión dos aspirantes efectuarase no prazo dun mes, contado a partir do día seguinte ó da data de publicación do seu nomeamento no Diario Oficial de Galicia.</p>
<p>10. Norma derradeira.</p>
<p>Contra a presente resolución, que esgota a vía administrativa, poderase interpoñer recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia no prazo de dous meses contados a partir do día seguinte ó da súa publicación, de conformidade cos artigos 46 e 10.1º a) da Lei da xurisdicción contencioso-administrativa, aprobada por Lei 29/1998, do 13 de xullo.</p>
<p>Non obstante, os interesados poderán interpoñer recurso potestativo de reposición no prazo dun mes perante o órgano que o dictou. Neste caso non se poderá interpoñe-lo recurso contencioso-administrativo anteriormente indicado mentres non recaia resolución expresa ou presunta do recurso potestativo de reposición, ó abeiro dos artigos 116 e seguintes da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
<p>Santiago de Compostela, 22 de maio de 2002.</p>
<p>F. Darío Villanueva Prieto</p>
<p>Rector da Universidade de Santiago de Compostela</p>
<p>ANEXO I</p>
<p>Denominación das prazas: escala de xestión</p>
<p>Procedemento de selección.</p>
<p>O sistema de selección será o de concurso-oposición. Constará das seguintes fases:</p>
<p>1. Fase de oposición. Constará dos seguintes exercicios:</p>
<p>Primeiro exercicio, de carácter eliminatorio: proba escrita constituída por 130 preguntas tipo test, relativas a todo o temario. Tódalas preguntas terán a mesma valoración e non puntuarán negativamente.</p>
<p>A puntuación será de 0 a 32,5 puntos, sendo necesario para aprobar obter un mínimo de 16,25.</p>
<p>O tempo máximo para a realización deste exercicio será de 2 horas.</p>
<p>Segundo exercicio, de carácter eliminatorio: 2 supostos prácticos para elixir entre 4 propostos polo tribunal, das materias seguintes: dereito administrativo e dereito comunitario, réxime do persoal ó servicio das administracións públicas, xestión económico-financeira e xestión universitaria.</p>
<p>A puntuación será de 0 a 32,5 puntos, sendo necesario para aprobar obter un mínimo de 16,25 puntos e non estar cualificado ningún dos supostos con puntuación igual ou inferior a 2 puntos.</p>
<p>O tempo máximo para a realización deste exercicio será de 3 horas.</p>
<p>Os aspirantes poderán utiliza-los textos legais non comentados.</p>
<p>Terceiro exercicio, proba voluntaria: consistirá na traducción directa para o castelán ou galego dun texto dunha lingua comunitaria. Os aspirantes deberán facer constar no epígrafe correspondente da solicitude o idioma elixido.</p>
<p>O tempo máximo para a realización deste exercicio será dunha hora e media e puntuará de 0 a 5 puntos.</p>
<p>Cuarto exercicio. Proba de galego: non eliminatoria e de mérito. Consistirá na traducción, sen diccionario, dun texto do castelán para o galego e doutro texto do galego para o castelán, elixido por sorteo entre tres propostos polo tribunal.</p>
<p>O tempo máximo de realización deste exercicio será dunha hora e valorarase de 0 a 5 puntos.</p>
<p>2. Fase de concurso: para os aspirantes que superen a fase de oposición a valoración de méritos farase da seguinte forma:</p>
<p>2.1. Antigüidade: máximo 13 puntos.</p>
<p>Valorarase a antigüidade recoñecida referida á data de remate do prazo de presentación das solicitudes da seguinte forma:</p>
<p>-Por cada ano completo de servicios: 0,65 puntos</p>
<p>-Por cada mes completo de servicios que reste: 0,054 puntos.</p>
<p>2.2. Nivel de complemento de destino: máximo 13 puntos. Polo nivel de complemento de destino correspondente ó posto de traballo que se desempeñe con carácter definitivo na data de remate do prazo de presentación de solicitudes, de acordo coa seguinte puntuación:</p>
<p>NivelPuntos</p>
<p>2513</p>
<p>2412</p>
<p>2311</p>
<p>2210</p>
<p>219</p>
<p>208</p>
<p>186</p>
<p>175</p>
<p>No suposto de non ter posto definitivo, puntuarase o grao persoal consolidado, e non tendo grao con</p>
<p>solidado atenderase ó mínimo correspondente á escala á que pertenza o/a funcionario/a.</p>
<p>2.3. Formación: os cursos han de ser de formación administrativa ou ter relación coas funcións propias do posto convocado. Ademais, deberán ser impartidos por escolas e centros oficiais da Administración pública e os de galego estar homologados polo órgano correspondente da Administración autonómica.</p>
<p>A puntuación máxima deste epígrafe será de 4 puntos e a valoración farase do seguinte xeito:</p>
<p>* Cursos de formación recibidos:</p>
<p>-Cursos de aptitude: 0,02 puntos/hora.</p>
<p>-Cursos de asistencia: 0,01 puntos/hora.</p>
<p>-Curso de iniciación da lingua galega: 0,01 puntos/hora.</p>
<p>-Curso de perfeccionamento lingua galega: 0,02 puntos/hora.</p>
<p>No caso de te-los cursos de iniciación e perfeccionamento de galego, só puntuará o de perfeccionamento.</p>
<p>* Cursos de formación impartidos: 0,03 puntos/hora.</p>
<p>Nos cursos nos que non figure o número de horas, a puntuación farase polo mínimo de 10 horas.</p>
<p>3. Puntuación do proceso selectivo: a puntuación da fase de oposición virá determinada pola suma das puntuacións obtidas nos distintos exercicios. A puntuación do proceso selectivo virá determinada pola suma da fase de oposición, mailos méritos da fase de concurso, sempre que os aspirantes tivesen superada a fase de oposición.</p>
<p>No caso de empate daráselle preferencia atendendo á puntuación obtida no segundo exercicio e, de persistir este, a prol do candidato que tivese maior antigüidade no corpo ou escala á que pertenza na data de remate do prazo de presentación de solicitudes.</p>
<p>4. Curso selectivo. Os aspirantes propostos polo tribunal serán nomeados funcionarios en prácticas e terán que realizar un curso selectivo obrigatorio, para a superación do cal terase en conta só a asistencia a el.</p>
<p>Quen non puidera realiza-lo curso selectivo por causa de forza maior debidamente xustificada e apreciada polo tribunal, poderá efectualo con posterioridade, intercalándose no lugar correspondente á puntuación obtida.</p>
<p>O curso selectivo terá unha duración de 32 horas e tratará sobre as seguintes materias:</p>
<p>-Módulo I: a dirección de servicios públicos.</p>
<p>-Módulo II: xestión dos servicios.</p>
<p>-Módulo III: avaliación e control da xestión.</p>
<p>ANEXO II</p>
<p>Denominación das prazas: escala de xestión</p>
<p>Programa.</p>
<p>I. Dereito administrativo e dereito comunitario.</p>
<p>1. Os órganos das administracións públicas: principios xerais e competencias. Os órganos colexiados. Abstención e recusación.</p>
<p>2. Procedemento administrativo: iniciación, ordenación, instrucción, finalización e execución.</p>
<p>3. Revisión dos actos en vía administrativa: revisión de oficio. Os recursos administrativos.</p>
<p>4. Dereito de acceso a arquivos e rexistros. A Lei orgánica de regulación do tratamento automatizado de datos de carácter persoal.</p>
<p>5. O tratado da Unión Europea: liberdades básicas e políticas comúns.</p>
<p>6. O dereito comunitario: orixinario e derivado. A aplicación do dereito comunitario.</p>
<p>7. As institucións comunitarias: o Parlamento Europeo. O Consello. A Comisión. O Tribunal de Xustiza. O Tribunal de Contas.</p>
<p>II. Réxime do persoal ó servicio das administracións públicas.</p>
<p>1. A planificación e ordenación dos recursos humanos nas administracións públicas: as relacións de postos de traballo. As ofertas de emprego público. Os plans de emprego.</p>
<p>2. Selección dos funcionarios públicos. Adquisición e perda da condición de funcionario. O rexistro central de persoal.</p>
<p>3. Provisión de postos e promoción profesional.</p>
<p>4. Situacións administrativas dos funcionarios: supostos e efectos de cada unha delas.</p>
<p>5. Elementos e eficacia do contrato de traballo. Modalidades do contrato de traballo. A súa duración.</p>
<p>6. A negociación e os convenios colectivos.</p>
<p>7. O convenio colectivo aplicable ó persoal laboral da Universidade de Santiago de Compostela (USC).</p>
<p>8. Réxime xurídico do profesorado universitario.</p>
<p>9. As incompatibilidades do persoal ó servicio das administracións públicas.</p>
<p>10. Os órganos de representación do persoal ó servicio das administracións públicas: as xuntas de persoal, os delegados de persoal, os comités de empresa. Determinación das condicións de traballo e participación do persoal ó servicio das administracións públicas.</p>
<p>III. Xestión económico-financeira.</p>
<p>1. O réxime económico e financeiro das universidades públicas. Os ingresos públicos das universidades: concepto e clasificación.</p>
<p>2. As taxas e prezos públicos. As súas exencións e bonificacións: bolsas e axudas ó estudio.</p>
<p>3. O réxime económico e a programación plurianual da USC.</p>
<p>4. O orzamento da USC: características e estructura. As normas de execución do orzamento. Os créditos e as súas modificacións. O Regulamento de xestión orzamentaria.</p>
<p>5. Os contratos das administracións públicas: tipos. Principios básicos da contratación administrativa. Procedementos e formas de contratación.</p>
<p>6. A contratación administrativa na USC:</p>
<p>7. Dominio público e patrimonio: concepto e natureza. Consideracións xerais sobre o seu réxime xurídico.</p>
<p>8. O patrimonio das universidades. A disposición dos bens de titularidade da USC.</p>
<p>IV. Xestión universitaria.</p>
<p>1. As universidades públicas españolas. Fontes do ordenamento e réxime xurídico. Estatutos da USC(1): dereitos e deberes da comunidade universitaria; persoal docente e investigador; estudiantes; persoal de administración e servicios.</p>
<p>2. Estatutos da USC(2): os departamentos. As facultades, as escolas técnicas superiores e as escolas universitarias. As escolas de especialización profesional.</p>
<p>3. Estatutos da USC(3): o Goberno da universidade: órganos colexiados e cargos unipersonais. O estudio, a docencia e a investigación. Os servicios xerais.</p>
<p>4. Réxime de alumnado: o acceso. As normas de xestión académica da USC. O Regulamento dos estudios do terceiro ciclo e o doutoramento europeo da USC.</p>
<p>5. Directrices xerais comúns dos plans de estudio dos títulos universitarios de carácter oficial e validez en todo o territorio nacional. Obtención, expedición e homologación de títulos universitarios.</p>
<p>6. As titulacións propias da USC: Regulamento dos cursos de posgrao e expedición de títulos propios.</p>
<p>7. A investigación científica e o desenvolvemento tecnolóxico: o Plan Nacional de I+D. Os organismos públicos de investigación.</p>
<p>ANEXO III</p>
<p>Denominación das prazas: escala de xestión</p>
<p>Tribunal titular:</p>
<p>Presidente: César García Novoa, catedrático do departamento de Dereito Público Especial, da Universidade de Santiago de Compostela.</p>
<p>Vocais:</p>
<p>Representante da universidade:</p>
<p>-Pedro Manuel Sánchez Fernández, vicexerente do Campus de Lugo, da Universidade de Santiago de Compostela.</p>
<p>-Francisco Carracedo Doce, funcionario de carreira da escala de técnicos de xestión, da Universidade de Santiago de Compostela.</p>
<p>-Francisco Colomer Fariña, funcionario de carreira da escala de xestión, da Universidade de Santiago de Compostela.</p>
<p>Representante da Xunta de Persoal:</p>
<p>-Ana María Brao Viña, funcionaria de carreira da escala de xestión, da Universidade de Santiago de Compostela.</p>
<p>-Félix Navaza Blanco, funcionario de carreira da escala de xestión, da Universidade de Santiago de Compostela.</p>
<p>Secretaria: Carmen Soengas Seoane, funcionaria de carreira da escala de xestión, da Universidade de Santiago de Compostela.</p>
<p>Tribunal suplente:</p>
<p>Presidente: Carlos Gómez Otero, secretario xeral adxunto, da Universidade de Santiago de Compostela.</p>
<p>Vocais:</p>
<p>Representante da universidade:</p>
<p>-Carmen Martí Fernández, funcionaria de carreira da escala de técnicos de xestión, da Universidade de Santiago de Compostela.</p>
<p>-Dulce Mª García Mella, funcionaria de carreira da escala de técnicos de xestión, da Universidade de Santiago de Compostela.</p>
<p>-Mª Jesús Pazos Salvado, funcionaria de carreira da escala de xestión, da Universidade de Santiago de Compostela.</p>
<p>Representantes da Xunta de Persoal:</p>
<p>-Mª del Carmen Mallou Otero, funcionaria de carreira da escala administrativa, da Universidade de Santiago de Compostela.</p>
<p>-Ana Paz Torres, funcionaria de carreira da escala administrativa, da Universidade de Santiago de Compostela.</p>
<p>Secretaria: Concepción Piñeiro Aranda, funcionaria de carreira da escala de xestión, da Universidade de Santiago de Compostela.</p>
<p>O tribunal poderá dispoñe-la incorporación con carácter temporal doutros funcionarios/as públicos para colaborar no desenvolvemento do proceso selectivo, tal e como se prevé no artigo 12.4º do Real decreto 364/1995, do 10 de marzo.</p>

