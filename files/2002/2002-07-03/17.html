---
date: '2002-07-03'
id: D25E
page: 10
number: 127
agency: UNIVERSIDADE DE SANTIAGO DE COMPOSTELA
section: IV. OPOSICIÓNS E CONCURSOS
title: >-
  Resolución do 18 de xuño de 2002 pola que se convoca, polo sistema de libre
  designación, un posto vacante do cadro de persoal funcionario de
  administración e servicios desta universidade.
range: Resolución
url: 'https://www.xunta.gal/dog/Publicados/2002/20020703/AnuncioD25E_gl.html'
---
<p>Vacante na Universidade de Santiago de Compostela o posto de traballo que se indica no anexo I a esta resolución e sendo necesaria a súa provisión con carácter urxente.</p>
<p>O rector, en uso das atribucións que ten conferidas e de conformidade co previsto no artigo 6 da Lei 3/1995, modificado polo artigo 27 da Lei 4/1998, do 26 de maio, da función pública de Galicia e no artigo 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, resolve convoca-la provisión, mediante libre designación, do antedito posto, con suxeición ás seguintes</p>
<p>Bases da convocatoria.</p>
<p>1. Requisitos dos candidatos.</p>
<p>Poderán concorrer a ela os/as funcionarios/as de carreira que reúnan os requisitos que se esixen e se especifican no anexo I.</p>
<p>2. Solicitudes.</p>
<p>2.1. As solicitudes dirixiranse ó rector da Universidade de Santiago de Compostela, sendo o prazo de presentación de 15 días hábiles contados a partir do día seguinte ó da publicación desta convocatoria no Diario Oficial de Galicia.</p>
<p>2.2. A presentación de solicitudes poderá facerse no rexistro xeral da Universidade de Santiago de Compostela, situado no Rectorado da Universidade de Santiago de Compostela (Colexio de San Xerome, praza do Obradoiro s/n, Santiago de Compostela); no rexistro do Campus de Lugo, situado no edificio de Servicios Administrativos e Biblioteca Intercentros (avda. de Bernardino Pardo Ouro, s/n. Polígono de Fingoi, 27002 Lugo), ou nas restantes formas previstas no artigo 38 da Lei 30/1992, do 26 de novembro.</p>
<p>2.3. Os erros de feito poderán emendarse en calquera momento de oficio ou por petición do interesado.</p>
<p>3. Méritos.</p>
<p>Os aspirantes deberán xuntarlle á petición un curriculum vitae e xustificar debidamente os méritos que aleguen.</p>
<p>4. Adxudicación de postos.</p>
<p>No caso de resultar seleccionado algún funcionario con destino noutra Administración pública, requirirase o informe favorable do departamento ó que figure adscrito.</p>
<p>5. Norma última.</p>
<p>Contra a presente resolución, que esgota a vía administrativa, poderá interpoñer recurso contencio</p>
<p>so-administrativo perante o Xulgado do Contencioso-Administrativo de Santiago de Compostela no prazo de dous meses contados desde o día seguinte á súa recepción, de conformidade cos artigos 46 e 8.2º a) da Lei da xurisdicción contencioso-administrativa, aprobada por Lei 29/1988, do 13 de xullo.</p>
<p>Non obstante, os interesados poderán interpoñer recurso potestativo de reposición no prazo dun mes perante o órgano que o dictou. Neste caso non se poderá interpoñe-lo recurso contencioso-administrativo anteriormente indicado en tanto non recaia resolución expresa ou presunta do recurso administrativo de reposición, ó abeiro dos artigos 116 e ss. da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
<p>Santiago de Compostela, 18 de xuño de 2002.</p>
<p>Senén Barro Ameneiro</p>
<p>Rector da Universidade de Santiago de Compostela</p>
<p>ANEXO I</p>
<p>Denominación do posto: secretario xeral adxunto.</p>
<p>Nivel: 28.</p>
<p>Grupo: A.</p>
<p>Complemento específico: 18.306,96 A.</p>
<p>Localidade: Santiago de Compostela.</p>
<p>XULGADO DE PRIMEIRA INSTANCIA E INSTRUCCIÓN NÚMERO SEIS</p>
<p>DE SANTIAGO DE COMPOSTELA</p>

