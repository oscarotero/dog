---
date: '2002-05-20'
id: '9376'
page: 7323
number: 95
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 29 de abril de 2002 pola que se convocan unhas xornadas sobre
  tráfico ilícito de vehículos.
range: Resolución
url: 'https://www.xunta.gal/dog/Publicados/2002/20020520/Anuncio9376_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 2002, conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a realización dunhas xornadas sobre tráfico ilícito de vehículos, que deberán desenvolverse conforme as seguintes bases:</p>
<p>Obxectivos.</p>
<p>-Coñece-la actualidade policial na operativa delictuosa presentada.</p>
<p>-Ve-lo cambio que supón a confirmación da nova U.E. neste tipo de actividade delincuencial.</p>
<p>Destinatarios.</p>
<p>Membros das forzas e corpos de seguridade e colectivos interesados na temática das xornadas.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Prazas.</p>
<p>O número de prazas que se ofertan é de 250.</p>
<p>Solicitudes.</p>
<p>1. O persoal que desexe participar nestas xornadas deberá presentar, cuberta á máquina ou con letra moi clara, a instancia que figura no anexo.</p>
<p>2. O prazo para a presentación de instancias rematará o día 30 de maio de 2002, ás 14 horas.</p>
<p>3. As instancias deberán enviarse á sede da Academia Galega de Seguridade: avenida da Cultura,</p>
<p>36680 A Estrada; ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Datas.</p>
<p>As xornadas terán lugar durante os días 5 e 6 de xuño de 2002, no seguinte horario:</p>
<p>-Día 5: xornada de mañá (das 9 ás 14 horas) e tarde (das 16.30 a 20 horas).</p>
<p>-Día 6: xornada de mañá (das 10 ás 14.30 horas).</p>
<p>Relación de admitidos.</p>
<p>A relación de admitidos publicarase o día 31 de maio de 2002 no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono 986 59 00 21.</p>
<p>Lugar.</p>
<p>Salón de actos da Academia Galega de Seguridade, sito na avda. da Cultura, s/n, no concello da Estrada.</p>
<p>Certificado de participación.</p>
<p>Ó remate das xornadas entregaráselles un certificado de asistencia a aquelas persoas que acrediten a súa participación continuada a elas.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento das xornadas para adaptalas ás necesidades da Administración e ás continxencias que poidan xurdir.</p>
<p>A Estrada, 29 de abril de 2002.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>

