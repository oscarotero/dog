---
date: '2002-09-13'
id: '11596'
page: 13
number: 177
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 24 de xullo de 2002, da Delegación Provincial de Pontevedra,
  pola que se somete a información pública a proposta da sociedade Aguasana,
  S.L., do perímetro de protección para o aproveitamento de auga de bebida
  envasada na Granxa, Belesar, Baiona.
range: Resolución
url: 'https://www.xunta.gal/dog/Publicados/2002/20020913/Anuncio11596_gl.html'
---
<p>A Delegación Provincial da Consellería de Industria e Comercio en Pontevedra fai saber que, en virtude do disposto no artigo 13 do Decreto 402/1996, do 31 de outubro, polo que se aproba o Regulamento de augas minero-medicinais, termais e dos establecementos balnearios da Comunidade Autónoma de Galicia, faise pública a solicitude por instancia de Aguasana, S.L. referente á definición do perímetro de protección do manancial de augas minerais naturais para uso de bebida envasada que explota a citada sociedade na Granxa, parroquia de Belesar, do termo municipal de Baiona.</p>
<p>As augas para o aproveitamento como bebida envasada son recoñecidas pola Xunta de Galicia o 30-1-1989, e desde o 18-2-1993 por resolución da Dirección Xeral de Industria recoñécese a condición de mineral natural destas augas, logo dos informes favorables do Instituto Tecnolóxico e Xeomineiro de España e da Dirección Xeral de Saúde da Consellería de Sanidade.</p>
<p>O perímetro de protección solicitado como adaptación do que actualmente posúe o manancial de Aguasana, S.L. á vixente regulamentación de augas minerais e termais da Comunidade Autónoma de Galicia engloba as áreas de infiltración que corresponden á zona de restriccións mínimas (Z MI) e que comprende un polígono irregular de seis lados, e os seus vértices perimetrais teñen as seguintes coordenadas xeográficas orixe Greenwich:</p>
<p>VérticesXY</p>
<p>1514.7354.657.780</p>
<p>2514.7354.656.660</p>
<p>3515.2904.655.000</p>
<p>4515.8304.655.145</p>
<p>5516.5004.656.600</p>
<p>6516.1704.657.820</p>
<p>O citado perímetro comprende terreos nos concellos de Baiona, Gondomar, Oia e Tomiño.</p>
<p>O que se fai público co fin de que aquel que se considere interesado poida tomar vista do expediente e presenta-las alegacións que considere oportunas</p>
<p>na Delegación de Industria de Pontevedra dentro do prazo de 15 días contados do seguinte ó da presente publicación.</p>
<p>Pontevedra, 24 de xullo de 2002.</p>
<p>Carmen Bianchi Valcarce</p>
<p>Delegada provincial de Pontevedra</p>

