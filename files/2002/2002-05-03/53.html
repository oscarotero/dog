---
date: '2002-05-03'
id: 842E
page: 6
number: 85
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 14 de febreiro de 2002, da Dirección Xerencia do Complexo
  Hospitalario Xeral-Calde de Lugo, pola que se anuncia a contratación do
  servicio de cafetería-comedor do Hospital Xeral e Hospital de Calde, e a
  instalación de máquinas expendedoras de bebidas e productos sólidos nos
  hospitais Xeral, Calde e Provincial de San Xosé. (Contrato administrativo
  especial coa referencia C.P. 11/2002).
range: Resolución
url: 'https://www.xunta.gal/dog/Publicados/2002/20020503/Anuncio842E_gl.html'
---
<p>O director xerente do Complexo Hospitalario Xeral-Calde de Lugo, en virtude das competencias que ten atribuídas na Orde da Consellería de Sanidade e Servicios Sociais do 21 de abril de 1998 (DOG nº 88, do 11 de maio), sobre delegación de competencias en órganos centrais e periféricos do Servicio Galego de Saúde, no seu artigo 7, modificada pola Orde do 23 de marzo de 2000 (DOG nº 104, do 30 de maio), e coa autorización expresa prevista nesa mesma norma, unha vez cumpridos os trámites administrativos correspondentes, resolve anuncia-la licitación que a continuación se cita:</p>
<p>Obxecto do contrato.</p>
<p>Lote nº 1: explotación do servicio de cafetería-comedor no Hospital Xeral de Lugo.</p>
<p>Lote nº 2: explotación do servicio de cafetería-comedor no Hospital de Calde.</p>
<p>Lote nº 3: instalación de máquinas expendedoras de bebidas e productos sólidos nos hospitais Xeral, Calde e Provincial de San Xosé.</p>
<p>O contrato terá carácter administrativo especial, de conformidade co establecido no artigo 5.2º b) do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas.</p>
<p>Tarifas polos servicios.</p>
<p>Os adxudicatarios terán dereito a percibir dos usuarios do servicio contratado o prezo correspondente ás prestacións ofrecidas, na contía establecida na tarifa aprobada, vixente en cada momento. Os licitadores deberán incluír nas súas ofertas as tarifas que propoñen para o primeiro ano de explotación, as cales deberán ser necesariamente iguais ou inferiores ás máximas establecidas nos pregos, para tal efecto, tal e como se establece no punto 2.1º do anexo III.</p>
<p>Gastos por conta do adxudicatario.</p>
<p>De acordo co réxime establecido nos pregos, corresponderán ó adxudicatario do contrato os gastos ocasionados polo servicio (previos e durante a explotación), así como a satisfacción dun canon e outras prestacións complementarias a favor da Administración que, se é o caso, ofertase. O canon anual para o primeiro exercicio da actividade, co carácter de mínimo e mellorable nas súas ofertas polos licitadores, establécese nos seguintes importes:</p>
<p>-Lote nº 1: 12.500 euros anuais.</p>
<p>-Lote nº 2: 7.000 euros anuais.</p>
<p>-Lote nº 3: 300 euros anuais por cada unha das máquinas instaladas.</p>
<p>Actualizaranse para o segundo exercicio e os sucesivos, conforme se establece no punto 9 do prego de cláusulas administrativas particulares.</p>
<p>Garantía provisional.</p>
<p>Constituirase una garantía provisional por un importe equivalente ó 2% do orzamento do investimento que se vaia realizar, segundo a contía ofertada polos licitadores para cada un dos lotes do presente concurso.</p>
<p>Forma de adxudicación.</p>
<p>Concurso, polo procedemento aberto, de acordo co previsto nos artígos 73,74, 85 e seguintes da LCAP.</p>
<p>Prazo de vixencia.</p>
<p>A explotación por parte do adxudicatario do servicio de cafetería licitado terá unha duración máxima de cinco anos, contado desde o momento no que se produza o seu comezo efectivo.</p>
<p>Admisión de variantes.</p>
<p>Non se admiten variantes sobre ningún dos elementos que comprenden o obxecto deste contrato.</p>
<p>Solvencia económica, financeira e técnica.</p>
<p>Ver prego de cláusulas administrativas particulares.</p>
<p>Criterios de adxudicación.</p>
<p>Ver prego de cláusulas administrativas particulares.</p>
<p>Documentos de interese para os licitadores.</p>
<p>O prego de cláusulas administrativas particulares e demais documentación complementaria poden ser solicitados no Servicio de Subministracións do Complexo Hospitalario Xeral-Calde de Lugo (rúa Doutor Severo Ochoa, s/n 27004 Lugo) Teléfono: 982 29 65 92, fax: 982 21 29 24.</p>
<p>Presentación de proposicións.</p>
<p>As proposicións deberanse presentar en man, en sobres pechados e asinadas polo licitador ou persoa que o represente, no rexistro xeral do Complexo Hospitalario Xeral-Calde de Lugo, antes das 14 horas do décimo quinto día natural contado a partir do seguinte ó da publicación desta resolución no Diario Oficial de Galicia. Cando a proposición se envíe por correo, o licitador deberá xustifica-la data de imposición do envío na oficina de correos e anunciaralle ó Complexo Hospitalario Xeral-Calde, a remisión da oferta mediante fax ou telegrama no mesmo día.</p>
<p>Apertura de proposicións.</p>
<p>Terá lugar na sala de xuntas do complexo hospitalario, a partir das 10 horas do décimo primeiro día natural contado desde o seguinte a aquel no que remate o prazo de presentación de ofertas. No caso de que o dito día coincida en sábado ou festivo, a apertura de proposicións terá lugar o primeiro día hábil seguinte.</p>
<p>Documentación que deberán achega-los licitadores.</p>
<p>Os documentos que figuran no prego de cláusulas administrativas particulares.</p>
<p>Anuncios.</p>
<p>Os anuncios deste concurso serán por conta do adxudicatario do contrato.</p>
<p>Lugo, 14 de febreiro de 2002.</p>
<p>Fernando Varela Noreña</p>
<p>Director xerente do Complexo Hospitalario</p>
<p>Xeral-Calde de Lugo</p>

