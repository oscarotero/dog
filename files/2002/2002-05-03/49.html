---
date: '2002-05-03'
id: 841E
page: 6
number: 85
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 22 de marzo de 2002, da Delegación Provincial de Lugo, de
  notificación da resolución do expediente sancionador en materia de costas
  ES/35-01/VC devolta polo servicio de correos.
range: Resolución
url: 'https://www.xunta.gal/dog/Publicados/2002/20020503/Anuncio841E_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á persoa que no anexo se menciona, a resolución do expediente, por infracción a Lei 22/1988, do 28 de xullo, de costas.</p>
<p>1. Contra a dita resolución e de conformidade co disposto nos artigos 107.1º e 114 e 115 da Lei 30/1992, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e no prazo dun mes contado a partir do día seguinte desta publicación, poderá interpoñer recurso de alzada perante o conselleiro de Medio Ambiente. Transcorrido o prazo de interposición do recurso sen que este fora presentado, esta resolución será firme para tódolos efectos.</p>
<p>2. O importe da sanción farase efectivo dentro do prazo que sinala o artigo 20 do Regulamento de recadación: as notificadas entre os días 1 e 15 de cada mes, desde a data de notificación ata o día 5 do mes seguinte ou inmediato hábil posterior. As notificadas entre os días 16 e derradeiro de cada mes, desde a data de notificación ata o día 20 do mes seguinte ou inmediato hábil posterior, e desde que sexa firme a resolución en vía administrativa, na conta Contable 840.Código 001 de Caixa Galicia ou en Caixanova, Recadación Xunta, modelo XTAX, e código de ingreso 390075. De non facelo dentro do prazo sinalado procederase ó seu cobramento pola vía de constrinximento.</p>
<p>Lugo, 22 de marzo de 2002.</p>
<p>Luis González Vázquez</p>
<p>Delegado Provincial de Lugo</p>
<p>ANEXO</p>
<p>Expediente nº ES/35-01/VC.</p>
<p>Denunciada: Susana Martínez Iglesias.</p>
<p>DNI: 53172854.</p>
<p>Último enderezo coñecido: Alcalde Gregorio Espino, 47 CIG; 36201-Vigo (Pontevedra).</p>
<p>Feitos imputados: acampada en zona de servidume de protección do dominio público marítimo terrestre no lugar de praia de San Román, termo municipal do Vicedo, sen autorización en materia de costas.</p>
<p>Precepto sancionador: artigo 90 c) en relación co artigo 25.2º da Lei 22/1988, de costas, e co artigo 45</p>
<p>do seu regulamento, aprobado polo Real decreto 1471/1989.</p>
<p>Cualificación da sanción: leve (artigo 91.3º da Lei 22/1988, de costas) e (175.3º do regulamento).</p>
<p>Sanción que corresponde: multa de 120,20 euros, solidariamente con Jacobo Fernández González.</p>

