---
date: '2002-06-03'
id: ADB2
page: 8
number: 105
agency: XULGADO DO SOCIAL NÚMERO UN DA CORUÑA
section: V. ADMINISTRACIÓN DE XUSTIZA
title: Edicto (856/2001).
range: Edicto
url: 'https://www.xunta.gal/dog/Publicados/2002/20020603/AnuncioADB2_gl.html'
---
<p>Agustín Ignacio Pena López, secretario do Xulgado do Social número un da Coruña.</p>
<p>Fago saber que nos autos número 856/2001 seguidos por instancia de Liliana Rodríguez Fernández contra a empresa Raywell Tours, S.L. e Fogasa, sobre salarios, a maxistrada-xuíza deste xulgado, María Antonia Rey Eibe, dictou sentencia, na data 16-4-2002, coa seguinte parte dispositiva:</p>
<p>«Que aceptando a demanda interposta por Liliana Rodríguez Fernández, contra a empresa Raywell Tours, S.L., debo condenar e condeno a dita demandada a que lle aboe á demandante a suma de 4.863,14 euros, coa absolución do Fondo de Garantía Salarial, sen prexuízo da responsabilidade subsidiaria que puidera corresponderlle.</p>
<p>Notifíqueselles esta resolución ás partes, ás que se lles fará saber que contra a referida sentencia cabe recurso de suplicación perante o Tribunal Superior de Xustiza de Galicia, que deberá anunciarse perante este xulgado no prazo de cinco días, contados desde a notificación desta resolución, e no propio termo, se o recorrente fose patrón, deberá amosar xustificante acreditativo de ter feito o depósito na conta de consignacións deste xulgado, aberta no Banco Bilbao Vizcaya, da cantidade obxecto da condena, identificador 5602-60, e o depósito especial de 25.000 pesetas na mesma conta, identificador 5602-65, requisitos sen os cales non poderá terse por anunciado o recurso.</p>
<p>Así, por esta miña sentencia, definitivamente xulgando na primeira instancia, pronúncioo, mándoo e asínoo».</p>
<p>E para que lle sirva de notificación á empresa Raywell Tours, S.L., que tivo o seu último enderezo coñecido na rúa Fernando González, 7-9, 1º A, e que na actualidade se descoñece, e co fin da súa publicación no Diario Oficial de Galicia, expido e asino este edicto na Coruña o 16 de abril de 2002.</p>
<p>O secretario xudicial</p>
<p>Rubricado</p>

