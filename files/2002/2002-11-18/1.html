---
date: '2002-11-18'
id: 17EBE
page: 16
number: 222
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: III. OUTRAS DISPOSICIÓNS
title: >-
  Resolución do 18 de outubro de 2002 pola que se ordena a publicación do acordo
  do Consello da Xunta de Galicia do 17 de outubro de 2002, polo que se aproba a
  modificación da relación de postos de traballo da Consellería de Pesca e
  Asuntos Marítimos.
range: Resolución
url: 'https://www.xunta.gal/dog/Publicados/2002/20021118/Anuncio17EBE_gl.html'
---
<p>A posta en marcha do cluster de acuicultura de Galicia supuxo que as instalacións do Centro de Experimentación en Acuicultura en Couso-Ribeira quedasen ó seu dispor, cesando na súa actividade o referido centro de experimentación. Consecuencia de todo isto é que se acorda a amortización de determinados postos de traballo e a reorganización dos restantes procedendo á súa adscrición. Por outra banda, a necesidade de adecua-lo cadro de persoal fai necesario a amortización dun posto vacante, pola declaración de incapacidade permanente do seu titular, correspondente á base do Servicio de Protección dos Recursos de Vigo e a creación do posto de oficial de laboratorio no Laboratorio do Centro de Control de Calidade e Medio Mariño de Vilaxoán, motivada polo exceso de carga de traballo na referida unidade.</p>
<p>En consecuencia, por proposta da devandita consellería, consultadas as organizacións sindicais presentes na Mesa Xeral de Negociación da Comunidade Autónoma e a Comisión de Persoal, o Consello da Xunta de Galicia na súa reunión do dezasete de outubro de dous mil dous, adoptou o seguinte,</p>
<p>ACORDO:</p>
<p>Primeiro.-Modifica-la vixente relación de postos de traballo da Consellería de Pesca e Asuntos Marítimos, nos termos que se sinalan nos anexos ó presente acordo.</p>
<p>Segundo.-Ordena-la publicación da dita modificación no Diario Oficial de Galicia para efectos da súa entrada en vigor a partir do día seguinte a ela.</p>
<p>Visto o acordo adoptado polo Consello da Xunta de Galicia na súa reunión do dezasete de outubro de dous mil dous, relativo á modificación da relación de postos de traballo da Consellería de Pesca e Asuntos Marítimos, coa finalidade de cumpri-lo dito acordo, dispoño que se publique no Diario Oficial de Galicia como anexo a esta resolución.</p>
<p>Santiago de Compostela, 18 de outubro de 2002.</p>
<p>Jaime Pita Varela</p>
<p>Conselleiro da Presidencia, Relacións Institucionais</p>
<p>e Administración Pública</p>

