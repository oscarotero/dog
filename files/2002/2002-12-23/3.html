---
date: '2002-12-23'
id: 1D57A
page: 17
number: 247
agency: CONSELLERÍA DE PESCA E ASUNTOS MARÍTIMOS
section: IV. OPOSICIÓNS E CONCURSOS
title: >-
  Orde do 3 de decembro de 2002 pola que se resolve a convocatoria pública para
  a provisión, polo sistema de libre designación, de varios postos de traballo
  vacantes na Consellería de Pesca e Asuntos Marítimos.
range: Orde
url: 'https://www.xunta.gal/dog/Publicados/2002/20021223/Anuncio1D57A_gl.html'
---
<p>Convocada a provisión, polo sistema de libre designación, de varios postos de traballo vacantes na Consellería de Pesca e Asuntos Marítimos, por Orde do 24 de setembro de 2002 (Diario Oficial de Galicia nº 195, do 9 de outubro), esta consellería, no uso das facultades e atribucións conferidas pola Lei 4/1988, do 26 de maio, da función pública de Galicia, e os artigos 16 e 17 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna,</p>
<p>RESOLVE:</p>
<p>Primeiro.-Adxudicarlles destino, nos postos de traballo que se indican, ós/ás funcionarios/as que se expresan no anexo desta orde.</p>
<p>Segundo.-O cesamento no actual destino dos/as funcionarios/as que obtiveron praza producirase no prazo de tres días, contados a partir do seguinte ó da publicación desta orde no Diario Oficial de Galicia.</p>
<p>Se na data na que deben cesar no seu destino, os/as funcionarios/as desfrutan dun período de licencia, vacacións ou permiso, o prazo para efectualo empezará a contar a partir do día seguinte ó da súa incorporación.</p>
<p>A toma de posesión da praza adxudicada deberase realizar no prazo de tres días a partir do seguinte ó do cesamento, de tratarse da mesma localidade na que actualmente prestan os seus servicios os/as funcionarios/as, ou no prazo dun mes de tratarse de distinta localidade, conforme o establecido nos artigos 14 e 16 do Decreto 93/1991, do 20 de marzo (DOG nº 58, do 25 de marzo).</p>
<p>Terceiro.-A xefatura de persoal do centro no que causen baixa os/as funcionarios/as, así como a daquel no que obteñan praza, efectuarán, dentro do prazo sinalado no punto anterior, as dilixencias de cesamento e toma de posesión, respectivamente; acto seguido realizaranse os trámites necesarios para a súa alta en nómina.</p>
<p>Cuarto.-Contra esta orde, que pon fin á vía administrativa, poderá interpoñer recurso potestativo de reposición perante o conselleiro de Pesca e Asuntos Marítimos, no prazo dun mes contado desde o día seguinte ó da súa publicación, de conformidade co establecido na Lei 30/1992, do 26 de novembro, ou poderá impugnala directamente perante, á elección do/a demandante, o xulgado do contencioso-administrativo competente, no prazo de dous meses</p>
<p>contados desde a mesma data, segundo a Lei 29/1998, do 13 de xullo.</p>
<p>Santiago de Compostela, 3 de decembro de 2002.</p>
<p>Enrique César López Veiga</p>
<p>Conselleiro de Pesca e Asuntos Marítimos</p>
<p>ANEXO</p>
<p>Apelidos e nome: Meijueiro Tilve José Luis.</p>
<p>NRP: 3524492524 A2096.</p>
<p>Grupo: B.</p>
<p>Corpo/escala: facultativo de grao medio/ técnico vixilancia pesqueira.</p>
<p>Código do posto: PE.C99.30.000.36001.001.</p>
<p>Denominación do posto: delegado comarcal.</p>
<p>Centro directivo: Delegación Comarcal de Pontevedra.</p>
<p>Localidade: Pontevedra.</p>
<p>Nivel: C.</p>
<p>Destino: 25.</p>
<p>Apelidos e nome: Rodríguez Novoa María José.</p>
<p>NRP: 3555768046 A2051.</p>
<p>Grupo: B.</p>
<p>Corpo/escala: xestión de administración da xunta.</p>
<p>Código do posto: PE.C99.10.000.36560.046.</p>
<p>Denominación do posto: xefe do Servicio de Recursos Mariños.</p>
<p>Centro directivo: Delegación Territorial de Pontevedra.</p>
<p>Localidade: Vigo.</p>
<p>Nivel: C.</p>
<p>Destino: 28.</p>

