---
date: '2002-02-07'
id: 288A
page: 1442
number: 28
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Resolución do 1 de febreiro de 2002, da Secretaría Xeral e do Patrimonio da
  Consellería de Economía e Facenda, pola que se emprazan as corporacións locais
  interesadas nos recursos contencioso-administrativos números 01/0001512/2001
  IN e 01/0001515/2001 IN, interpostos polos concellos da Coruña e Vigo,
  respectivamente.
range: Resolución
url: 'https://www.xunta.gal/dog/Publicados/2002/20020207/Anuncio288A_gl.html'
---
<p>A Secretaría Xeral e do Patrimonio recibiu da Sala do Contencioso-Administrativo do Tribunal Superior de Xustiza de Galicia providencia pola que se admiten a trámite os recursos contencioso-administrativos números 01/0001512/2001 IN e 01/0001515/2001 IN, interpostos contra o Decreto 260/2001, polo que se desenvolve a disposición adicional oitava da Lei 5/2000, do 28 de decembro, no relativo á aplicación e xustificación polos concellos beneficiarios do Fondo de Cooperación Local.</p>
<p>En consecuencia, a Secretaría Xeral e do Patrimonio acordou nesta data e de conformidade co disposto no artigo 49 da Lei 29/1998, do 13 de xullo, reguladora da xurisdicción contencioso-administrativa, a remisión do correspondente expediente administrativo á referida sala, o que se notifica para xeral coñecemento de tódalas corporacións locais interesadas no procedemento, as que se empraza para que poidan comparecer como parte nos autos perante a Sala do Contencioso-Administrativo do Tribunal Superior de Xustiza de Galicia, sección primeira,</p>
<p>no prazo de 9 (nove) días, contados desde o seguinte ó da publicación desta resolución no Diario Oficial de Galicia.</p>
<p>Santiago de Compostela, 1 de febreiro de 2002.</p>
<p>Emilio Álvarez Rey</p>
<p>Secretario xeral e do Patrimonio da Consellería</p>
<p>de Economía e Facenda</p>

