---
date: '2002-03-26'
id: 561A
page: 3
number: 60
agency: CONSELLERÍA DE MEDIO AMBIENTE
section: IV. OPOSICIÓNS E CONCURSOS
title: >-
  Orde do 18 de marzo de 2002 pola que se resolve a convocatoria para a
  provisión, polo sistema de libre designación, dun posto de traballo vacante na
  Consellería de Medio Ambiente, anunciado pola Orde do 14 de febreiro de 2002.
range: Orde
url: 'https://www.xunta.gal/dog/Publicados/2002/20020326/Anuncio561A_gl.html'
---
<p>Convocada a provisión, polo sistema de libre designación, dun posto de traballo vacante na Consellería de Medio Ambiente, por Orde do 14 de febreiro de 2002 (Diario Oficial de Galicia nº 38, do 21 de febreiro), en uso das facultades e atribucións conferidas no artigo 15.4º da Lei 4/1988, do 26 de maio, da función pública de Galicia, modificada pola Lei 3/1995, do 10 de abril, e de conformidade co disposto no artigo 27.2º da referida lei, esta consellería,</p>
<p>DISPÓN:</p>
<p>Primeiro.-Resolve-la convocatoria para a provisión, polo sistema de libre designación, dun posto de traballo vacante na Consellería de Medio Ambiente, anunciada pola Orde do 14 de febreiro de 2002 (Diario Oficial de Galicia nº 38, do 21 de febreiro).</p>
<p>Segundo.-Adxudicar destino, no posto de traballo que se indica, ó funcionario que se relaciona no anexo desta orde.</p>
<p>Terceiro.-O cesamento no actual destino do funcionario que obtén praza producirase no prazo de tres días, contados a partir do seguinte ó da publicación desta orde no Diario Oficial de Galicia.</p>
<p>O prazo de toma de posesión da praza adxudicada será de tres días a partir do seguinte ó do cesamento,</p>
<p>de tratarse da mesma localidade onde actualmente o funcionario preste servicios, ou dun mes se radica en distinta localidade, de conformidade co establecido no artigo 14 do Decreto 93/1991, do 20 de marzo, e tal como dispón a base sétima da convocatoria.</p>
<p>O cómputo de prazo de posesión iniciarase cando remate o permiso ou licencia que, se é o caso, lle fose concedido ó interesado. No suposto de baixa temporal ou transitoria, iniciarase a partir da correspondente alta.</p>
<p>Cuarto.-A xefatura do centro no que cause baixa o funcionario, así como a daquel no que obteña destino, consignarán no título administrativo, dentro do prazo sinalado no punto anterior, as correspondentes dilixencias de cesamento e toma de posesión, das que se dará traslado á Dirección Xeral da Función Pública.</p>
<p>Quinto.-Contra esta orde, que esgota a vía administrativa, o interesado poderá interpor potestativamente recurso de reposición ante este mesmo órgano no prazo dun mes, contado a partir do día seguinte ó da súa publicación, de conformidade co establecido na Lei 30/1992, do 26 de novembro, de réxime xurídico das administracións públicas e do procedemento administrativo común, segundo a redacción dada pola Lei 4/1999, do 13 de xaneiro, ou poderán interpoñer recurso contencioso-administrativo ante o xulgado do contencioso-administrativo competente no prazo de dous meses, contados a partir do día seguinte ó da súa publicación.</p>
<p>Santiago de Compostela, 18 de marzo de 2002.</p>
<p>José Carlos del Álamo Jiménez</p>
<p>Conselleiro de Medio Ambiente</p>
<p>ANEXO</p>
<p>Apelidos e nome: María José Echevarría Moreno.</p>
<p>NRP: 29765068 A2060.</p>
<p>Grupo: A.</p>
<p>Corpo/escala: corpo superior da Administración da Xunta de Galicia.</p>
<p>Código do posto: MA.C04.00.002.15770.001.</p>
<p>Denominación do posto: subdirectora xeral de Calidade Ambiental.</p>
<p>Centro directivo: Dirección Xeral de Calidade e Avaliación Ambiental.</p>
<p>Localidade: Santiago de Compostela.</p>
<p>Nivel C. destino: 30.</p>

