---
date: '2002-07-26'
id: EBC2
page: 11
number: 143
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: IV. OPOSICIÓNS E CONCURSOS
title: >-
  Resolución do 11 de xullo de 2002, da Dirección Xeral da Función Pública, pola
  que se fan públicas as listas para a cobertura con carácter temporal de postos
  de traballo reservados a persoal funcionario, reguladas no Decreto 89/1997, do
  10 de abril, modificado polo Decreto 70/2000, do 31 de marzo, correspondentes
  ó corpo administrativo da Xunta de Galicia (grupo C), lista B, de conformidade
  co establecido na Resolución do 6 de marzo de 2002.
range: Resolución
url: 'https://www.xunta.gal/dog/Publicados/2002/20020726/AnuncioEBC2_gl.html'
---
<p>Rematado o prazo fixado pola resolución da Dirección Xeral da Función Pública, do 6 de marzo de 2002 (DOG nº 50, do 11 de marzo), de presentación de solicitudes para a elaboración das listas para a cobertura con carácter temporal de postos de traballo reservados a persoal funcionario nas relacións de postos de traballo, reguladas polo Decreto 89/1997, do 10 de abril, modificado polo Decreto 70/2000, do 31 de marzo, e á vista das solicitudes presentadas para ó corpo administrativo da Xunta de Galicia (grupo C), lista B, e unha vez elaboradas pola Comisión Permanente de Selección as listas na correspondente sesión, a Dirección Xeral da Función Pública</p>
<p>RESOLVE:</p>
<p>Primeiro.-Facer públicas as listas para a cobertura, con carácter temporal, de postos de traballo reservados a persoal funcionario correspondentes ó corpo administrativo da Xunta de Galicia (grupo C), lista B. As listas están expostas na forma que seguidamente se indica:</p>
<p>-Solicitantes admitidos na lista con indicación da puntuación.</p>
<p>-Solicitantes excluídos con expresión da causa de exclusión.</p>
<p>Segundo.-As citadas listas atópanse expostas nos taboleiros de anuncios da Consellería da Presidencia, Relacións Institucionais e Administración Pública e nos das súas delegacións provinciais, no servicio de información do edificio administrativo da Xunta de Galicia en Vigo e nas oficinas comarcais da Xunta de Galicia.</p>
<p>Terceiro.-Os interesados disporán dun prazo de 10 días hábiles contados a partir do día seguinte ó da publicación da presente resolución no Diario Oficial de Galicia para a emenda de erros e, se é o caso, para formula-las oportunas alegacións, que irán dirixidas á correspondente Comisión Permanente de Selección de Persoal Funcionario (Dirección Xeral da Función Pública, Consellería da Presidencia, Relacións Institucionais e Administración</p>
<p>Pública, edificios administrativos de San Caetano, s/n, Santiago de Compostela).</p>
<p>Unha vez transcorrido o prazo citado con anterioridade, se é o caso, levaranse a efecto as emendas procedentes, dándoselle a oportuna publicidade.</p>
<p>Cuarto.-Os solicitantes que figuran admitidos estarán obrigados, no prazo de 10 días hábiles contados a partir do día seguinte ó da publicación no Diario Oficial de Galicia das listas, a lle remitir á Dirección Xeral da Función Pública o xustificante do aboamento da taxa que a continuación se expresa:</p>
<p>Grupo C: 35,62 euros.</p>
<p>Estarán exentos do aboamento das taxas por dereito de inscrición as persoas con discapacidade igual ou superior ó 33% logo de xustificación documental, de acordo coa base 3.3º da resolución da Dirección Xeral da Función Pública do 6 de marzo de 2002.</p>
<p>Os que non fixeran o aboamento no prazo sinalado serán excluídos automaticamente das listas.</p>
<p>Santiago de Compostela, 11 de xullo de 2002.</p>
<p>Belén Prado Sanjurjo</p>
<p>Directora xeral da Función Pública</p>

