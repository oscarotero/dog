---
date: '2002-07-26'
id: ECCE
page: 11
number: 143
agency: CONCELLO DA PASTORIZA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2002/20020726/AnuncioECCE_gl.html'
---
<p>Aprobado pola Comisión de Goberno deste concello, en sesión que tivo lugar o día 10 de xullo do ano en que estamos, o prego de cláusulas administrativas particulares que rexerán na contratación por concurso das obras do proxecto de acondicionamento e mellora de acceso ó núcleo de poboación de Baltar, exponse ó público na Secretaría deste concello polo prazo de oito días, contados a partir do seguinte ó da última publicación deste anuncio no BOP ou no Diario Oficial de Galicia, para os efectos de exame e reclamacións.</p>
<p>Simultaneamente, anúnciase a contratación da dita obra, se ben no suposto de presentaren reclamacións contra o prego de cláusulas, o concurso aprazarase cando resulte necesario, ata que sexan resoltas pola propia corporación.</p>
<p>1. Entidade adxudicadora: Concello da Pastoriza.</p>
<p>2. Obxecto do contrato e prazo de execución: acondicionamento e mellora de acceso ó núcleo de poboación de Baltar. Prazo: nove meses.</p>
<p>3. Orzamento base de licitación, importe total: 62.729 euros, IVE incluído.</p>
<p>4. Tramitación: urxente; procedemento: aberto; forma de adxudicación: concurso.</p>
<p>5. Garantías: provisional: 1.254,58 euros, definitiva: 4% do importe da adxudicación.</p>
<p>6. Obtención de documentación e información: Concello da Pastoriza, Secretaría; praza de Galicia, nº 1, 27287 A Pastoriza; teléfono: 982 33 21 97; fax: 982 33 22 33. Ata o día anterior a aquel en que finalice o prazo de presentación de proposicións.</p>
<p>7. Presentación de ofertas:</p>
<p>a) Data límite de presentación: trece días naturais contados desde o seguinte ó da publicación do anuncio de licitación no BOP de Lugo e no Diario Oficial de Galicia, tomando como día para o inicio do prazo o seguinte ó da última publicación.</p>
<p>b) Documentación que hai que presentar: a esixida na cláusula 18 do prego de cláusulas administrativas particulares.</p>
<p>c) Lugar de presentación: Concello da Pastoriza, praza de Galicia, nº 1.</p>
<p>8. Apertura de ofertas: no salón de sesións deste concello, ás 13 horas do terceiro día hábil seguinte</p>
<p>ó da finalización do prazo de presentación de proposicións.</p>
<p>9. Criterios que servirán de base para a adxudicación: os especificados na cláusula 21.</p>
<p>10. Gastos de anuncios: por conta do adxudicatario.</p>
<p>A Pastoriza, 12 de xullo de 2002.</p>
<p>José Yáñez García</p>
<p>Alcalde</p>

