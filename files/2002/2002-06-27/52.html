---
date: '2002-06-27'
id: C566
page: 10
number: 123
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 3 de xuño de 2002, da Área Provincial da Coruña, de notificación da
  sentencia estimatoria da resolución do contrato de Juan Picos Barros
  (expediente C-109-CD/67).
range: Cédula
url: 'https://www.xunta.gal/dog/Publicados/2002/20020627/AnuncioC566_gl.html'
---
<p>No procedemento de menor contía 689/2000-N contra os herdeiros descoñecidos e incertos de Juan Picos Barros, dictouse sentencia de data trinta e</p>
<p>un de xullo de dous mil un, que ten o encabezamento e parte dispositiva do teor literal seguinte:</p>
<p>Sentencia.</p>
<p>«A Coruña, trinta e un de xullo de dous mil un.</p>
<p>Javier San Claudio Piñón, maxistrado-xuíz do Xulgado de Primera Instancia número un dos da Coruña, tendo visto os presentes autos de xuízo declarativo de menor contía nº 689/2000-N promovidos por instancia do letrado da Xunta de Galicia en nome e representación do Instituto Galego da Vivenda e Solo (IGVS), contra Rafael López Pico, representado pola procuradora dos tribunais Concepción Pérez García, e dirixido polo letrado Adolfo Bobadilla Pérez e contra os herdeiros incertos e descoñecidos de Juan Picos Barros, que foron declarados en rebeldía, e</p>
<p>Decido</p>
<p>Que, estimando integramente a demanda interposta polo Instituto Galego da Vivenda e Solo, declaro resolto o contrato de compravenda celebrado entre a Administración e Juan Picos Barros do 1 de marzo de 1976, e declaro que a vivenda a que se refire o feito primeiro da demanda pertenece en plena propiedade á Xunta de Galicia.</p>
<p>Desestímase a demanda reconvencional promovida por Rafael López Pico, por estimarse incompetentes os órganos jurisdiccionais da orde civil para coñecer da pretensión reconvencional, remitindo as partes ós órganos da orde contencioso-administrativa para a súa resolución.</p>
<p>As costas impóñense ó demandado reconvinte.</p>
<p>Notifíquese esta resolución ás partes con indicación de que contra ela e de acordo co previsto no artigo 455 da LAC cabe recurso de apelación que se prepará ante este xulgado no prazo de cinco días contados desde o seguinte ó da súa notificación.</p>
<p>Así, por esta a miña sentencia, da que se expedirá testemuño para a súa unión ós autos, o pronuncio, mando e asino.-Javier San Claudio».</p>
<p>Como consecuencia do ignorado paradoiro dos herdeiros incertos e descoñecidos de Juan Picos Barros, expídese a presente cédula para que sirva de notificación. Expido, asino e selo esta cédula na Coruña o tres de xuño de dous mil dous.</p>
<p>Mª Teresa Morán Calero</p>
<p>Xefa de Área Provincial do Instituto Galego da</p>
<p>Vivenda e Solo da Coruña</p>

