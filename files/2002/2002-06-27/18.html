---
date: '2002-06-27'
id: C4DA
page: 10
number: 123
agency: XULGADO DE PRIMEIRA INSTANCIA E INSTRUCCIÓN NÚMERO DOUS DE VIVEIRO
section: V. ADMINISTRACIÓN DE XUSTIZA
title: Edicto (250/2001).
range: Edicto
url: 'https://www.xunta.gal/dog/Publicados/2002/20020627/AnuncioC4DA_gl.html'
---
<p>No procedemento de xuízo verbal (desafiuzamento por falta de pagamento) que baixo o número 250/2001, seguido por instanciade Genma Lamparte Río, representada polo procurador Pablo Díaz Lamparte, contra Encarnación Casañs Plazas, que tiña o último domicilio coñecido en r/ Rafael Lobeto, nº 8 (Burela) e na actualidade en paradoiro ignorado por este edicto notifícaselle á demandada Encarnación Casañs Plazas a sentencia recaída nos devanditos autos, co encabezamento e parte dispositiva que son do teor literal seguinte:</p>
<p>«Sentencia número 63.</p>
<p>En Viveiro o seis de maio de dous mil dous.</p>
<p>Vistos por min, Marta Canales Gantes, os presentes autos de xuízo verbal, rexistrados neste xulgado co número 250/2001, promovidos por Genma Lamparte Río, representada polo procurador Pablo Díaz Lamparte e asistida pola letrada Natalia Pernas Novoa, contra Encarnación Casañs Plazas, en situación procesual de rebeldía, sobre resolución de contrato de arrendamento e reclamación de rendas.</p>
<p>Decido que estimando integramente a demanda interposta polo procurador Pablo Díaz Lamparte, en nome e representación de Genma Lamparte Río, contra Encarnación Casañs Plazas, declarada rebelde:</p>
<p>1. Debo declarar e declaro resolto o contrato de arrendamento celebrado entre ámbalas partes o día dez de xullo de dous mil un, ordenándolle á demandada que lle entregue o local de negocio denominado Os Mares á demandante, sito no número 8, baixo, da rúa Rafael Lobeto de Burela, co apercibimento de que noutro caso se procederá ó seu lanzamento.</p>
<p>2. Debo condenar e condeno a Encarnación Casañs Plazas a que lle aboe á demandante a cantidade de 1.923,24 euros, é dicir, 320.000 pesetas.</p>
<p>Condénoa, de igual forma, a que aboe as rendas que a partir da data desta sentencia venzan e deba, ata a data do efectivo desaloxo da vivenda e entrega dela á demandante.</p>
<p>3. Que debo condenar e condeno a Encarnación Casañs Plazas a que aboe as custas causadas nestes procedemento.</p>
<p>Notifíqueselles ás partes e fágaselles saber que contra esta sentencia, que non produce efectos de cousa xulgada, poderán interpoñer recurso de apelación no prazo dos cinco días seguintes ó da súa notificación, que se presentará ante este mesmo xulgado con suxeición ó prevido nos artigos 457 e concordantes da Lei de axuizamento civil.</p>
<p>Fágaselle saber expresamente ó demandado que se desexa recorrer, de conformidade co disposto no artigo 449.1º deberá acreditar por escrito que teñen satisfeitas as rendas vencidas e as que consonte o contrato deba pagar adiantadas.</p>
<p>Así por esta miña sentencia da que se expedirá testemuño para a súa incorporación ós autos, pronúncioo, mándoo e asíno».</p>
<p>E como consecuencia do ignorado paradoiro de Encarnación Casañas Plazas, esténdese este edicto para que lle sirva de notificación a esta.</p>
<p>Viveiro, catorce de maio de dous mil dous.</p>
<p>O/A secretario/a</p>
<p>Rubricado</p>

