---
date: '2002-06-27'
id: C53E
page: 10
number: 123
agency: CONSELLERÍA DE PESCA E ASUNTOS MARÍTIMOS
section: VI. ANUNCIOS
title: >-
  Resolución do 28 de maio de 2002 pola que se declara extinguido o título
  habilitante para a explotación dun establecemento auxiliar de cultivos mariños
  no Grove (Pontevedra).
range: Resolución
url: 'https://www.xunta.gal/dog/Publicados/2002/20020627/AnuncioC53E_gl.html'
---
<p>Visto o expediente de caducidade iniciado a Ezequiel Domínguez Bernárdez (DNI 35371662), na condición de titular dunha cetaria, situada en Rons-O Grove (Pontevedra).</p>
<p>A) Feitos.</p>
<p>Primeiro.-Con data do 5-3-2001 a Delegación Territorial da Consellería de Pesca, Marisqueo e Acuicultura en Vigo (na actualidade Consellería de Pesca e Asuntos Marítimos) acordou a incoación do expediente de caducidade do permiso de actividade e concesión polos seguintes motivos, establecidos na Lei 6/1993, de pesca de Galicia:</p>
<p>1. Remate do prazo de vixencia sen solicita-la prórroga (artigo 72 c da mencionada lei).</p>
<p>2. Permanecer sen explotación por un período superior a 24 meses (artigo 72 a).</p>
<p>Segundo.-O acordo de incoación do expediente e o nomeamento do instructor e secretario foille comunicado a Ezequiel Domínguez Bernárdez con data do 20-3-2001.</p>
<p>Terceiro.-O interesado presentou un escrito, con data do 26-3-2001, no que alegaba:</p>
<p>«Que non me foi comunicado ningún aviso de caducidade, e que por problemas de enfermidade de longa duración e pensando que a autorización estaba en regra, non se solicitou nova prórroga».</p>
<p>Cuarto.-Con data do 17 de xullo de 1990 o Xulgado de Primeira Instancia e Instrucción de Cambados, en escritura de compravenda xudicial, adxudicara a propiedade desta cetaria a Cielo Alarcón Domínguez.</p>
<p>Quinto.-Con data do 23 de abril de 2001 o instructor propón que se declare a caducidade do establecemento, porque declara probados os feitos que levaron á incoación do expediente de caducidade: 1) remate do prazo de vixencia sen que se solicitara prórroga e 2) cesamento da actividade por un período superior a 24 meses.</p>
<p>Sexto.-A proposta de resolución foille notificada a Ezequiel Domínguez Bernárdez o 27 de abril de 2001.</p>
<p>Sétimo.-Con data do 19 de febreiro de 2002 a Delegación Territorial de Vigo comunica a proposta de resolución a Cielo Alarcón Domínguez, xa que é parte interesada no expediente, para que presente as alegacións que estime oportunas. Transcorrido o prazo, Cielo Alarcón Domínguez non presentou alegacións ó respecto do expediente.</p>
<p>B) Fundamentos xurídicos.</p>
<p>Primeiro.-Lei 6/1993, do 11 de maio, de pesca de Galicia.</p>
<p>Segundo.-Lei 22/1988, do 29 de xullo, de costas.</p>
<p>Terceiro.-Real decreto 1471/1989, do 1 de decembro, polo que se aproba o regulamento xeral para o desenvolvemento da Lei de costas.</p>
<p>Cuarto.-Decreto 193/1997, do 5 de xuño, polo que se determinan as condicións para o outorgamento do permiso de actividade para os establecementos de cultivos mariños e auxiliares situados na zona terrestre.</p>
<p>Quinto.-Lei 30/1992, do 26 de novembro, de réxime xurídico das administracións públicas e do procedemento administrativo común modificada pola Lei 4/1999, do 13 de xaneiro.</p>
<p>Considerando que o expediente se tramitou de conformidade coa lexislación vixente.</p>
<p>Considerando que con data do 24 de maio de 2002 o Servicio Técnico-Xurídico informou favorablemente sobre el.</p>
<p>Esta consellería, no exercicio das súas atribucións e competencias</p>
<p>RESOLVE:</p>
<p>Extingui-lo título habilitante do establecemento auxiliar de cultivos mariños que a seguir se relaciona:</p>
<p>Tipo: cetaria.</p>
<p>Nome: Ezequiel Domínguez Bernárdez (DNI 35371662).</p>
<p>Especies: crustáceos.</p>
<p>Situación: Rons-O Grove (Pontevedra).</p>
<p>Título habilitante: permiso de actividade e concesión.</p>
<p>Data de outorgamento: 23-6-1971 (BOE nº 175).</p>
<p>Vixencia: 23-7-1991.</p>
<p>Titular: Ezequiel Domínguez Bernárdez (DNI 35371662).</p>
<p>As causas polas que se resolve a extinción son as seguintes:</p>
<p>1. Remate do prazo de vixencia sen solicita-la prórroga (artigo 72 c) da mencionada lei).</p>
<p>2. Permanecer sen explotación por un período superior a 24 meses (artigo 72 a).</p>
<p>Contra esta resolución, que pon fin á vía administrativa, poderá interpoñer recurso potestativo de reposición, no prazo dun mes, ante o conselleiro de Pesca e Asuntos Marítimos, ou recurso contencioso-administrativo no prazo de dous meses ante a xurisdicción contencioso-administrativa, ámbolos prazos contaranse desde o día seguinte ó da súa publicación no Diario Oficial de Galicia de conformidade co disposto no artigo 116 da Lei 30/1992, do 26 de novembro, modificada pola Lei 4/1999, de réxime xurídico das administracións públicas e do procedemento administrativo común e o artigo 46.1º da Lei 29/1998, do 13 de xullo, da xurisdicción contencioso-administrativa.</p>
<p>Santiago de Compostela, 28 de maio de 2002.</p>
<p>Enrique César López Veiga</p>
<p>Conselleiro de Pesca e Asuntos Marítimos</p>

