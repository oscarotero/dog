---
date: '2002-06-27'
id: C586
page: 10
number: 123
agency: CONCELLO DE ARTEIXO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2002/20020627/AnuncioC586_gl.html'
---
<p>A Comisión de Goberno, en sesión ordinaria celebrada o día 23 de abril de 2002, acordou aprobar definitivamente o proxecto de urbanización da UA 41, sita en Pastoriza, promovido por Manuel Figueiras Vitureira en representación de Doficas, S.L. (expediente 2/2001.PUR).</p>
<p>Ante a eventualidade de que poidan existir interesados descoñecidos neste procedemento, se ignore o lugar de notificación dalgún ou intentada esta non se puidese practicar, sirva o presente de notificación, coa finalidade e alcance que se contemplan no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada parcialmente pola Lei 4/1999, do 13 de xaneiro (LRX-PAC).</p>
<p>Recursos.</p>
<p>-Contra o presente acordo poderase interpoñer ben de forma potestativa recurso de reposición ante o mesmo órgano que o dictou ou xa directamente recurso contencioso-administrativo perante o Xulgado do Contencioso-Administrativo (XCA) no prazo de dous meses contados a partir do día seguinte ó da publicación do presente anuncio, segundo o disposto no artigo 46 da Lei 29/1998, do 13 de xullo, reguladora da xurisdicción contencioso-administrativa (LXCA).</p>
<p>-Se se opta por interpoñer recurso de reposición previo ó contencioso-administrativo, deberá facerse perante o órgano municipal do que dimana o presente acto no prazo dun mes contado a partir do día seguinte ó da publicación do presente anuncio, segundo o disposto nos artigos 116 e 117 LRX-PAC.</p>
<p>-Contra a resolución expresa do recurso de reposición poderase interpoñer recurso contencioso-administrativo perante o XCA no prazo de dous meses contados a partir do día seguinte ó da notificación do acordo recorrido, segundo o disposto no artigo 46 LXCA.</p>
<p>-Contra a resolución presunta do recurso de reposición, que terá lugar transcorrido un mes desde a interposición del sen que fose notificado, poderase interpoñer recurso contencioso-administrativo perante o XCA no prazo de seis meses, contados a partir do día seguinte a aquel no que a resolución do devandito recurso de reposición se debería ter notificado de forma expresa (un mes desde a interposición del), todo iso de acordo co disposto no artigo 46 LXCA en relación cos artigos 116 e 117 LRX-PAC.</p>
<p>Arteixo, 29 de maio de 2002.</p>
<p>P.D. (Decreto 587/1999)</p>
<p>María Isabel Vila Vilas</p>
<p>Primeira tenente alcalde</p>

