---
date: '2002-06-27'
id: C4B6
page: 10
number: 123
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: III. OUTRAS DISPOSICIÓNS
title: >-
  Orde do 19 de xuño de 2002 pola que se modifica a do 20 de decembro de 2001
  pola que se fixan as tarifas e prezos correspondentes á prestación de
  servicios nas instalacións xuvenís, expedicións de carnés dirixidos á
  xuventude e participación en actividades promovidas pola Dirección Xeral de
  Xuventude durante o ano 2002.
range: Orde
url: 'https://www.xunta.gal/dog/Publicados/2002/20020627/AnuncioC4B6_gl.html'
---
<p>O 31 de decembro publicouse a Orde do 20 de decembro de 2001 da Consellería de Familia e Promoción do Emprego, Muller e Xuventude (DOG nº 251, corrección no DOG nº 17, do 23 de xaneiro do 2002).</p>
<p>Por acordo da Asemblea Xeral do Consorcio da Rede de Albergues Xuvenís e co obxecto de facer unha equiparación coas asociacións europeas neste ámbito, estableceuse elevar a idade do carné de alberguista xove ata os 30 anos.</p>
<p>Na data da publicación da referida Orde do 20 de decembro de 2001, en virtude de axustes orzamentarios, non se engadiu o novo programa deseñado pola Dirección Xeral de Xuventude, «Urbis», que consistirá nunha aventura cultural na que os escenarios serán os núcleos históricos das cidades onde se desenvolverá.</p>
<p>Así, co obxecto de adaptarse a estas novas circunstancias, faise necesario modifica-la anterior orde de prezos referida.</p>
<p>A Lei 13/1991, do 9 de decembro, de taxas, prezos e exaccións reguladoras da Comunidade Autónoma de Galicia, no seu artigo 6, dispón a obriga da consellería correspondente de establece-los prezos, logo de informe favorable da Consellería de Economía e Facenda, e publicalos no Diario Oficial de Galicia.</p>
<p>Para cumprir con este mandado e logo de emitido o preceptivo informe favorable da Consellería de Economía e Facenda, esta consellería</p>
<p>DISPÓN:</p>
<p>Artigo 1º.-Modíficase o anexo I.B. «Por servicios nos albergues e residencias integrados na Rede Española de Albergues Xuvenís (REAX)», quedando a nova redacción da forma seguinte:</p>
<p>«...establécense os seguintes prezos por persoa:</p>
<p>Servicios Ata 30 anos Maiores de 30 anos ...»</p>
<p>Artigo 2º.-Engádese unha nova alínea K ó anexo III. «Prezos relativos á participación nas actividades promovidas pola Dirección Xeral de Xuventude...», do seguinte xeito:</p>
<p>«...entenderase por participante:...</p>
<p>K. Programa «URBIS».....................18 euros».</p>
<p>Disposicións derradeiras</p>
<p>Primeira.-Facúltase a directora xeral de Xuventude para dictar, no ámbito das súas competencias, as resolucións precisas para o desenvolvemento desta orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 19 de xuño de 2002.</p>
<p>Manuela López Besteiro</p>
<p>Conselleira de Familia e Promoción do Emprego,</p>
<p>Muller e Xuventude</p>

