---
date: '2002-01-08'
id: DAE
page: 247
number: 5
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 20 de decembro de 2001, da Xerencia Xeral do Complexo
  Hospitalario de Ourense, pola que se anuncia o concurso público 19/2001, polo
  procedemento aberto, tramitado con carácter urxente, para a contratación do
  servicio de seguridade e vixilancia deste complexo hospitalario.
range: Resolución
url: 'https://www.xunta.gal/dog/Publicados/2002/20020108/AnuncioDAE_gl.html'
---
<p>A Xerencia Xeral do Complexo Hospitalario de Ourense, en virtude das atribucións que lle foron delegadas conforme o establecido no artigo único, letra i) da Orde do 18 de marzo de 1999 (DOG nº 58, do 25 de marzo), da Consellería de Sanidade e Servicios Sociais, modificada pola do 23 de marzo de 2000 (DOG nº 103, do 29 de maio),</p>
<p>RESOLVE:</p>
<p>Convoca-lo seguinte concurso público: contratación do servicio de seguridade e vixilancia do Complexo Hospitalario de Ourense.</p>
<p>Orzamento máximo de licitación: 144.000.000 de pesetas (865.457,43 euros), IVE incluído, correspondente ó total do período da súa execución.</p>
<p>Forma de adxudicación: procedemento aberto mediante concurso público 19/2001, tramitado con carácter urxente.</p>
<p>Prazo de execución: 2 anos, contados desde a data da sinatura do contrato.</p>
<p>Admisión de variantes: non se admiten.</p>
<p>Solvencia económica, financeira e técnica: non se require.</p>
<p>Clasificación económica: grupo: III, subgrupo: 2, categoría: C</p>
<p>Fianza provisional: 2% do orzamento máximo de licitación autorizado.</p>
<p>Fianza definitiva: 4% do importe de adxudicación.</p>
<p>Criterios de adxudicación: ver punto 12 das follas de especificacións do prego de cláusulas administrativas particulares.</p>
<p>Documentación de interese para os licitadores: os pregos de cláusulas administrativas particulares e de prescricións técnicas e demais documentación complementaria poden ser solicitados na unidade de contratación deste complexo hospitalario (Hospital Xeral; edificio de administración, planta baixa, rúa Ramón Puga nº 52 de Ourense), en días laborables, agás sábados, das 9 ás 14 horas. Tamén poderán coñoce-lo seu contido a través da Internet: <a href="http://www.sergas.es.">http://www.sergas.es.</a></p>
<p>Presentación de proposicións: presentaranse en man, en sobres pechados e asinados polo licitador ou persoa que o represente, no rexistro xeral deste complexo hospitalario, antes das 14 horas do décimo quinto día natural contados desde o seguinte ó da publicación desta resolución no Diario Oficial de Galicia, ou enviadas por correo dentro do prazo sinalado. No caso de que o dito día coincida en sábado ou festivo, o prazo de presentación finalizará o día hábil seguinte.</p>
<p>Cando as proposicións se envíen por correo, o licitador deberá xustifica-la data de imposición do envío na oficina de correos e anunciarlle ó órgano de contratación a remisión da oferta mediante fax 988 38 55 50 ou telegrama no mesmo día, de conformidade coa lexislación vixente.</p>
<p>Apertura de proposicións: terá lugar en acto público na sala de xuntas anexa á Dirección de Recursos Económicos e Servicios Xerais, sita no Hospital Xeral (edificio de administración), deste complexo hospitalario, ás 9 horas do oitavo día natural contados desde o seguinte a aquel no que remate o prazo de presentación de ofertas. No caso de que o dito día coincida en sábado ou festivo, a apertura das proposicións terá lugar o día hábil seguinte.</p>
<p>Documentación que achegarán os licitadores: os documentos sinalados nos pregos de cláusulas administrativas particulares e de prescricións técnicas.</p>
<p>Anuncios: o pagamento dos anuncios deste concurso público será por conta do adxudicatario do contrato.</p>
<p>Ourense, 20 de decembro de 2001.</p>
<p>Alfonso Clemente González</p>
<p>Xerente xeral do Complexo Hospitalario de Ourense</p>

