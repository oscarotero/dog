---
date: '2002-05-15'
id: 919A
page: 7
number: 93
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 3 de maio de 2002 pola que se convoca un seminario internacional
  sobre a Administración nunha sociedade multilingüe.
range: Resolución
url: 'https://www.xunta.gal/dog/Publicados/2002/20020515/Anuncio919A_gl.html'
---
<p>En execución do Plan de actividades da EGAP para o ano 2002, convócase un seminario interna</p>
<p>cional sobre a Administración nunha sociedade multilingüe, que se desenvolverá conforme as seguintes bases:</p>
<p>1. Obxectivos.</p>
<p>A reflexión e debate entre expertos sobre problemas xurídicos, políticos e administrativos que presenta o uso das linguas distintas da oficial de cada Estado (linguas rexionais, minoritarias, etc.).</p>
<p>2. Destinatarios.</p>
<p>Persoal ó servicio das administracións públicas, profesores e estudiantes universitarios, e interesados en xeral.</p>
<p>3. Desenvolvemento.</p>
<p>3.1. Lugar: salón de actos da EGAP. Rúa de Madrid, 2-4. 15707 Santiago de Compostela.</p>
<p>3.2. Datas: 6 e 7 de xuño.</p>
<p>3.3. Horarios: día 6 (mañá e tarde); día 7 (mañá).</p>
<p>3.4. Prazas: 300.</p>
<p>4. Contido.</p>
<p>-Os problemas xerais das sociedades multilingües en Europa (as declaracións dos organismos internacionais sobre o emprego de diferentes linguas).</p>
<p>-O emprego das linguas e a evolución institucional en Bélxica.</p>
<p>-Os principios e as declaracións constitucionais sobre a lingua e a posible discriminación das minorías lingüísticas. O caso de Francia.</p>
<p>-A protección institucional das minorías lingüísticas en Bélxica.</p>
<p>-Lingua oficial do Estado e linguas non oficiais nas relacións cos organismos institucionais da Unión Europea.</p>
<p>-O multilingüismo nas relacións coa Administración xeral. A lingua dos procedementos administrativos.</p>
<p>-As administracións dos entes locais nas rexións multilingües. O caso de España.</p>
<p>-O emprego das linguas na xustiza. O posible dereito a utilizar linguas distintas da oficial do Estado.</p>
<p>-A lingua como signo de identidade e de cultura.</p>
<p>5. Inscrición e prazo de presentación de solicitudes.</p>
<p>As solicitudes, segundo o modelo oficial que figura ó final desta convocatoria, irán dirixidas ó director da Escola Galega de Administración Pública; polígono das Fontiñas, rúa de Madrid, 2-4. 15707 Santiago de Compostela, e presentaranse no rexistro xeral da EGAP, ou por calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común. Admitiranse tamén inscricións por telefax: 981 54 63 30.</p>
<p>O prazo de presentación de solicitudes remata o día 31 de maio. A inscrición fóra de prazo admitirase no caso de quedaren prazas baleiras, coa condición de que se cumpran os requisitos xerais antes citados.</p>
<p>6. Publicación e notificación da selección.</p>
<p>A relación de participantes publicarase no taboleiro de anuncios da EGAP. Os interesados poderán obter confirmación da súa posible admisión chamando por teléfono, o día 4 de xuño das 8.30 ás 14.30 horas ó seguinte número de teléfono: 981 54 62 49.</p>
<p>7. Modificacións.</p>
<p>A EGAP reserva para si a facultade de interpretar e de resolve-las incidencias que puidesen xurdir no desenvolvemento das xornadas, así como a de</p>
<p>cancelalas, se o escaso número de solictudes non xustificase a súa realización.</p>
<p>8. Certificación de asistencia.</p>
<p>Entregaráselles, ó remate destas xornadas, a aquelas persoas inscritas que concorresen asiduamente a elas, cando a súa asistencia sexa igual ou superior ó 85% das horas lectivas programadas.</p>
<p>Santiago de Compostela, 3 de maio de 2002.</p>
<p>Domingo Bello Janeiro</p>
<p>Director da Escola Galega de Administración Pública</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

