---
date: '2002-01-17'
id: '1622'
page: 609
number: 12
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 14 de novembro de 2001, da Delegación Provincial de Pontevedra,
  pola que se dispón o rexistro, o depósito e a publicación, no Diario Oficial
  de Galicia, do convenio colectivo da empresa Frigoríficos de Galicia, S.A.
  Frigalsa.
range: Resolución
url: 'https://www.xunta.gal/dog/Publicados/2002/20020117/Anuncio1622_gl.html'
---
<p>Visto o texto do convenio colectivo para a empresa Frigoríficos de Galicia, S.A. Frigalsa, con nº de código 3600652, que tivo entrada nesta delegación provincial o día 9-11-2001, subscrito en representación da parte económica pola representación da empresa, e da parte social, polo comité de empresa, en data 25-10-2001. De conformidade co disposto no artigo 90.2º e 3º, do Real decreto lexislativo 1/1995 do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, existente nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 14 de novembro de 2001.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio colectivo de Frigoríficos de Galicia, S.A. Frigalsa 2001-2003</p>
<p>Artigo 1º.-Ámbito de aplicación.</p>
<p>Este convenio regulará as condicións laborais e económicas da empresa Frigoríficos de Galicia, S.A. (Frigalsa), afectando a tódolos traballadores que actualmente prestan os seus servicios nela, así como aqueles que sexan admitidos posteriormente, coa aclaración indicada no artigo 4º.</p>
<p>Artigo 2º.-Vixencia e duración.</p>
<p>O presente convenio entrará en vigor o 1º de xaneiro de 2001 e rematará o 31 de decembro de 2003, sendo prorrogado se non existise denuncia expresa por algunha das partes, cun mes de antelación ó seu vencemento.</p>
<p>Artigo 3º.-Incremento salarial.</p>
<p>Para o ano 2001, a táboa salarial vixente durante o ano 2000 verase incrementada no IPC previsto polo Goberno ó confecciona-los orzamentos xerais do Estado para ese ano máis 0,5 puntos de mellora. Se este incremento fose superado polo IPC real sinalado polo INE, regularizaranse as táboas no que o IPC real supere o previsto, aboándose as diferencias con efecto retroactivo do 1 de xaneiro de 2001.</p>
<p>Para o ano 2002, a táboa salarial vixente durante o ano 2001 verase incrementada no IPC previsto polo Goberno ó confecciona-los orzamentos xerais do Estado para ese ano máis 1 punto de mellora. Se este incremento fose superado polo IPC real sinalado polo INE, regularizaranse as táboas no que o IPC real supere o previsto, aboándose as diferencias con efecto retroactivo do 1 de xaneiro de 2002.</p>
<p>Para o ano 2003, a táboa salarial vixente durante o ano 2002 verase incrementada no IPC previsto polo Goberno ó confecciona-los orzamentos xerais do Estado para ese ano máis 1 punto de mellora. Se este incremento fose superado polo IPC real sinalado polo INE, regularizaranse as táboas no que o IPC real supere o previsto, aboándose as diferencias con efecto retroactivo do 1 de xaneiro de 2003.</p>
<p>Artigo 4º.-Condicións absorbibles.</p>
<p>Terán carácter de absorbibles e compensables en cómputo anual coas condicións aquí establecidas, as melloras económicas e sociais que por calquera disposición e durante a vixencia deste convenio, puideran establecerse.</p>
<p>Artigo 5º.-Xornada de traballo.</p>
<p>A xornada efectiva de traballo, para todo o persoal da empresa, será de 1.800 horas anuais, distribuídas de luns a venres en xornada partida, de 8 a 13 e de 15 a 18 horas, a excepción do novo persoal que poida contratarse a partir do 1º de xaneiro de 1987, cun horario que se convirá entre a empresa e o novo traballador. A xornada semanal tipo será de 40 horas ou aquela que se acorde nos traballos por quenda.</p>
<p>Artigo 6º.-Vacacións.</p>
<p>O descanso anual retribuído será de 30 días naturais, entre os que, polo menos, 22 serán laborables, entendendo como tales para estes efectos os que non sexan sábados; domingos nin festivos. O seu uso realizarase, preferentemente, no período estival e segundo as necesidades do traballo na empresa, efectuándose dentro do persoal unha quenda rotativa en canto á prioridade de solicita-la época do seu uso.</p>
<p>A empresa publicará o cadro de vacacións de todo o persoal no mes de febreiro de cada ano e entregará unha copia ó comité de empresa. A retribución do período de vacacións consistirá na totalidade do soldo percibido no mes anterior a excepción das horas extras e o complemento de transporte.</p>
<p>Artigo 7º.-Licencias.</p>
<p>A empresa concederalles obrigatoriamente licencia ós traballadores que o soliciten e o xustifiquen debidamente, sen perda nin prexuízo na retribución nos seguintes casos:</p>
<p>a) Matrimonio, quince días.</p>
<p>b) Nacemento de fillos ou enfermidade grave do cónxuxe; pais ou fillos, dous días, todo isto ampliable a tres días máis se se xustifica debidamente a súa necesidade e sen retribución.</p>
<p>c) Falecemento de cónxuxe, pais, fillos e irmáns (consanguíneos ou políticos), tres días; dos demais parentes, un día.</p>
<p>d) Por traslado de domicilio habitual, dous días.</p>
<p>e) Matrimonio de fillos ou irmáns, un día.</p>
<p>f) Un día ó ano para asuntos propios. Neste caso, o traballador deberá comunicalo á empresa cunha antelación dunha semana. Non poderá solicitarse un día libre para asuntos propios que coincida cunha ponte, o seu día anterior ou posterior, en época de campaña, con pedidos extraordinarios ou co solicitado por outros compañeiros da mesma unidade de traballo. Esta licencia empezará a rexer a partir do 1 de xaneiro de 2002, debendo renegociarse o seu mantemento en vigor no suposto de reducción legal da xornada de traballo.</p>
<p>g) 8 horas anuais para asistencia ó medico. Deberán acreditarse mediante xustificante. Esta licencia terá efecto a partir do 1 de xaneiro de 2002.</p>
<p>h) A empresa concederalles permisos non retribuídos ós traballadores que o soliciten, polo menos</p>
<p>con tres días de antelación, e sempre que as esixencias do servicio así o permitan, estea suficientemente xustificado, e poidan ser debidamente substituídos, establecéndose un máximo de cinco días laborables; non poderán coincidir máis de dous traballadores no mesmo período.</p>
<p>Artigo 8º.-Antigüidade.</p>
<p>Pagarase por cuadrienios, de acordo cos importes correspondentes a cada categoría segundo se indica na táboa salarial anexa.</p>
<p>Artigo 9º.-Vestiario.</p>
<p>A reposición do vestiario do persoal será anual e efectuarase no mes de setembro de cada ano.</p>
<p>En canto ó persoal fixo-descontinuo, entregarase a roupa de traballo cada vez que realice o total de xornadas correspondentes ó ano de traballo (225 xornais).</p>
<p>Artigo 10º.-Pagas extraordinarias.</p>
<p>As pagas extraordinarias serán tres no ano da contía, cada unha, de 30 días do salario real máis antigüidade e devengarase no 15 de marzo; 15 de xullo e o 15 de decembro de cada ano.</p>
<p>Artigo 11º.-Complemento de transporte e distancia.</p>
<p>Establécese un complemento de transporte e distancia na contía total de 204 pesetas (1,23 euros) por un día efectivo de traballo.</p>
<p>Artigo 12º.-Complemento prestacional.</p>
<p>A empresa complementará ata un cento por cento a prestación correspondente á Seguridade Social, nos supostos de incapacidade temporal derivada da continxencia de accidente de traballo e enfermidade profesional.</p>
<p>Así mesmo, a empresa complementará ata un cento por cento a prestación correspondente á Seguridade Social a aqueles traballadores que sufran unha intervención cirúrxica e o acrediten debidamente.</p>
<p>Artigo 13º.-Horas extraordinarias.</p>
<p>Ante a grave situación de paro existente e co obxecto de facilita-lo emprego, quedan suprimidas as horas extraordinarias habituais.</p>
<p>Exceptúase da norma anterior:</p>
<p>a) As horas extraordinarias esixidas pola reparación de sinistros ou outros danos extraordinarios e urxentes, así como os casos de risco de perda de materias primas e terminación de tarefas de carga e descarga de productos perecedoiros; neste caso, igualmente por causa extraordinaria non habitual, cun tope máximo dunha hora diaria, será de obrigada realización.</p>
<p>b) As horas extraordinarias que teñan causa en pedidos ou períodos punta de producción, ausencias imprevistas, cambios de quendas e outras circuns</p>
<p>tancias de carácter estructural derivadas da natureza perecedoira das materias que se tratan, así como a subministración de xeo ós barcos pesqueiros, manteranse sempre que non caiba a utilización das distintas modalidades de contratación temporal ou parcial previstos nas disposicións xerais.</p>
<p>A dirección da empresa informará mensualmente o comité de empresa ou os delegados de persoal sobre o número de horas extraordinarias realizadas, especificando as causas e, se é o caso, a distribución por seccións. Así mesmo, en función desta información e dos criterios anteriormente sinalados, a empresa e os representantes dos traballadores determinarán o carácter e natureza das horas extraordinarias.</p>
<p>En aclaración do concepto de hora estructural que contén o A.I., serán consideradas como tales: as esixidas para a reparación de sinistros ou outros danos extraordinarios; as necesarias ante un risco de perda de materias primas e terminación de tarefas de carga e descarga de productos perecedoiros; e as necesarias para atender períodos punta de producción.</p>
<p>Artigo 14º.-Valor das horas extraordinarias.</p>
<p>O valor de cada hora extraordinaria será de 1.388 pesetas (8,34 euros), excepto as traballadas en sábados e festivos, que será de 2.547 pesetas (15,31 euros). A partir das 22 horas, as horas extraordinarias terán un valor de 3.185 pesetas (19,14 euros), nos sábados e festivos, e de 1.735 pesetas (10,43 euros), nos restantes días.</p>
<p>Artigo 15º.-Revisión médica.</p>
<p>A empresa porá á disposición de todo o persoal unha revisión médica anual.</p>
<p>Artigo 16º.-Descanso de bocadillo.</p>
<p>Todo o persoal terá dereito a un descanso retribuído de 10 minutos, comprendidos entre as 10 e as 11 horas de cada día, sendo este descanso distribuído polos encargados das seccións correspondentes.</p>
<p>Artigo 17º.-Comisión paritaria.</p>
<p>A comisión paritaria está formada, en canto á empresa, por Teófilo Ceniceros Gallego; Adolfo Viéitez Davila e Jacinto Salvador Fernández, e por parte dos traballadores, por José Fernández González, Luciano Villar Rodríguez e Juan Carlos Sobrido Valverde.</p>
<p>Artigo 18º</p>
<p>Asinan o presente convenio, por parte da empresa, Teófilo Ceniceros Gallego (director xeral); Jacinto Salvador Fernández (director administrativo); Adolfo Viéitez Davila (director de planta) e Esperanza Riobó Ibáñez (administrativa). Como asesores da empresa, Manuel Blázquez Pallarés e Míriam Blázquez Astor</p>
<p>ga. E, por parte dos traballadores, os membros do comité de empresa, José Fernández González; Luciano Villar Rodríguez; Jesús Sanmartín Torres; Juan Carlos Sobrido Valverde e José Manuel Campelos López. Como asesores dos traballadores, Xosé Fernández Piñeiro e Miguel Carballido Álvarez.</p>
<p>Vigo, outubro de 2001.</p>
<p>Pola empresa:</p>
<p>Teófilo Ceniceros Gallego (director xeral).</p>
<p>Jacinto Salvador Fernández (director administrativo).</p>
<p>Adolfo Viéitez Davila (director de planta).</p>
<p>Esperanza Riobó Ibañez (administrativa).</p>
<p>Como asesores:</p>
<p>Manuel Blázquez Pallarés.</p>
<p>Míriam Blázquez Astorga.</p>
<p>Polos traballadores:</p>
<p>José Fernández González.</p>
<p>Luciano Villar Rodríguez.</p>
<p>Jesús Sanmartín Torres.</p>
<p>Juan C. Sobrido Valverde.</p>
<p>José M. Campelos López.</p>
<p>Como asesores:</p>
<p>Xosé Fernández Piñeiro.</p>
<p>Miguel Carballido Álvarez.</p>
<p>ANEXO</p>
<p>Convenio 2001-Táboa salarial en pesetas</p>
<table><tbody><tr><td></td></tr>
<tr><td>Categoría</td><td>Soldo base</td><td>Complemento
convenio</td><td>Tox. penoso
ou nocturno</td><td>Gratif.
voluntaria</td><td>Total mes</td><td>Cuadrienio</td></tr>
<tr><td></td></tr>
</tbody></table>
<table><tbody><tr><td>Director administrativo</td><td>131.584</td><td>44.036</td><td>-</td><td>104.853</td><td>280.473</td><td>7.505</td></tr>
<tr><td>Xefe sección</td><td>111.755</td><td>41.351</td><td>-</td><td>78.633</td><td>231.739</td><td>6.371</td></tr>
<tr><td>Oficial 1ª administrativo</td><td>111.755</td><td>40.302</td><td>-</td><td>65.537</td><td>217.594</td><td>6.371</td></tr>
<tr><td>Oficial 2ª administrativo</td><td>105.588</td><td>35.059</td><td>-</td><td>38.211</td><td>178.858</td><td>6.021</td></tr>
<tr><td>Oficial 3ª administrativo</td><td>99.330</td><td>32.979</td><td>-</td><td>35.950</td><td>168.259</td><td>5.648</td></tr>
<tr><td>Auxiliar admtvo. nivel 1</td><td>92.612</td><td>32.439</td><td>-</td><td>37.155</td><td>162.206</td><td>5.265</td></tr>
<tr><td>Auxiliar admtvo. nivel 2</td><td>66.531</td><td>22.088</td><td>-</td><td>24.079</td><td>112.698</td><td>3.782</td></tr>
<tr><td>Auxiliar admtvo. nivel 3</td><td>62.964</td><td>20.906</td><td>-</td><td>22.788</td><td>106.658</td><td>3.579</td></tr>
<tr><td>Telefonista</td><td>59.403</td><td>19.723</td><td>-</td><td>21.498</td><td>100.624</td><td>3.402</td></tr>
<tr><td>Aprendiz admtvo.</td><td>58.213</td><td>19.329</td><td>-</td><td>21.068</td><td>98.610</td><td>3.309</td></tr>
<tr><td>Mozo dos recados/ordenanza</td><td>57.025</td><td>18.935</td><td>-</td><td>20.638</td><td>96.598</td><td>3.242</td></tr>
<tr><td>Xefe de sección</td><td>111.755</td><td>41.351</td><td>-</td><td>78.633</td><td>231.739</td><td>6.371</td></tr>
<tr><td>Oficial 1ª</td><td>104.348</td><td>31.449</td><td>20.868</td><td>28.761</td><td>185.426</td><td>5.934</td></tr>
<tr><td>Oficial 2ª</td><td>102.807</td><td>28.192</td><td>20.560</td><td>29.116</td><td>180.675</td><td>5.846</td></tr>
<tr><td>Oficial 3ª</td><td>95.370</td><td>28.740</td><td>19.074</td><td>26.290</td><td>169.474</td><td>5.423</td></tr>
<tr><td>Peón especialista</td><td>92.610</td><td>27.907</td><td>18.522</td><td>25.524</td><td>164.563</td><td>5.280</td></tr>
<tr><td>Axudante</td><td>98.795</td><td>29.291</td><td>19.759</td><td>14.452</td><td>162.297</td><td>5.616</td></tr>
<tr><td>Peón estibador</td><td>85.835</td><td>15.984</td><td>17.166</td><td>-</td><td>118.985</td><td>4.880</td></tr>
<tr><td>Peón</td><td>74.213</td><td>13.827</td><td>14.844</td><td>-</td><td>102.884</td><td>4.219</td></tr>
<tr><td>Xefe de sección</td><td>111.755</td><td>41.351</td><td>-</td><td>78.633</td><td>231.739</td><td>6.371</td></tr>
<tr><td>Maquinista</td><td>108.455</td><td>32.440</td><td>21.693</td><td>28.939</td><td>191.527</td><td>6.166</td></tr>
<tr><td>Oficial 1ª maquinista</td><td>107.540</td><td>31.350</td><td>21.509</td><td>25.516</td><td>185.915</td><td>6.113</td></tr>
<tr><td>Oficial 2ª maquinista</td><td>102.807</td><td>28.192</td><td>20.560</td><td>29.116</td><td>180.675</td><td>5.846</td></tr>
<tr><td>Axudante máquinas N-1</td><td>98.793</td><td>28.312</td><td>19.759</td><td>21.529</td><td>168.393</td><td>5.615</td></tr>
<tr><td>Axudante máquinas N-2</td><td>98.793</td><td>28.312</td><td>19.759</td><td>15.439</td><td>162.303</td><td>5.615</td></tr>
<tr><td>Axudante máquinas N-3</td><td>70.802</td><td>20.286</td><td>14.159</td><td>15.429</td><td>120.676</td><td>4.026</td></tr>
<tr><td>Axudante máquinas N-4</td><td>58.996</td><td>16.907</td><td>11.799</td><td>12.858</td><td>100.560</td><td>3.355</td></tr>
<tr><td>Vixilante N-1</td><td>90.074</td><td>22.743</td><td>9.008</td><td>19.037</td><td>140.862</td><td>5.122</td></tr>
<tr><td>Vixilante N-2</td><td>71.365</td><td>18.010</td><td>7.136</td><td>15.091</td><td>111.602</td><td>4.057</td></tr>
<tr><td>Muller limpeza N-1</td><td>88.758</td><td>23.197</td><td>-</td><td>26.482</td><td>138.437</td><td>5.046</td></tr>
<tr><td>Muller limpeza N-2</td><td>65.073</td><td>17.003</td><td>-</td><td>19.412</td><td>101.488</td><td>3.699</td></tr>
</tbody></table>
<p>Convenio 2001-Táboa salarial en euros</p>
<table><tbody><tr><td></td></tr>
<tr><td>Categoría</td><td>Soldo base</td><td>Complemento
convenio</td><td>Tox. penoso
ou nocturno</td><td>Gratif.
voluntaria</td><td>Total mes</td><td>Cuadrienio</td></tr>
<tr><td></td></tr>
</tbody></table>
<table><tbody><tr><td>Director administrativo</td><td>790,84</td><td>264,66</td><td>-</td><td>630,18</td><td>1.685,68</td><td>45,11</td></tr>
<tr><td>Xefe sección</td><td>671,66</td><td>248,52</td><td>-</td><td>472,59</td><td>1.392,77</td><td>38,29</td></tr>
<tr><td>Oficial 1ª administrativo</td><td>671,66</td><td>242,22</td><td>-</td><td>393,89</td><td>1.307,77</td><td>38,29</td></tr>
<tr><td>Oficial 2ª administrativo</td><td>634,60</td><td>210,71</td><td>-</td><td>229,65</td><td>1.074,96</td><td>36,19</td></tr>
<tr><td>Oficial 3ª administrativo</td><td>596,99</td><td>198,21</td><td>-</td><td>216,06</td><td>1.011,26</td><td>33,95</td></tr>
<tr><td>Auxiliar admtvo. nivel 1</td><td>556,61</td><td>194,96</td><td>-</td><td>223,31</td><td>974,88</td><td>31,64</td></tr>
<tr><td>Auxiliar admtvo. nivel 2</td><td>399,86</td><td>132,75</td><td>-</td><td>144,72</td><td>677,33</td><td>22,73</td></tr>
<tr><td>Auxiliar admtvo. nivel 3</td><td>378,42</td><td>125,65</td><td>-</td><td>136,96</td><td>641,03</td><td>21,51</td></tr>
<tr><td>Telefonista</td><td>357,02</td><td>118,54</td><td>-</td><td>129,21</td><td>604,77</td><td>20,45</td></tr>
<tr><td>Aprendiz admtvo.</td><td>349,87</td><td>116,17</td><td>-</td><td>126,62</td><td>592,67</td><td>19,89</td></tr>
<tr><td>Mozo dos recados/ordenanza</td><td>342,73</td><td>113,80</td><td>-</td><td>124,04</td><td>580,57</td><td>19,48</td></tr>
</tbody></table>
<table><tbody><tr><td></td></tr>
<tr><td>Categoría</td><td>Soldo base</td><td>Complemento
convenio</td><td>Tox. penoso
ou nocturno</td><td>Gratif.
voluntaria</td><td>Total mes</td><td>Cuadrienio</td></tr>
<tr><td></td></tr>
</tbody></table>
<table><tbody><tr><td>Xefe de sección</td><td>671,66</td><td>248,52</td><td>-</td><td>472,59</td><td>1.392,77</td><td>38,29</td></tr>
<tr><td>Oficial 1ª</td><td>627,14</td><td>189,01</td><td>125,42</td><td>172,86</td><td>1.114,43</td><td>35,66</td></tr>
<tr><td>Oficial 2ª</td><td>617,88</td><td>169,44</td><td>123,57</td><td>174,99</td><td>1.085,88</td><td>35,14</td></tr>
<tr><td>Oficial 3ª</td><td>573,19</td><td>172,73</td><td>114,64</td><td>158,01</td><td>1.018,57</td><td>32,59</td></tr>
<tr><td>Peón especialista</td><td>556,60</td><td>167,72</td><td>111,32</td><td>153,40</td><td>989,04</td><td>31,73</td></tr>
<tr><td>Axudante</td><td>593,77</td><td>176,04</td><td>118,75</td><td>86,86</td><td>975,42</td><td>33,75</td></tr>
<tr><td>Peón estibador</td><td>515,88</td><td>96,07</td><td>103,17</td><td>-</td><td>715,12</td><td>29,33</td></tr>
<tr><td>Peón</td><td>446,03</td><td>83,10</td><td>89,21</td><td>-</td><td>618,34</td><td>25,36</td></tr>
<tr><td>Xefe de sección</td><td>671,66</td><td>248,52</td><td>-</td><td>472,59</td><td>1.392,77</td><td>38,29</td></tr>
<tr><td>Maquinista</td><td>651,83</td><td>194,97</td><td>130,38</td><td>173,93</td><td>1.151,11</td><td>37,06</td></tr>
<tr><td>Oficial 1ª maquinista</td><td>646,33</td><td>188,42</td><td>129,27</td><td>153,35</td><td>1.117,37</td><td>36,74</td></tr>
<tr><td>Oficial 2ª maquinista</td><td>617,88</td><td>169,44</td><td>123,57</td><td>174,99</td><td>1.085,88</td><td>35,14</td></tr>
<tr><td>Axudante máquinas N-1</td><td>593,76</td><td>170,16</td><td>118,75</td><td>129,39</td><td>1.012,06</td><td>33,75</td></tr>
<tr><td>Axudante máquinas N-2</td><td>593,76</td><td>170,16</td><td>118,75</td><td>92,79</td><td>975,46</td><td>33,75</td></tr>
<tr><td>Axudante máquinas N-3</td><td>425,53</td><td>121,92</td><td>85,10</td><td>92,73</td><td>725,28</td><td>24,20</td></tr>
<tr><td>Axudante máquinas N-4</td><td>354,57</td><td>101,61</td><td>70,91</td><td>77,28</td><td>604,37</td><td>20,16</td></tr>
<tr><td>Vixilante N-1</td><td>541,36</td><td>136,69</td><td>54,14</td><td>114,41</td><td>846,60</td><td>30,78</td></tr>
<tr><td>Vixilante N-2</td><td>428,91</td><td>108,24</td><td>42,89</td><td>90,70</td><td>670,74</td><td>24,38</td></tr>
<tr><td>Muller limpeza N-1</td><td>533,45</td><td>139,42</td><td>-</td><td>159,16</td><td>832,03</td><td>30,33</td></tr>
<tr><td>Muller limpeza N-2</td><td>391,10</td><td>102,19</td><td>-</td><td>116,67</td><td>609,96</td><td>22,23</td></tr>
</tbody></table>

