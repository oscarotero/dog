---
date: '2002-01-17'
id: 16C2
page: 636
number: 12
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 7 de xaneiro de 2002, da Xerencia Xeral do Complexo Hospitalario
  Universitario de Santiago de Compostela, pola que se anuncia concurso público
  para a contratación dun servicio de realización de probas analíticas en
  laboratorios externos para o Complexo Hospitalario Universitario de Santiago
  de Compostela, mediante procedemento aberto e ordinario. (Expediente 99/2001).
range: Resolución
url: 'https://www.xunta.gal/dog/Publicados/2002/20020117/Anuncio16C2_gl.html'
---
<p>A Xerencia Xeral do Complexo Hospitalario Universitario de Santiago de Compostela, en virtude das</p>
<p>atribucións que lle foron delegadas conforme o establecido na Orde do 21 de abril de 1998, modificada pola Orde do 23 de marzo de 2000, ámbalas dúas da Consellería de Sanidade e Servicios Sociais, unha vez cumpridos os trámites administrativos correspondentes, resolve convoca-lo seguinte concurso público:</p>
<p>Obxecto: servicio de realización de probas analíticas en laboratorios externos para o Complexo Hospitalario Universitario de Santiago de Compostela.</p>
<p>Orzamento estimado: 122.800 euros (20.432.201 ptas.), IVE incluído.</p>
<p>Fianzas:</p>
<p>a) Provisional: 2% do orzamento de licitación (2.456 euros, 408.644 ptas.).</p>
<p>b) Definitiva: 4% do importe de adxudicación.</p>
<p>Constituiranse segundo o disposto nos artigos 35 e 36, respectivamente, do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas.</p>
<p>Forma de adxudicación: concurso público, procedemento aberto e ordinario.</p>
<p>Prazo de execución: doce meses, desde o 1 de xaneiro de 2002 ou data da sinatura do contrato se fose posterior. Este contrato admite prórroga, que se tramitará nos termos establecidos no artigo 198 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas.</p>
<p>Admisión de variantes: non.</p>
<p>Solvencia económica, financeira e técnica: xustificarase mediante a accreditación da correspondente clasificación.</p>
<p>Clasificación económica:</p>
<p>Grupo: III. Subgrupo: 1. Categoría: A.</p>
<p>Criterios de adxudicación: véxase punto 12 da folla de especificacións.</p>
<p>Documentos de interese para os licitadores: o prego de cláusulas administrativas particulares e demais documentación complementaria poden ser solicitados no departamento de Contratación Administrativa do Hospital Clínico Universitario de Santiago de Compostela, edificio B, planta 1ª, A Choupana, s/n 15706 Santiago de Compostela, en días laborables desde as 9 ata as 14 horas.</p>
<p>Presentación de proposicións: as proposicións deberán presentarse en man, en sobres pechados e asinados polo licitador ou persoa que o represente, no Rexistro Xeral do Hospital Clínico Universitario de Santiago de Compostela, edificio B, planta 1ª, Choupana, s/n 15706 Santiago de Compostela, antes das 14 horas do décimo quinto día natural contado a partir do seguinte ó da publicación desta resolución no DOG, ou por correo no xeito indicado no prego de cláusulas administrativas particulares. No caso</p>
<p>de que o último día coincida en sábado ou festivo, o prazo de presentación finalizará o seguinte día hábil.</p>
<p>Apertura de proposicións: a apertura das proposicións admitidas será realizada pola mesa de contratación, reunida en acto público na sala de xuntas do Hospital Clínico Universitario de Santiago de Compostela ás 10 horas do oitavo día natural contado a partir do seguinte a aquel no que finalice o prazo de presentación de ofertas; en caso de que o dito día coincida en sábado ou festivo, a apertura das proposicións terá lugar o primeiro día hábil seguinte.</p>
<p>Documentación que deberán achega-los licitadores: a documentación que figura no prego de cláusulas administrativas particulares.</p>
<p>Anuncios: os anuncios deste concurso público serán por conta do adxudicatario do contrato.</p>
<p>Santiago de Compostela, 7 de xaneiro do 2002.</p>
<p>Jordi Riba i Hibernón</p>
<p>Xerente xeral Hospital Clínico Universitario</p>
<p>de Santiago de Compostela</p>

