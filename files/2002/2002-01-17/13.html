---
date: '2002-01-17'
id: '1646'
page: 621
number: 12
agency: XULGADO DO SOCIAL NÚMERO TRES DA CORUÑA
section: V. ADMINISTRACIÓN DE XUSTIZA
title: Cédula de notificación de sentencia (735/2001).
range: Cédula
url: 'https://www.xunta.gal/dog/Publicados/2002/20020117/Anuncio1646_gl.html'
---
<p>Juan Rey Pita, secretario do Xulgado do Social, número tres da Coruña, dou fe e certifico que neste xulgado se seguen autos 735/2001, seguidos por instancia de Raquel Lavandeira Tejada contra a empresa Prosexba Sistemas de Seguridad, S.L., sobre despedimento, nos que recaeu sentencia en data 18-12-2001 que, copiada nos particulares necesarios, di así:</p>
<p>Que estimando a demanda formulada por Raquel Lavandeira Tejada, declaro a improcedencia do seu despedimento e condeno a empresa Prosexba Sistemas de Seguridad, S.L., a que á súa elección, que ha de efectuar no prazo de cinco días, o readmita no seu posto e condicións de traballo ou a indemnice coa cantidade de 456.707 pesetas, con aboamento en todo caso dos salarios deixados de percibir desde a data do despedimento ata a da notificación desta sentencia, e que ata a data ascenden á cantidade de 286.200 pesetas.</p>
<p>Notifíqueselle-la presente resolución ás partes, facéndolles saber que contra ela cabe interpoñer recurso de suplicación perante o Tribunal Superior de Xustiza de Galicia, Sala do Social, debendo anuncialo previamente ante este xulgado do social, no prazo de cinco días hábiles a partir do día seguinte ó da súa notificación.</p>
<p>Prevese a empresa demandada de que para recorrer, deberá acreditar ter ingresado na c/c de consignacións, código 5604.0000.60.735.2001 do Banco Bilbao Vizcaya desta cidade, denominada conta do Xulgado do Social número tres o importe</p>
<p>da condena e 25.000 pesetas en concepto de depósito, requisitos sen os cales non será admitido a trámite o recurso, quedando firme a sentencia.</p>
<p>Así mesmo, advírtese á parte demandada de que, se fai uso de tal dereito, optando pola readmisión, durante a substanciación do procedemento deberá aboarlle á parte demandante o mesmo salario que percibiría, estando obrigada esta a presta-los seus servicios á demandada, a menos que esta prefira facer uso de tal aboamento sen percibir ningunha compensación por parte da actora.</p>
<p>Así por esta miña sentencia, da que se unirá certificación ós autos orixinais para a súa notificación e cumprimento, xulgando pronúncioo, mándoo e asínoo.</p>
<p>E para que conste, para efectos da súa publicación no Diario Oficial de Galicia co fin de que sirva de notificación en forma á empresa Prosexba Sistemas de Seguridad, S.L., expido e asino esta cédula na Coruña o 18 de decembro de 2001.</p>
<p>O secretario xudicial</p>
<p>Rubricado</p>

