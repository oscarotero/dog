---
date: '2002-06-10'
id: B682
page: 8
number: 110
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 6 de maio de 2002, da Delegación Provincial de Ourense, pola que se
  notifica resolución dictada en relación co expediente 32-P-0011/92, devolto
  polo servicio de correos.
range: Cédula
url: 'https://www.xunta.gal/dog/Publicados/2002/20020610/AnuncioB682_gl.html'
---
<p>De conformidade co disposto polo artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común (BOE do 27 de novembro), na súa nova redacción dada pola Lei 4/1999, do 13 de xaneiro (BOE do 14 de xaneiro), intentada a notificación persoal no último domicilio coñecido do interesado Juan Carlos Martín Marcos, representante da empresa Promociones Inmobiliarias de Valdeorras, S.A. (r/ Remedios, 53-5º en Ourense), sen que esta se puidese practicar, notifícaselles ós interesados Promociones Inmobiliarias de Valdeorras, S.A. e o seu representante Juan Carlos Martín Marcos a resolución de caducidade do procedemento e arquivo das actuacións do expediente de referencia de acordo co establecido no artigo 92 da Lei de réxime xurídico das administracións públicas e do procedemento administrativo común.</p>
<p>Contra a dita resolución, que non esgota a vía administrativa, poderá interpoñer recurso de alzada</p>
<p>ante o conselleiro de Política Territorial, Obras Públicas e Vivenda no prazo dun mes, que se contará a partir do día seguinte ó da publicación desta cédula, consonte establecen os artigos 107, 114 e 115 da Lei 30/1992.</p>
<p>«Examinado o expediente de referencia e tendo en conta os seguintes,</p>
<p>Feitos.</p>
<p>1. O día 13 de outubro de 1995 deuse entrada no rexistro desta delegación provincial á petición citada máis arriba. Ó non reuni-los requisitos esixidos pola normativa de aplicación, o solicitante foi requirido para que, nun prazo de dez días, achegue os documentos preceptivos, con indicación de que, se así non o fixese, se terá por desistido da súa petición, procedéndose ó seu arquivo.</p>
<p>2. Requirido o 6 de novembro de 1995, o peticionario deixou pasa-lo prazo de dez días sen presenta-los documentos demandados indispensables para prosegui-la tramitación.</p>
<p>Razoamentos xurídicos.</p>
<p>Primeiro.-Esta delegación provincial do Instituto Galego da Vivenda e Solo é competente para resolve-lo presente expediente, en virtude do disposto no artigo 2 do Decreto 345/1998.</p>
<p>Segundo.-No artigo 71 da Lei de réxime xurídico das administracións públicas e do procedemento administrativo común (no sucesivo, LRXPAC) establécese que, de non achegarse a documentación requirida no prazo previsto, se resolverá o expediente por desestencia do seu peticionario.</p>
<p>Esta delegación provincial</p>
<p>ACORDA</p>
<p>Dar por rematado o procedemento, ó caduca-la instancia do interesado pola falta de emenda das deficiencias detectadas na solicitude, considerándoo desistido da súa petición, de conformidade co establecido no artigo 71 da LRXPAC.</p>
<p>Contra esta resolución, que non esgota a vía administrativa, poderase interpoñer recurso de alzada perante o conselleiro de Política Territorial, Obras Públicas e Vivenda no prazo dun mes a partir do día seguinte ó da notificación da presente resolución, de acordo co disposto no artigo 107 da LRXPAC, modificada pola Lei 4/1999.</p>
<p>Ourense, 27 de marzo de 2002. Delegado provincial do IGVS en Ourense. Asdo.: José Elier Ojea Ureña».</p>
<p>O que se notifica de acordo coa normativa antes citada.</p>
<p>Ourense, 6 de maio de 2002.</p>
<p>José Elier Ojea Ureña</p>
<p>Delegado provincial do Instituto Galego</p>
<p>da Vivenda e Solo de Ourense</p>

