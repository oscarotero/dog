---
date: '2002-02-25'
id: 36A2
page: 2
number: 40
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 15 de xaneiro de 2002, da Delegación Provincial da Coruña, pola
  que se autoriza e se aproba o proxecto de execución da instalación eléctrica
  que se cita. (Expediente IN407A 01/370).
range: Resolución
url: 'https://www.xunta.gal/dog/Publicados/2002/20020225/Anuncio36A2_gl.html'
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a continuación se cita.</p>
<p>Solicitante: Unión Fenosa Distribución, S.A.</p>
<p>Domicilio social: avda. de Arteixo, 171, 15007 A Coruña.</p>
<p>Denominación: treito subterráneo L.A.T. 66 kV. Tambre/Pontella. Subestación Mazaricos.</p>
<p>Situación: Mazaricos.</p>
<p>Descricións técnicas: liñas eléctricas de alta tensión a 66 kV, subterráneas, en parte, pousada sobre tubos formigonados e o resto enterradas en gabia baixo tubos formigonados de 105 m de lonxitude, con conductor R.H.Z.1 de 2x3(1x1.200) mm Al, con orixe en dous módulos correspondentes á liña Tambre-Pontella da subestación de Paxareiras de Eurovento e final noutros dous módulos da subestación de Mazaricos de Unión Fenosa Distribución, S.A. Concello de Mazaricos.</p>
<p>Cumpridos os trámites ordenados na Lei 54/1997, do 27 de novembro, do sector eléctrico (BOE nº 285), e no título VII, capítulo II, do Real decreto 1955/2000, do 1 de decembro (BOE nº 310), sobre autorización de instalacións de enerxía eléctrica, esta delegación provincial resolve:</p>
<p>Autorizar e aproba-lo proxecto de execución das devanditas instalacións, das que as características se axustarán en tódalas súas partes ás que figuran nel e ás condicións técnicas e de seguridade establecidas nos regulamentos de aplicación.</p>
<p>As instalacións executaranse nun prazo non superior a seis meses, contados a partir da data desta resolución.</p>
<p>Contra a presente resolución poderase interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución; tamén poderá interpoñer calquera outro recurso que estime pertinente ó seu dereito.</p>
<p>A Coruña, 15 de xaneiro de 2002.</p>
<p>Jesús Espada Martínez</p>
<p>Delegado provincial da Coruña</p>

