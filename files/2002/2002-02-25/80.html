---
date: '2002-02-25'
id: 36EE
page: 2
number: 40
agency: CONCELLO DE MARÍN
section: VI. ANUNCIOS
title: Anuncio (672/1983).
range: Anuncio
url: 'https://www.xunta.gal/dog/Publicados/2002/20020225/Anuncio36EE_gl.html'
---
<p>O texto aparecido no DOG nº 25 con data do 4-2-2002, referente ó anuncio da poxa para demolición parcial de edificación existente en Seixo contén diversos erros de transcrición, razón pola que, para efectos de rectificalos, se volve a publica-lo anuncio corrixido que deixa sen efecto o anterior:</p>
<p>De conformidade co disposto no artigo 78 do texto refundido da Lei de contratos das administracións públicas anúnciase poxa polo procedemento aberto e trámite urxente para a adxudicación polo Concello de Marín da execución das obras de demolición parcial de edificación existente en Seixo, conforme o seguinte contido:</p>
<p>1. Obxecto: a adxudicación das obras de demolición parcial de edificación existente en Seixo.</p>
<p>2. Prezo do contrato: 85.801,07 euros.</p>
<p>3. Garantía: definitiva polo 4% do importe da adxudicación.</p>
<p>4. Prazo e presentación de proposicións: as proposicións presentaranse no rexistro xeral do Concello de Marín, en horas de 9 a 14, agás o sábado que será de 9 a 13 horas durante o prazo de trece días naturais (13), contados desde o día da publicidade deste anuncio no BOP e no DOG. (Tomarase en conta para estes efectos a derradeira publicación en calquera destes dous diarios oficiais).</p>
<p>5. Publicidade do expediente: a documentación necesaria e demais condicións deste concurso figuran no correspondente prego de condicións administrativas particulares e proxecto aprobado redactado polo arquitecto Carlos Rosón Gasalla e que se atopan á disposición dos interesados na secretaría de concello para o seu exame.</p>
<p>6. Apertura de proposicións: o sobre B, que conterá a proposición económica, abrirase na sala de comisión de Goberno do Concello de Marín, ás 13 horas do terceiro día hábil seguinte a aquel no que remate</p>
<p>o prazo de presentación de proposicións. De coincidir en sábado terá lugar o día seguinte hábil á mesma hora.</p>
<p>Marín, 7 de febreiro de 2002.</p>
<p>Antonio Santiago Fernández</p>
<p>Alcalde</p>

