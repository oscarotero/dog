---
date: '2002-08-07'
id: F56E
page: 12
number: 151
agency: CONCELLO DE PONTEVEDRA
section: VI. ANUNCIOS
title: >-
  Anuncio da aprobación inicial do proxecto de urbanización da unidade de
  actuación número 10 do Plan Xeral de Ordenación Urbana/rúas Ernesto Caballero,
  Ramón Cabanillas e Ángel Amor Ruibal.
range: Anuncio
url: 'https://www.xunta.gal/dog/Publicados/2002/20020807/AnuncioF56E_gl.html'
---
<p>A Comisión de Goberno, na sesión que tivo lugar o vintedous de xullo de dous mil dous aprobou, con carácter inicial, o proxecto de urbanización da unidade de actuación nº 10 do Plan Xeral de Ordenación Urbana, sito entre as rúas Ernesto Caballero, Ramón Cabanillas e Ángel Amor Ruibal, promovido mediante iniciativa particular pola entidade mercantil Inversiones Playamar, S.L. e subscrito polos arquitectos Castro e Alonso, con visado colexial do 11-9-2001, así como follas de memoria corrixidas nº 30 e 37 e planos 9-bis, 11-bis e 18 bis e estudio básico de seguridade e saúde da mesma autoría e visado colexial do 21-1-2002, planos 2 bis e 3 bis reformados con visado de 18-3-2002 que anulan e substitúen os seus correlativos do proxecto, e anexo ó orzamento (cap. XII xardinería) tamén da mesma autoría, dispoñéndose o seu sometemento á información pública, tendo que estar definitivamente aprobado o proxecto de compensación da citada unidade, previo á aprobación definitiva do proxecto de </p>
<p>urbanización, debéndose achegar previamente os correspondentes oficios de dirección facultativa de arquitecto e arquitecto técnico ou aparellador, debidamente visados, e constituír fianza por importe de 574.392,69 euros, debendo cumprirse na execución das obras unha vez autorizadas estas, as condicións, específicas expostas no informe da Oficina Técnica de Medio Ambiente, Infraestructura e Enxeñería de 12-7-2002.</p>
<p>Durante o prazo dun mes, contado a partir da publicación deste anuncio no Diario Oficial de Galicia, calquera interesado poderá examinar no Servicio Municipal de Urbanismo, Medio Ambiente e Patrimonio Histórico (Fomento-rúa Churruchaos, nº 2) a documentación inicialmente aprobada, e formula-las alegacións que coide pertinentes.</p>
<p>Pontevedra, 24 de xullo de 2002.</p>
<p>Julio Dapena Outomuro</p>
<p>Secretario xeral</p>
<p>P.D.</p>
<p>Xosé Cesáreo Mosquera Lorenzo</p>
<p>Tenente alcalde delegado de Urbanismo</p>
<p>e Medio Ambiente</p>

