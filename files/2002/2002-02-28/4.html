---
date: '2002-02-28'
id: '3992'
page: 2
number: 43
agency: INSTITUTO GALEGO DAS ARTES ESCÉNICAS E MUSICAIS
section: III. OUTRAS DISPOSICIÓNS
title: >-
  Resolución do 6 de febreiro de 2002 pola que se fan públicas as bases que
  rexerán na convocatoria de convenios de distribución de espectáculos de danza
  con compañías galegas profesionais.
range: Resolución
url: 'https://www.xunta.gal/dog/Publicados/2002/20020228/Anuncio3992_gl.html'
---
<p>Obxecto: realización entre o Igaem e as compañías ou empresas galegas profesionais de danza, que acre</p>
<p>diten documentalmente a súa profesionalidade, de convenios de distribución de espectáculos de danza.</p>
<p>Orzamento: setenta e dous mil cento vintedous euros (72.122 euros) con cargo á aplicación orzamentaria 10.50.354A.640.1 do vixente orzamento de gastos do Igaem.</p>
<p>Prazo de execución: ata o 15 de decembro de 2002 e ata o 18 de decembro de 2002 para ter debidamente xustificados os convenios.</p>
<p>As bases da convocatoria, así como o modelo de proposición, poderán ser retirados ou solicitado o seu envío por correo, na sede administrativa do Igaem (Pavillón de Galicia, San Lázaro, s/n, Santiago de Compostela) no departamento de actividades externas.</p>
<p>A presentación dos proxectos efectuarase no rexistro xeral do Igaem acompañando a documentación indicada nas bases da presente convocatoria, nun prazo de 15 días naturais a partir do día seguinte ó da publicación deste anuncio no DOG, ou por calquera dos medios previstos no artigo 38.4º da Lei de réxime xurídico das administracións públicas e do procedemento administrativo común.</p>
<p>Dentro dos dez días seguintes ó remate do prazo, a comisión de valoración designada ó efecto examinará as propostas e valorará tanto os requisitos de profesionalidade como a traxectoria artística e o proxecto presentado, remitindo informe ó consello rector do Igaem para trala súa ratificación traslada-la súa execución á xerencia do Igaem quen formulará a correspondente proposta de convenios.</p>
<p>Santiago de Compostela, 6 de febreiro de 2002.</p>
<p>Aníbal Otero Fernández</p>
<p>Xerente do Instituto Galego das Artes</p>
<p>Escénicas e Musicais</p>

