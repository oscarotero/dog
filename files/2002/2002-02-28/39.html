---
date: '2002-02-28'
id: 3A2A
page: 2
number: 43
agency: CONCELLO DE BERGONDO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2002/20020228/Anuncio3A2A_gl.html'
---
<p>Por resolución da Alcaldía 63/2002, do 4 de febreiro de 2002, aprobouse definitivamente a delimitación da unidade de actuación e a determinación do sistema de actuación de cooperación con relación á parcela de 6.350 m, sita no lugar de Moruxo, parroquia de Moruxo deste concello, e propiedade de Sociedad Corinsua Promociones, S.L.</p>
<p>Contra este acordo, que pon fin á vía administrativa, poderá interpoñer recurso contencioso-administrativo perante o Xulgado ou Sala do Contencioso-Administrativo do Tribunal Superior de Xustiza de Galicia, de conformidade cos artigos 8, 9 e 10 da Lei 29/1998, do 13 de xullo, reguladora da xurisdicción contencioso-administrativa no prazo de dous meses, contados desde o día seguinte ó da publicación deste acordo. Previa e potestativamente, poderase interpoñer recurso de reposición, ante o órgano que dictou o acordo, de conformidade co artigo 116 da Lei 30/1992, no prazo dun mes contado desde o día seguinte ó da devandita publicación.</p>
<p>Tamén se poderá interpoñe-lo recurso extraordinario de revisión cando concorra algunha das circunstancias previstas no artigo 118 da Lei 30/1992, do 26 de novembro, pola que se aproba o réxime xurídico das administracións públicas e do procedemento administrativo común, nos prazos establecidos no punto 2 do mesmo artigo 118. Todo isto sen prexuízo do dereito dos interesados a formularen a solicitude e a instancia a que se refiren os artigos 102.1º e 105.2º da devandita lei.</p>
<p>Bergondo, 4 de febreiro de 2002.</p>
<p>José Fernández Ramos</p>
<p>Alcalde-presidente</p>

