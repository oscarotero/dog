---
date: '2002-09-05'
id: 105D2
page: 13
number: 171
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Resolución do 29 de xullo de 2002, da Dirección Xeral de Tributos, pola que se
  sinala a data dunha poxa de bens inmobles.
range: Resolución
url: 'https://www.xunta.gal/dog/Publicados/2002/20020905/Anuncio105D2_gl.html'
---
<p>Autorizado polo acordo desta dirección xeral, con data do 27 de xuño de 2002, o alleamento en pública poxa dos bens embargados no procedemento de constrinximento pola Zona de Recadación de Lugo como da propiedade do debedor Mouronte Neira, José, con NIF 33803508-V, que a continuación se describe:</p>
<p>-Lote 1:</p>
<p>œ Predio 67585 N, tomo 1117, libro 678, folio 154 inscrito no Rexistro da Propiedade de Lugo. Urbana. Edificación de planta baixa, coñecida polo Alpende, situada nos termos do lugar da Cambra, parroquia de San Xoán do Campo, municipio de Lugo, cunha superficie de 44 m. Lindeiros: norte, camiño de servidume; sur, de José Mouronte Fernández; dereita, entrando oeste, camiño de servidume; e esquerda, leste, camiño particular de José Mouronte Fernández.</p>
<p>Valor: 2.500 A.</p>
<p>Cargas: 1.966,56 A.</p>
<p>Tipo: 266,72 A.</p>
<p>-Lote 2:</p>
<p>œ Predio 67587, tomo 1117, libro 678, folio 155 inscrito no Rexistro da Propiedade de Lugo. Rústica A Cortiña do Pino situada nos termos da parroquia de San Xoán do Campo, lugar da Cambra, municipio de Lugo, a pradería, cunha superficie aproximada de 22 a 2 ca. Lindeiros: norte, camiño viciñal; sur e leste, de José Mourontes Fernández e oeste, termina en punta.</p>
<p>Valor: 9.925 A.</p>
<p>Cargas: 1.966,56 A.</p>
<p>Tipo: 3.979,22 A.</p>
<p>Lote 3:</p>
<p>œ Predio 67589, tomo 1117, libro 678, folio 156 incrito no Rexistro da Propiedade de Lugo. Rústica Carboeiro, a monte, situada nos termos de parroquia de San Xoán do Campo, lugar da Cambra, municipio de Lugo, cunha superficie de 54 a. Lindeiros: norte e oeste, de José Mouronte; leste, de Julio Vivero Díaz e sur, camiño público.</p>
<p>Valor: 12.960 A.</p>
<p>Cargas: 1.966,56 A.</p>
<p>Tipo: 5.496,72 A.</p>
<p>De conformidade coa competencia atribuída polo artigo 7.1º f) do Decreto 51/2000, do 25 de febreiro, polo que se establece a organización recadatoria da Xunta de Galicia e o Estatuto dos recadadores de zona.</p>
<p>DISPOÑO:</p>
<p>Que o día 23 de setembro de 2002 ás 10 horas, na sala de xuntas da Delegación Territorial da Consellería de Economía e Facenda de Lugo, rúa Ronda da Muralla nº 70, baixo a presidencia do delegado territorial da Consellería de Economía e Facenda de Lugo, teña lugar a dita poxa.</p>
<p>Así mesmo, e en cumprimento do disposto no artigo 146 do Regulamento xeral de recadación, faise consta-lo seguinte:</p>
<p>1. Que consta en poder da Zona de Recadación de Lugo o expediente de constrinximento no que consta a titularidade dos bens poxados e o estado das súas cargas e gravames, onde poden ser examinados, debendo conformarse con eles, sen ter dereito a esixir outros, e que as cargas e gravames subsistentes, se os houbese, ó crédito dos executantes, continuarán subsistindo, entendéndose que o rematante os acepta e queda subrogado nas súas responsabilidades, sen destinarse á súa extinción o prezo do remate.</p>
<p>2. Que a poxa se suspenderá en calquera momento anterior á adxudicación de bens, se se fai o pagamento da débeda, xuros e custas do procedemento.</p>
<p>3. Os licitadores poderán enviar ou presenta-las súas ofertas en sobre pechado desde o anuncio de poxa ata unha hora antes do comezo desta, sen prexuízo de que poidan participar persoalmente na licitación con ofertas superiores á do sobre. As ditas ofertas, que terán o carácter de máximas, serán rexistradas no rexistro da Delegación Territorial da Consellería de Economía e Facenda de Lugo, e deberán ir acompañadas de cheque conformado, estendido a favor do Tesouro da Facenda Pública de Galicia polo importe do depósito.</p>
<p>4. Que todo licitador deberá constituír ante a mesa de poxa o preceptivo depósito de garantía, que será polo menos do 20 por 100 do tipo daquela, coa advertencia de que o dito depósito se ingresará en firme no Tesouro se os adxudicatarios non satisfán o prezo do remate, sen prexuízo das responsabilidades en que incorrerán polos maiores prexuízos que sobre o importe orixine a inefectividade da adxudicación.</p>
<p>5. No caso de que non resulten adxudicados os bens nunha primeira licitación, a mesa de poxa poderá realizar unha segunda licitación, se o xulga procedente, fixando o novo tipo de poxa no 75% do importe da primeira licitación, ou ben anunciará a iniciación do trámite de adxudicación directa que</p>
<p>se levará a cabo de acordo co artigo 150 do Regulamento xeral de recadación.</p>
<p>6. Que o rematante ten a obriga de entregar no acto da adxudicación ou dentro dos cinco días seguintes, a diferencia entre o depósito constituído e o prezo de adxudicación.</p>
<p>7. Se quedasen bens sen adxudicar, iniciarase o trámite de adxudicación directa, por un prazo máximo de seis meses, podéndose presentar ofertas en sobre pechado, a partir dese momento, á mesa de poxa.</p>
<p>A mesa de poxa abrirá as ofertas presentadas ó remate do prazo do mes desde o seu inicio, podendo proceder á adxudicación dos bens se algunha delas se considera suficiente nese momento. En caso contrario, anunciarase a extensión dun mes máis para a presentación de novas ofertas, ou mellora das xa existentes, sen prexuízo da validez das ofertas presentadas ata ese momento, e así sucesivamente, co límite total de seis meses.</p>
<p>O prezo mínimo de adxudicación directa será o tipo de poxa en primeira licitación cando non se considerase procedente realizar unha segunda licitación; se existira segunda licitación non haberá prezo mínimo.</p>
<p>8. A Consellería de Economía e Facenda reserva para si o dereito de pedi-la adxudicación para a Comunidade Autónoma de Galicia, do ben que non fora obxecto de venda, conforme o establecido no artigo 158 do Regulamento xeral de recadación.</p>
<p>9. O procedemento de constrinximento soamente se suspenderá nos termos e condicións sinalados nos artigos 135 e 136 da Lei xeral tributaria e 101 do Regulamento xeral de recadación.</p>
<p>En todo o non previsto neste anuncio haberá que aterse ó preceptuado nas disposicións legais que regulen o acto.</p>
<p>Santiago de Compostela, 29 de xullo de 2002.</p>
<p>María Casais Mira</p>
<p>Directora xeral de Tributos</p>

