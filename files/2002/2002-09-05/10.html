---
date: '2002-09-05'
id: 105C2
page: 13
number: 171
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Resolución do 29 de xullo de 2002, da Dirección Xeral de Tributos, pola que se
  sinala a data dunha poxa de bens inmobles.
range: Resolución
url: 'https://www.xunta.gal/dog/Publicados/2002/20020905/Anuncio105C2_gl.html'
---
<p>Autorizado polo acordo desta dirección xeral, con data do 16 de maio de 2002, o alleamento en pública poxa dos bens embargados no procedemento de constrinximento pola Zona de Recadación de Lugo como</p>
<p>da propiedade do debedor Construcciones Aniceto Silva, S.L., con NIF B-27025543, que a continuación se describe:</p>
<p>-Lote 1:</p>
<p>Rocho situado no soto do edificio da rúa Diego Pazos, 91 da vila de Sarria, cunha superficie útil de 3,75 m. A construcción ten menos de 15 anos de antigüidade. Está inscrita no Rexistro da Propiedade de Lugo no tomo 343, libro 127, folio 116 e predio nº 13813.</p>
<p>Valor: 1.249,50 A.</p>
<p>Cargas: non constan.</p>
<p>Tipo: 1.249,50 A.</p>
<p>-Lote 2:</p>
<p>Rocho situado no soto do edificio da rúa Diego Pazos, 91 da vila de Sarria, cunha superficie útil de 3,75 m. A construcción ten menos de 15 anos de antigüidade. Está inscrita no Rexistro da Propiedade de Lugo no tomo 343, libro 127, folio 121, predio nº 13818.</p>
<p>Valor: 1.249,50 A.</p>
<p>Cargas: non constan.</p>
<p>Tipo: 1.249,50 A.</p>
<p>Lote 3:</p>
<p>Local situado no soto do edificio da rúa Diego Pazos, 89 da vila de Sarria, cunha superficie útil 11,98 m. A construcción ten menos de 15 anos de antigüidade. Está inscrita no Rexistro da Propiedade de Lugo no tomo 343, libro 127, folio 145, predio nº 13842.</p>
<p>Valor: 3.991,73 A.</p>
<p>Cargas: non constan.</p>
<p>Tipo: 3.991,73 A.</p>
<p>Lote 4:</p>
<p>Local situado na planta baixa do edificio da rúa Diego Pazos, 91 da vila de Sarria, cunha superficie útil 17,36 m, con acceso directo á rúa A e ó soportal de uso xeral, con luces por ámbolos dous lados. A construcción ten menos de 15 anos de antigüidade. Está inscrita no Rexistro da Propiedade de Lugo no tomo 351, libro 132, folio 59, predio nº 14593.</p>
<p>Valor: 7.631,45 A</p>
<p>Cargas: non constan.</p>
<p>Tipo: 7.631,45 A</p>
<p>Lote 5:</p>
<p>Local situado na rúa Diego Pazos, 89 da vila de Sarria, cunha superficie útil 289,8 m. A construcción ten menos de 15 anos de antigüidade. Está inscrita no Rexistro da Propiedade de Lugo no tomo 351, libro 132, folio 110, predio nº 14644.</p>
<p>Valor: 65.523,78 A</p>
<p>Cargas: non constan.</p>
<p>Tipo: 65.523,78 A</p>
<p>De conformidade coa competencia atribuída polo artigo 7.1º f) do Decreto 51/2000, do 25 de febreiro, polo que se establece a organización recadatoria da Xunta de Galicia e o Estatuto dos recadadores de zona.</p>
<p>DISPOÑO:</p>
<p>Que o día 23 de setembro de 2002 ás 10 horas, na sala de xuntas da Delegación Territorial da Consellería de Economía e Facenda de Lugo, rúa Ronda da Muralla nº 70, baixo a presidencia do delegado territorial da Consellería de Economía e Facenda de Lugo, teña lugar a dita poxa.</p>
<p>Así mesmo, e en cumprimento do disposto no artigo 146 do Regulamento xeral de recadación, faise consta-lo seguinte:</p>
<p>1. Que consta en poder da Zona de Recadación de Lugo o expediente de constrinximento no que consta a titularidade dos bens poxados e o estado das súas cargas e gravames, onde poden ser examinados, debendo conformarse con eles, sen ter dereito a esixir outros, e que as cargas e gravames subsistentes, se os houbese, ó crédito dos executantes, continuarán subsistindo, entendéndose que o rematante os acepta e queda subrogado nas súas responsabilidades, sen destinarse á súa extinción o prezo do remate.</p>
<p>2. Que a poxa se suspenderá en calquera momento anterior á adxudicación de bens, se se fai o pagamento da débeda, xuros e custas do procedemento.</p>
<p>3. Os licitadores poderán enviar ou presenta-las súas ofertas en sobre pechado desde o anuncio de poxa ata unha hora antes do comezo desta, sen prexuízo de que poidan participar persoalmente na licitación con ofertas superiores á do sobre. As ditas ofertas, que terán o carácter de máximas, serán rexistradas no rexistro da Delegación Territorial da Consellería de Economía e Facenda de Lugo, e deberán ir acompañadas de cheque conformado, estendido a favor do Tesouro da Facenda Pública de Galicia polo importe do depósito.</p>
<p>4. Que todo licitador deberá constituír ante a mesa de poxa o preceptivo depósito de garantía, que será polo menos do 20 por 100 do tipo daquela, coa advertencia de que o dito depósito se ingresará en firme no Tesouro se os adxudicatarios non satisfán o prezo do remate, sen prexuízo das responsabilidades en que incorrerán polos maiores prexuízos que sobre o importe orixine a inefectividade da adxudicación.</p>
<p>5. No caso de que non resulten adxudicados os bens nunha primeira licitación, a mesa de poxa poderá realizar unha segunda licitación, se o xulga procedente, fixando o novo tipo de poxa no 75% do importe da primeira licitación, ou ben anunciará a iniciación do trámite de adxudicación directa que se levará a cabo de acordo co artigo 150 do Regulamento xeral de recadación.</p>
<p>6. Que o rematante ten a obriga de entregar no acto da adxudicación ou dentro dos cinco días seguintes, a diferencia entre o depósito constituído e o prezo de adxudicación.</p>
<p>7. Se quedasen bens sen adxudicar, iniciarase o trámite de adxudicación directa, por un prazo máximo de seis meses, podéndose presentar ofertas en sobre pechado, a partir dese momento, á mesa de poxa.</p>
<p>A mesa de poxa abrirá as ofertas presentadas ó remate do prazo do mes desde o seu inicio, podendo proceder á adxudicación dos bens se algunha delas se considera suficiente nese momento. En caso contrario, anunciarase a extensión dun mes máis para a presentación de novas ofertas, ou mellora das xa existentes, sen prexuízo da validez das ofertas presentadas ata ese momento, e así sucesivamente, co límite total de seis meses.</p>
<p>O prezo mínimo de adxudicación directa será o tipo de poxa en primeira licitación cando non se considerase procedente realizar unha segunda licitación; se existira segunda licitación non haberá prezo mínimo.</p>
<p>8. A Consellería de Economía e Facenda reserva para si o dereito de pedi-la adxudicación para a Comunidade Autónoma de Galicia, do ben que non fora obxecto de venda, conforme o establecido no artigo 158 do Regulamento xeral de recadación.</p>
<p>9. O procedemento de constrinximento soamente se suspenderá nos termos e condicións sinalados nos artigos 135 e 136 da Lei xeral tributaria e 101 do Regulamento xeral de recadación.</p>
<p>En todo o non previsto neste anuncio haberá que aterse ó preceptuado nas disposicións legais que regulen o acto.</p>
<p>Santiago de Compostela, 29 de xullo de 2002.</p>
<p>María Casais Mira</p>
<p>Directora xeral de Tributos</p>

