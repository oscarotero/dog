---
date: '2002-11-22'
id: 1974E
page: 16
number: 226
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 315/2002, do 31 de outubro, polo que se declara a urxente ocupación,
  para efectos de expropiación forzosa, pola Deputación Provincial de Ourense,
  dos bens e dereitos necesarios para a realización das obras do proxecto do
  camiño veciñal 481 Covas-Loña do Monte, concello de Nogueira de Ramuín.
range: Decreto
url: 'https://www.xunta.gal/dog/Publicados/2002/20021122/Anuncio1974E_gl.html'
---
<p>A Deputación Provincial de Ourense, en sesión do día vintesete de setembro de dous mil dous, aprobou o proxecto do camiño veciñal 481 Covas-Loña do Monte, e na mesma sesión, acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa, ó abeiro do disposto no artigo 52 da Lei de expropiación forzosa.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. Este informe tivo entrada no rexistro xeral da Consellería de Xustiza, Interior e Relacións Laborais o día vintetrés de outubro de dous mil dous.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, xa que segundo sinala a deputación, a vía provincial</p>
<p>164 é unha importante vía de comunicación entre a capitalidade provincial e os termos municipais do Pereiro de Aguiar, Nogueira de Ramuín e Esgos, e unha das vías de acceso á Ribeira Sacra, o que provoca unha grande afluencia de tránsito, polo que se fai necesario o seu alargamento e o despexe das curvas para acadar unha maior seguridade vial.</p>
<p>A competencia para a declaración da urxente ocupación correspóndelle ó Consello da Xunta de Galicia, segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais logo de deliberación do Consello da Xunta de Galicia na súa reunión do día trinta e un de outubro de dous mil dous,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, pola Deputación Provincial de Ourense, para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto do camiño veciñal 481 Covas-Loña do Monte.</p>
<p>Santiago de Compostela, 31 de outubro de 2002.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

