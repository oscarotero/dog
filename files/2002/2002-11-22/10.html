---
date: '2002-11-22'
id: '19762'
page: 16
number: 226
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: III. OUTRAS DISPOSICIÓNS
title: >-
  Orde do 14 de novembro de 2002 pola que se modifica a do 30 de abril de 2002,
  pola que se regulan as axudas para mantemento de centros e servicios dedicados
  á atención á primeira infancia dependentes de entidades privadas de iniciativa
  social.
range: Orde
url: 'https://www.xunta.gal/dog/Publicados/2002/20021122/Anuncio19762_gl.html'
---
<p>A Orde do 30 de abril de 2002 (DOG nº 92, do 14 de maio), da Consellería de Familia e Promoción do Emprego, Muller e Xuventude, regula as axudas económicas para mantemento de centros e servicios dedicados á atención á primeira infancia dependentes de entidades privadas de iniciativa social. Na súa exposición de motivos establécese que as axudas que se establecen no articulado desta orde se financiarán con cargo á aplicación orzamentaria 14.02.212A.4810, recollida no proxecto de Lei de</p>
<p>orzamentos xerais da Comunidade Autónoma de Galicia para o ano 2002, e o importe destinado a elas ascenderá a 1.711.381,98 euros.</p>
<p>Dado que o importe destinado na Orde do 30 de abril de 2002 resulta insuficiente para atender ás axudas solicitadas, faise necesario incrementa-lo importe destinado pola orde a estas axudas, polo que se fai necesario modifica-la orde no que respecta a este punto.</p>
<p>De acordo con todo o anterior, e no exercicio das facultades que me confire o artigo 34 da Lei 1/1983, do 22 de febreiro, reguladora da Xunta de Galicia e do seu presidente,</p>
<p>DISPOÑO:</p>
<p>Artigo único.</p>
<p>Modifica-lo parágrafo 7º da exposición de motivos da Orde do 30 de abril de 2002, da Consellería de Familia e Promoción do Emprego, Muller e</p>
<p>Xuventude, pola que se regulan axudas para mantemento de centros e servicios dedicados á atención á primeira infancia dependentes de entidades privadas de iniciativa social, que pasará a te-la seguinte redacción:</p>
<p>«As axudas que se establecen no articulado desta orde financiaranse con cargo á aplicación orzamentaria 14.02.212A.4810, recollida na Lei de orzamentos xerais da Comunidade Autónoma de Galicia para o ano 2002, e o importe destinado a elas ascenderá a 1.959.532,76 euros».</p>
<p>Disposicións derradeiras</p>
<p>Primeira.-Autorízase a directora xeral de Familia para dicta-las disposicións que sexan necesarias para o desenvolvemento desta orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 14 de novembro de 2002.</p>
<p>Manuela López Besteiro</p>
<p>Conselleira de Familia e Promoción do Emprego,</p>
<p>Muller e Xuventude</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

