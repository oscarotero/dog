---
date: '2002-12-09'
id: 1ABE6
page: 16
number: 236
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Orde do 26 de novembro de 2002 pola que se establecen os domingos e festivos
  nos que se autoriza a apertura de establecementos comerciais durante o ano
  2003.
range: Orde
url: 'https://www.xunta.gal/dog/Publicados/2002/20021209/Anuncio1ABE6_gl.html'
---
<p>De acordo co disposto no artigo 3, punto dous, do Decreto 365/1996, do 26 de setembro, polo que se regulan os horarios comerciais no ámbito da Comunidade Autónoma de Galicia, modificado polo Decreto 98/1998, do 20 de marzo, a Consellería de Industria e Comercio fixará anualmente oito domingos e festivos, que se considerarán hábiles para os efectos do exercicio da actividade comercial en todo o territorio da Comunidade Autónoma de Galicia.</p>
<p>O Real decreto lei 6/2000, do 23 de xuño, de medidas urxentes de intensificación da competencia en mercados de bens e servicios, establece no seu artigo 43.un.2 que os domingos e festivos nos que os comercios poderán permanecer abertos ó publico serán, como mínimo, once no ano 2003.</p>
<p>En aplicación dos citados preceptos, logo de consulta efectuada cos axentes socioeconómicos interesados, e tendo en conta o interese xeral do comercio e dos consumidores, procédese á fixación dos 11 domingos e festivos que, para os efectos do exercicio da actividade comercial, terán a condición de hábiles durante o ano 2003.</p>
<p>DISPOÑO:</p>
<p>Artigo 1º</p>
<p>Os domingos e festivos nos que os establecementos comerciais poderán permanecer abertos ó público cun horario máximo de 12 horas diarias durante o ano 2003 son:</p>
<p>5 de xaneiro.</p>
<p>12 de xaneiro.</p>
<p>17 de abril.</p>
<p>17 de maio.</p>
<p>6 de xullo.</p>
<p>1 de novembro.</p>
<p>30 de novembro.</p>
<p>6 de decembro.</p>
<p>14 de decembro.</p>
<p>21 de decembro.</p>
<p>28 de decembro.</p>
<p>Artigo 2º</p>
<p>O disposto no artigo anterior entenderase sen prexuízo das normas xerais que, en materia de horarios comerciais, establece o artigo 43 do Real decreto lei 6/2000, e o Decreto 365/1996, do 26 de setembro, no que non se opoña ó citado real decreto lei.</p>
<p>Disposición transitoria</p>
<p>Mentres non se proceda a adapta-lo Decreto 365/1996, do 26 de setembro, polo que se regulan os horarios comerciais na Comunidade Autónoma de Galicia, ó disposto no Real decreto lei 6/2000, os mínimos que fixa o artigo 43.un.2 do citado real decreto lei terán a consideración de límites máximos na Comunidade Autónoma de Galicia.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 26 de novembro de 2002.</p>
<p>Juan Rodríguez Yuste</p>
<p>Conselleiro de Industria e Comercio</p>

