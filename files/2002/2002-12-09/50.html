---
date: '2002-12-09'
id: 1AC9E
page: 16
number: 236
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 4 de novembro de 2002, da Delegación Provincial de Pontevedra,
  pola que se notifica a proposta de resolución do expediente sancionador
  PO-EN-2002/14.
range: Resolución
url: 'https://www.xunta.gal/dog/Publicados/2002/20021209/Anuncio1AC9E_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á persoa que no anexo se menciona a proposta de resolución dictada pola instructora no expediente que por infracción á Lei 9/2001, do 21 de agosto, de conservación da natureza, se está a tramitar nesta delegación.</p>
<p>Para os efectos previstos no artigo 19 do Real decreto 1398/1993, do 4 de agosto, polo que se aproba o Regulamento do procedemento para o exercicio</p>
<p>da potestade sancionadora, o denunciado disporá dun prazo de quince días hábiles, contados a partir do seguinte ó da publicación desta notificación, poderá examina-lo expediente, no Servicio de Medio Ambiente Natural, sito na r/ Benito Corbal, nº 47-5ª planta, e presenta-las alegacións que considere convenientes.</p>
<p>Pontevedra, 4 de novembro de 2002.</p>
<p>José Antonio López Rodríguez</p>
<p>Delegado provincial de Pontevedra</p>
<p>ANEXO</p>
<p>Expediente: PO-EN-2002/14.</p>
<p>Denunciado: Miguel Ángel Martínez Hermida. Enderezo: r/ Barrio Iglesia, nº 71 de Zamáns-Vigo (Pontevedra).</p>
<p>DNI: 36114032-F</p>
<p>Feitos denunciados: circulación de vehículos de motor fóra dos lugares autorizados no parque natural do Monte Aloia (nunha distancia de dez metros diante do cartel de inicio do sendeiro Cabana-Cabaciña).</p>
<p>O denunciado ó que o seu vehículo, Ford Fiesta matrícula B-0759-EU, xa fora observado no devandito lugar polo axente Manuel J. Lorenzo sobre as 7.30 horas, foi requirido polo vixiante Rafael Costas na hora especificada a retira-lo vehículo do devandito lugar.</p>
<p>Nun primeiro momento o denunciado resistiuse á súa identificación, ó cal accedeu posteriormente, retirando así mesmo o seu vehículo. (Tivera que retirar unha pedra que estaba situada para protexe-la zona en cuestión).</p>
<p>Feitos denunciados o día 7 de xullo do 2002 no parque natural do Monte Aloia no lugar de Pazos de Reis, no termo municipal de Tui.</p>
<p>Data do acordo da incoación: 23-7-2002.</p>
<p>Precepto infrinxido: artigo 64.8º da Lei 9/2001, do 21 de agosto, de conservación da natureza, en relación co punto 6.n) do Plan de ordenación dos recursos naturais do parque natural do Monte Aloia, aprobado por Decreto 274/2001, do 27 de setembro.</p>
<p>Precepto sancionador: artigo 69 da Lei 9/2001, do 21 de agosto, de conservación da natureza.</p>
<p>Sanción: 6.010,13 euros.</p>

