---
date: '2002-02-19'
id: '3282'
page: 1
number: 36
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 10 de xaneiro de 2002, da Delegación Provincial de Ourense, polo que
  se notifica a incoación do expediente sancionador OU-7/01-Animais, devolto
  polo servicio de correos.
range: Edicto
url: 'https://www.xunta.gal/dog/Publicados/2002/20020219/Anuncio3282_gl.html'
---
<p>De conformidade co disposto polo artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á persoa que no anexo se menciona a incoación do correspondente expediente sancionador por presunta infracción á</p>
<p>Lei 1/1993, do 13 de abril, de protección de animais domésticos e salvaxes en catividade, e o Decreto 153/1998, do 2 de abril, polo que se aproba o regulamento da lei anterior, ó non ser posible a súa notificación a través do servicio de correos.</p>
<p>Noméase instructora do expediente a Miriam Areal López, funcionaria desta delegación provincial, que poderá ser recusada conforme o réxime establecido nos artigos 28 e 29 da Lei 30/1992.</p>
<p>Para os efectos previstos na Lei de réxime xurídico das administracións públicas e do procedemento administrativo común, o expedientado disporá dun prazo de quince (15) días hábiles, contados a partir do seguinte ó da publicación desta notificación, para que poida examina-lo expediente nesta delegación provincial, sita na rúa do Paseo nº 18-5º andar, e achegar por escrito as alegacións, documentos, informacións ou proposta de probas que considere convenientes na defensa dos seus dereitos.</p>
<p>De conformidade co artigo 44.2º da Lei 30/1992, de réxime xurídico das administracións públicas e do procedemento administrativo común, infórmase de que, no caso de non resolven este expediente no prazo de seis meses tendo en conta as posibles interrupcións do seu cómputo por causas imputables ó interesado, se producira a súa caducidade. A resolución que declare a caducidade ordenará o arquivo das actuacións cos efectos previstos no artigo 92 desta lei.</p>
<p>De non efectuar ningunha alegación no prazo fixado, este acordo de incoación poderá ser considerado proposta de resolución, conforme o establecido no artigo 13.2º do Regulamento para o exercicio da potestade sancionadora, aprobado polo Real decreto 1398/1993, do 4 de agosto, determinándose para estes efectos o importe da sanción indicado no anexo.</p>
<p>O expedientado ten dereito a coñecer en calquera momento do procedemento o estado de tramitación no que se atopa o expediente, e a acceder a el e obte-las copias dos documentos ou informacións incluídas nel, tralo pagamento das taxas correspondentes, polo que se pon de manifesto o expediente durante o mesmo prazo que se citou con anterioridade.</p>
<p>Para resolve-lo expediente é competente por razón da contía da multa o director xeral de Montes e MAN desta consellería, de acordo co artigo 24.2º b) da Lei 1/1993, do 13 de abril, de protección de animais domésticos e salvaxes en catividade, e Decreto 153/1998, do 2 de abril.</p>
<p>O pagamento voluntario porá fin ó expediente. O importe da sanción que en cada caso corresponda farase efectivo na conta número 2091-0388-90-3110001181 de Caixa Galicia, empregando o impreso oficial que se facilitará na Delegación Provincial de Ourense ou</p>
<p>en calquera unidade administrativa pertencente á Xunta de Galicia.</p>
<p>Ourense, 10 de xaneiro de 2002.</p>
<p>Agustín Prado Verdeal</p>
<p>Delegado provincial de Ourense</p>
<p>ANEXO</p>
<table><tbody><tr><td></td></tr>
<tr><td></td></tr>
<tr><td>Expediente
nº/ano</td><td>Denunciado
DNI</td><td>Último enderezo coñecido</td><td>Feito denunciado</td><td>Precepto infrinxido e sancionador</td><td>Sanción pesetas</td></tr>
<tr><td></td></tr>
</tbody></table>
<table><tbody><tr><td>OU-7/01-Animais</td><td>Fernando Puga Rodríguez
DNI: 34989579</td><td>Avda. Portugal, nº 156-4º
dta., Ourense</td><td>Abandono dun can no interior dun domicilio durante máis dun mes</td><td>Artigo 21.c) da Lei 1/1993, do 13 de abril, de protección de animais domésticos e salvaxes en catividade, e Decreto 153/1998, do 2 de abril, polo que se aproba o Regulamento da lei anterior</td><td>300,51 euros
(50.001 pesetas)</td></tr>
<tr><td></td></tr></tbody></table>

