---
date: '2002-02-19'
id: '3296'
page: 1
number: 36
agency: CONCELLO DA CORUÑA
section: VI. ANUNCIOS
title: Anuncio (PPA 1/2000).
range: Anuncio
url: 'https://www.xunta.gal/dog/Publicados/2002/20020219/Anuncio3296_gl.html'
---
<p>O Concello Pleno, en sesión realizada o 14 de decembro de 2001, adoptou, entre outros, o seguinte acordo:</p>
<p>Primeiro.-Desestima-lo recurso de reposición presentado por Patrimonio de Renfe, contra o acordo de aprobación definitiva do sector S-10 parque ofimático con base nos informes técnico e xurídico que constan no expediente, dos que se dará traslado íntegro ós interesados.</p>
<p>Segundo.-Acorda-la suspensión da eficacia do acto de aprobación definitiva do sector S-10 parque ofimático, ó incumpri-la lexislación en vigor, por incluír na área de reparto superficie do sistema xeral de comunicacións da rede ferroviaria de imposible cesión gratuíta á administración actuante, superficie que ademais se tivo en conta para o cálculo do aproveitamento lucrativo privado.</p>
<p>Terceiro.-Inicia-las xestións necesarias para a redacción do documento de modificación do plan</p>
<p>parcial, sector S-10 parque ofimático, co obxecto de corrixi-lo erro detectado con relación ó sistema xeral de comunicación da rede ferroviaria.</p>
<p>Cuarto.-Notifica-lo presente acordo ós interesados.</p>
<p>Quinto.-Publica-lo acordo de suspensión no Diario Oficial de Galicia e no BOP.</p>
<p>Sexto.-Outorgar recurso ó presente acordo.</p>
<p>Contra o anterior acordo cabe interpor recurso contencioso-administrativo perante a sala correspondente do Tribunal Superior de Xustiza de Galicia, no prazo de dous meses, contado a partir do día seguinte a aquel no que se practicou a notificación ou, se é o caso, a publicación.</p>
<p>Os gastos desta publicación correrán a cargo do promotor do proxecto: IGVS.</p>
<p>A Coruña, 2 de xaneiro de 2001.</p>
<p>P.D.</p>
<p>José F. Nogueira Fernández</p>
<p>Concelleiro de Seguridade Cidadá</p>

