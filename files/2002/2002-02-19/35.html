---
date: '2002-02-19'
id: 328A
page: 1
number: 36
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 14 de decembro de 2001, da Delegación Provincial de Lugo, de
  notificación de proposta de resolución de expediente sancionador 19/2001 a
  Dolores Vilar López.
range: Cédula
url: 'https://www.xunta.gal/dog/Publicados/2002/20020219/Anuncio328A_gl.html'
---
<p>A Delegación Provincial do Instituto Galego da Vivenda e Solo de Lugo tramitou expediente sancionador 19/2001, seguido en virtude de denuncia formulada por Tristán Calvo Sánchez, contra Dolores Vilar López, finalizando este trámite con proposta de resolución de expediente sancionador por non repoñe-las obras ilegais denunciadas ó seu estado primitivo.</p>
<p>O citado acordo é do seguinte teor:</p>
<p>«Proposta de resolución de expediente sancionador 19/2001.</p>
<p>Vista a denuncia presentada por Tristán Calvo Sánchez contra Dolores Vilar López como propietaria da vivenda nº 8 da rúa Concello de Cervo de Foz (Lugo) e logo das actuacións previas practicadas, de acordo cos seguintes feitos:</p>
<p>Primeiro.-Con data do 6 de agosto de 2001, por Tristán Calvo Sánchez, formúlase denuncia ante esta delegación do Instituto Galego da Vivenda e Solo, sobre a realización de obras ilegais na vivenda nº 8 da rúa Concello de Cervo de Foz, propiedade de Dolores Vilar López.</p>
<p>Segundo.-Consecuente coa denuncia formulada, abríronse dilixencias previas baixo o nº 180/2001, nas que se comprobou, mediante informe dos servicios técnicos deste instituto, a realización de obras no inmoble citado que supoñen aumento de volume respecto ó estado primitivo e a variación da configuración arquitectónica do edificio, coa apertura de ventás en espacio baixo cuberta e cambio de situación da porta de entrada á vivenda.</p>
<p>Terceiro.-Que con data do 13 de setembro de 2001 díctase resolución pola que se inicia expediente sancionador baixo o número 19/2001, o cal foi notificado á denunciada, a través do Diario Oficial de Galicia, con data do 22 de novembro de 2001, ó encontrarse ausente do seu domicilio.</p>
<p>Feito probado.</p>
<p>Único.-Determínase, así, como feito probado, ó non ter constancia nesta delegación da emenda das obras realizadas, que Dolores Vilar López incumpriu a obriga de adecua-las obras realizadas na vivenda en cuestión á normativa de protección oficial.</p>
<p>Fundamentos de dereito.</p>
<p>1. É competente para a resolución deste expediente o delegado provincial do Instituto Galego da Vivenda e Solo de Lugo, de acordo co disposto no Decreto 134/1997, do 22 de maio.</p>
<p>2. Que os feitos relatados atópanse tipificados como infracción grave na letra e), do artigo 5, da Lei 13/1996, do 30 de decembro, polo que, a teor do disposto no artigo 7 do mesmo texto legal procede impoñer unha sanción consistente nunha multa de 601,02 euros.</p>
<p>3. Ó amparo do disposto no artigo 3.2º do Regulamento do procedemento para o exercicio da potestade sancionadora R.D. 1398/1993, do 4 de agosto, os interesados teñen dereito a formular alegacións e a achegar tódolos documentos que consideren convenientes en calquera momento do procedemento con anterioridade ó trámite de audiencia.</p>
<p>Poderán así mesmo, recoñecer voluntariamente a súa responsabilidade conforme o establecido no artigo 8 do citado regulamento.</p>
<p>4. Segundo o artigo 16.1º do Regulamento do procedemento, os interesados dispoñen dun prazo de 15 días contados desde a notificación desta proposta para achega-los documentos ou informacións que consideren convenientes e propoñer probas, concretando os medios dos que pretendan valerse.</p>
<p>Vistos os preceptos sinalados e os demais de aplicación xeral, este instructor propón:</p>
<p>1. Impoñer a Dolores Vilar López unha sanción de 601,02 euros de multa.</p>
<p>2. Que conforme o disposto no número 2, do artigo 8, da Lei 13/1996, do 30 de decembro, de infraccións en materia de vivenda, sen prexuízo da sanción imposta, deberá realiza-las obras de reparación, a execución das cales foi requirida por este organismo na tramitación do expediente sancionador.</p>
<p>Notifíqueselles esta proposta ós interesados con indicación de que, de conformidade co establecido no artigo 19 do Regulamento do procedemento para o exercicio da potestade sancionadora, poderán presentar alegacións no prazo de 15 días, ó termo dos cales a Delegación Provincial do Instituto Galego da Vivenda e Solo dictará a resolución que corresponda».</p>
<p>Lugo, 14 de decembro de 2001.</p>
<p>Francisco Centeno Márquez</p>
<p>Instructor</p>

