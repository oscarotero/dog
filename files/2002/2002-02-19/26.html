---
date: '2002-02-19'
id: '3266'
page: 1
number: 36
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 21 de xaneiro de 2002, da Delegación Provincial de Ourense, pola
  que se somete a información pública o estudio ambiental do parque eólico do
  Ribeiro, o proxecto de execución das instalacións que comprende e o proxecto
  sectorial, así como as solicitudes de autorización administrativa e de
  declaración de utilidade pública do dito parque eólico que se vai desenvolver,
  conforme o sinalado no proxecto presentado, nos concellos da Arnoia, Castrelo
  de Miño e Cartelle. (Expediente IN661A 01/03-3 A.T.).
range: Resolución
url: 'https://www.xunta.gal/dog/Publicados/2002/20020219/Anuncio3266_gl.html'
---
<p>1. Alcance da información pública; lexislación.</p>
<p>Sométese a información pública a solicitude presentada con data do 25-9-2001 por Energías del Ribeiro, S.L. de: autorización administrativa e declaración de utilidade pública, aprobación do proxecto de execución e do proxecto sectorial de incidencia</p>
<p>supramunicipal e o estudio ambiental do parque eólico do Ribeiro.</p>
<p>A lexislación que basicamente é de aplicación para os efectos anteriores é a seguinte: Lei 54/1997, do 27 de novembro, do sector eléctrico e Real decreto 1955/2000, do 1 de decembro, que a desenvolve; Decreto 205/1995, polo que se regula o aproveitamento da enerxía eólica na Comunidade Autónoma de Galicia, de aplicación ó presente expediente polo indicado na disposición transitoria terceira do Decreto 302/2001, do 25 de outubro (DOG do 5 de decembro); Lei 10/1995, de ordenación do territorio de Galicia; Lei 1/1995, do 2 de xaneiro, de protección ambiental de Galicia e decretos 442/1990, do 13 de setembro, e 327/1991, do 4 de outubro, respectivamente de avaliación de impacto e de efectos ambientais para Galicia; Real decreto 1131/1988, do 30 de setembro, polo que se aproba o regulamento de execución do Real decreto lexislativo 1302/1986, do 28 de xuño, de avaliación de impacto ambiental e as súas posteriores modificacións.</p>
<p>2. Características básicas do proxecto.</p>
<p>a) Peticionario: Energías del Ribeiro, S.L.</p>
<p>b) Enderezo do peticionario: concello do Arnoia, r/ Otero Cruz, nº 12; 32224 Arnoia (Ourense).</p>
<p>c) Denominación: parque eólico do Ribeiro.</p>
<p>d) Situación: concellos da Arnoia; Castrelo de Miño e Cartelle (Ourense).</p>
<p>Coordenadas poligonais en unidades UTM:</p>
<p>Punto 1 (571584, 4680186); punto 2 (571569, 4680539); punto 3 (572443, 4680539); punto 4 (573415, 4679936); punto 5 (574085, 4678955); punto 6 (573886, 4678816); punto 7 (572918, 4679998); punto 8 (571584, 4680186).</p>
<p>e) Finalidade: producción de enerxía eléctrica a partir da enerxía eólica.</p>
<p>f) Datos técnicos:</p>
<p>-Conxunto de 9 aeroxeradores de 800 kW/u, que suman unha potencia bruta total de 7.200 kW, equipados con turbina, multiplicador e xerador eléctrico situados no alto dunha torre de aceiro de 55 m de altura, cimentada sobre zapata de formigón armado.</p>
<p>-Interconexión dos aeroxeradores coa rede xeral con circuíto eléctrico enterrado, a 20 kV; liñas de mando, control e protección entre máquinas e centro</p>
<p>de control mediante fibra óptica; instalacións de postas á terra.</p>
<p>-C.T. que se vai instalar en cada aeroxerador de 850 kVA de potencia e r/t 1.000/20.000 V, cos elementos de protección e auxiliares necesarios.</p>
<p>-Sistemas de control e supervisión.</p>
<p>g) Orzamento: 5.519.216,34 euros (918.320.330 pesetas).</p>
<p>3. Urxente ocupación. O peticionario, ó abeiro do título IX da Lei 54/1997, do 27 de novembro, do sector eléctrico, solicita así mesmo a declaración de utilidade pública das instalacións, o que, segundo o sinalado no artigo 54 daquela, levará implícito en todo caso a necesidade de ocupación dos bens ou de adquisición dos dereitos afectados -os cales se describen na relación adxunta- e implicará a urxente ocupación para os efectos do artigo 52 da Lei de expropiación forzosa.</p>
<p>4. Estudio ambiental. O estudio ambiental do parque eólico sométese a información pública en aplicación da normativa indicada no punto 1, e pode ser examinado nas dependencias seguintes: Dirección Xeral de Industria; Dirección Xeral de Calidade e Avaliación Ambiental; delegacións provinciais en Ourense das consellerías de Industria e Comercio e Medio Ambiente e nos concellos afectados.</p>
<p>5. Proxecto sectorial de incidencia supramunicipal. Ten por obxecto realiza-la ordenación do territorio do parque eólico, con observancia da lexislación de aplicación na materia.</p>
<p>6. Alegacións. Os interesados e os seus representantes poden examina-lo expediente nas oficinas desta delegación provincial, rúa Curros Enríquez, nº 1-4º, de Ourense, tamén nos organismos citados no punto 4 no que respecta ó estudio ambiental, e presentar, de se-lo caso, as alegacións que crean oportunas no prazo de trinta días, contados a partir da última publicación deste anuncio.</p>
<p>Esta publicación realízase igualmente para os efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación, con traslado ó Ministerio Fiscal das dilixencias que se produzan.</p>
<p>Ourense, 21 de xaneiro de 2002.</p>
<p>Ramón Fernández-Linares Bouza</p>
<p>Delegado provincial de Ourense</p>
<p>Relación de bens e dereitos afectados</p>
<p>Parque eólico do Ribeiro</p>
<table><tbody><tr><td></td></tr>
<tr><td></td></tr>
<tr><td>Afeccións (m)</td></tr>
<tr><td></td></tr>
<tr><td></td></tr>
<tr><td>Nº pred.</td><td>Concello</td><td>Lugar</td><td>Tipo cult.</td><td>Datos catastrais</td><td>Propiedade</td><td>Pleno dominio</td><td>Servidume</td></tr>
<tr><td></td></tr>
<tr><td>(polígono)</td><td>Nome e apelidos</td><td>Enderezo</td><td>Vías</td><td>Zapatas</td><td>Plat. mont.</td><td>Gabía</td><td>Prot. eól.</td><td>Voo</td></tr>
<tr><td></td></tr>
</tbody></table>
<table><tbody><tr><td>1</td><td>A Arnoia</td><td>Coto Novelle</td><td>Monte baixo</td><td>32; 35</td><td>Monte comunal
Concello da Arnoia</td><td>Otero Cruz, s/n
A Arnoia-Ourense</td><td>7.444,48</td><td>225,00</td><td>985,25</td><td>763,67</td><td>27.107,15</td><td>895,22</td></tr>
<tr><td></td></tr>
<tr><td>2</td><td>Castrelo de
Miño</td><td>Coto Novelle</td><td>Monte baixo</td><td>92</td><td>Monte Comunal Coto Novelle
Veciños de Sta. María de Castrelo
Pte.: Castor Justo Sobrino</td><td>R/ Cortiñas, s/n
Castrelo de Miño
Ourense</td><td>28,60</td><td></td><td>352,10</td><td></td><td>3.913,40</td><td></td></tr>
<tr><td></td></tr></tbody></table>
<table><tbody><tr><td></td></tr>
<tr><td></td></tr>
<tr><td>Afeccións (m)</td></tr>
<tr><td></td></tr>
<tr><td></td></tr>
<tr><td>Nº pred.</td><td>Concello</td><td>Lugar</td><td>Tipo cult.</td><td>Datos catastrais</td><td>Propiedade</td><td>Pleno dominio</td><td>Servidume</td></tr>
<tr><td></td></tr>
<tr><td>(polígono)</td><td>Nome e apelidos</td><td>Enderezo</td><td>Vías</td><td>Zapatas</td><td>Plat. mont.</td><td>Gabía</td><td>Prot. eól.</td><td>Voo</td></tr>
<tr><td></td></tr>
</tbody></table>
<table><tbody><tr><td>3</td><td>Cartelle</td><td>Coto Novelle</td><td>Monte baixo</td><td>13</td><td>Monte Comunal Coto Novelle
Veciños de Oleiros, Parvón, Sande
Pte.: Antonio González Armada</td><td>Sande-Cartelle
Ourense</td><td>3.625,10</td><td>1.125,00</td><td>7.287,25</td><td>2.999,52</td><td>50.769,79</td><td>6.043,52</td></tr>
<tr><td></td></tr>
<tr><td>4</td><td>Cartelle</td><td>Coto Novelle</td><td>Monte baixo</td><td>13</td><td>Monte Comunal de San Pedro
Presidente: Rafael Vázquez</td><td>S. Pedro-Cartelle
Ourense</td><td>6.187,48</td><td>675,00</td><td>4.372,35</td><td>1.471,92</td><td>36.634,13</td><td>3.626,13</td></tr>
<tr><td></td></tr></tbody></table>

