---
date: '2002-02-19'
id: 325A
page: 1
number: 36
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 2 de xaneiro de 2002, da Delegación Provincial de Pontevedra,
  pola que se autoriza e se aproba o proxecto de execución da instalación
  eléctrica que se cita. (Expediente IN407A 01/352-4).
range: Resolución
url: 'https://www.xunta.gal/dog/Publicados/2002/20020219/Anuncio325A_gl.html'
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a continuación se cita:</p>
<p>Solicitante: Unión Fenosa Distribución, S.A.</p>
<p>Domicilio social: trav. de Vigo 204, 36207 Vigo.</p>
<p>Denominación: desvío liñas eléctricas estrada Castrelos-Bouzas.</p>
<p>Situación: Vigo.</p>
<p>Características técnicas: variante na L.M.T. BAL 718, a 15 kV, con conductor LA-56, de 259 m de lonxitude, desde o apoio existente tipo 2B/14 e final no apoio existente 2-2A-14. Variante na L.M.T. BAL 709 e 708, a 15 kV, con conductor tipo LA-110, de 582 m de lonxitude, desde o apoio existente tipo 2-2A/16 ata o apoio existente tipo C-3000/20. Variante na L.M.T. subterránea, BAL-728, a 15 kV, con conductor tipo R.H.V., de 85 m de lonxitude. Variante na R.B.T. aérea da zona, de 1.130 m de lonxitude, con conductor tipo R.Z. Variante na R.B.T subterránea da zona, de 255 m de lonxitude, con conductor tipo R.V.</p>
<p>Cumpridos os trámites ordenados na Lei 54/1997, do 27 de novembro, e no capítulo II do Real decreto 1955/2000, do 1 de decembro, sobre autorización de instalacións eléctricas, esta delegación provincial resolve:</p>
<p>Autorizar e aproba-lo proxecto de execución das devanditas instalacións, das que as características se axustarán en tódalas súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente.</p>
<p>O prazo de posta en marcha da instalación, de acordo co artigo 132 do Real decreto 1955/2000, será de doce meses, a partir da recepción desta resolución. Para efectos da posible solicitude de prórroga, o peticionario deberá ter en conta o disposto no capítulo IV do Decreto 1775/1967, do 22 de xullo.</p>
<p>Contra esta resolución pódese interpor recurso de alzada ante o conselleiro de Industria e Comercio no prazo dun mes, contado a partir do día seguinte ó da súa notificación. Tamén se pode interpor calquera outro recurso que se considere pertinente ó seu dereito.</p>
<p>Pontevedra, 2 de xaneiro de 2002.</p>
<p>Carmen Bianchi Valcarce</p>
<p>Delegada provincial de Pontevedra</p>

