---
date: '2002-08-02'
id: F282
page: 11
number: 148
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: IV. OPOSICIÓNS E CONCURSOS
title: >-
  Resolución do 29 de xullo de 2002, do tribunal designado para xulga-lo proceso
  selectivo para o acceso ó corpo facultativo superior da Xunta de Galicia,
  escala de biólogos, pola que se anulan dúas preguntas do primeiro exercicio
  (test), se publican as puntuacións do primeiro exercicio e se fixan a data, o
  lugar e a hora de realización do segundo exercicio da fase de oposición.
range: Resolución
url: 'https://www.xunta.gal/dog/Publicados/2002/20020802/AnuncioF282_gl.html'
---
<p>En sesión que tivo lugar o día 29 de xullo de 2002, o tribunal designado pola Orde do 25 de abril para xulga-lo proceso selectivo para o acceso ó corpo facultativo superior da Xunta de Galicia, escala de biólogos, convocado pola Orde do 8 de outubro de 2001,</p>
<p>ACORDOU:</p>
<p>-Anula-las preguntas número 69 e 91 do primeiro exercicio da fase de oposición, por non ser correcta a súa formulación.</p>
<p>-Corrixi-lo modelo de respostas válidas publicado polo tribunal no que respecta á pregunta nº 22 na que a resposta correcta é a d) en lugar da b), á pregunta nº 64 na que a resposta correcta é a a)</p>
<p>en lugar da c), e á pregunta nº 82 na que a resposta correcta é a b) en lugar da c)</p>
<p>-Establece-lo número de respostas correctas para acada-la puntuación mínima en 54, de conformidade co establecido na base II.2.1 da orde de convocatoria.</p>
<p>-Facer públicas as puntuacións do primeiro exercicio da fase de oposición que se atopan expostas no lugar de realización do primeiro exercicio e nos servicios de Información e Atención ó Cidadán da Consellería da Presidencia, Relacións Institucionais e Administración Pública.</p>
<p>-Convoca-los aspirantes que superaron o primeiro exercicio para a realización de segundo exercicio da fase de oposición que terá lugar o día 21 de setembro, nas aulas 9 e 10 da Escola Galega de Administración Pública sita na rúa Madrid, 2-4 en Santiago de Compostela, ás 8.45 horas.</p>
<p>Santiago de Compostela, 29 de xullo de 2002.</p>
<p>Eduardo Suárez Campo</p>
<p>Secretario do tribunal</p>

