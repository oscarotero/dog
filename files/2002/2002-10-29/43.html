---
date: '2002-10-29'
id: '15E72'
page: 15
number: 209
agency: ENTE PÚBLICO PORTOS DE GALICIA
section: VI. ANUNCIOS
title: >-
  Resolución do 23 de outubro de 2002 pola que se abre un novo prazo para a
  presentación de ofertas e das solicitudes de participación no concurso aberto
  e tramitación ordinaria para o outorgamento de concesión de explotación das
  instalacións náutico-deportivas no porto de Ares. (Expediente 12-08-02-C-1).
range: Resolución
url: 'https://www.xunta.gal/dog/Publicados/2002/20021029/Anuncio15E72_gl.html'
---
<p>Por Resolución do 24 de setembro de 2002, do ente público Portos de Galicia, anunciouse o concurso aberto e tramitación ordinaria para o outorgamento de concesión de explotación das instalacións náutico-deportivas no porto de Ares (expediente 12-08-02-C-1), mediante anuncio publicado no DOG nº 189, do 1 de outubro de 2002. Advertidos erros tipográficos nas fotocopias do prego de bases postos á disposición dos solicitantes para o dito concurso de outorgamento de concesión de explotación das instalacións náutico-deportivas no porto de Ares, cómpre face-las oportunas correccións:</p>
<p>Na páxina 18 de 24 do prego de bases para o concurso de outorgamento de concesión de explotación das instalacións náutico-deportivas no porto de Ares, no punto 11.- (canons, tributos e gastos), letra b) (Canon por ocupación de instalacións), onde di: «Un canon anual cunha contía mínima de 15,84 euros por metro cadrado de praza de amarre de uso público (superficie dispoñible e obrigatoria de 626 m).</p>
<p>Os licitadores poderán propoñer na súa oferta unha contía superior deste canon», debe dicir: «Un canon anual cunha contía mínima de 15,84 euros por metro cadrado de praza de amarre de uso público (superficie dispoñible e obrigatoria de 626 m).</p>
<p>Un canon anual por ocupación do edificio de servicios cunha contía mínima de 14.838,00 euros.</p>
<p>Os licitadores poderán propoñer na súa oferta unha contía superior destes canons».</p>
<p>No anexo I do prego de bases (modelo de proposición económica), letra b) (Canon por ocupación de instalacións), onde di: «Un canon anual de... euros por metro cadrado de praza de amarre de uso público», debe dicir: «Un canon anual de... euros por metro cadrado de praza de amarre de uso público.</p>
<p>Un canon anual de... euros por ocupación do edificio de servicios».</p>
<p>Por iso, ábrese un novo prazo para a presentación das ofertas e das solicitudes de participación, que rematará ás doce horas do cuadraxésimo quinto (45º) día natural seguinte ó da publicación deste anuncio no Diario Oficial de Galicia. No caso de que o mencionado día coincida en sábado ou festivo, o prazo de admisión das proposicións rematará ás doce horas do día hábil seguinte.</p>
<p>O enderezo na Internet para a obtención da documentación e información é: <a href="http://www.xunta.es/contratacion/resultado.asp?N=1972.">http://www.xunta.es/contratacion/resultado.asp?N=1972.</a></p>
<p>Santiago de Compostela, 23 de outubro de 2002.</p>
<p>Emilio García Gallego</p>
<p>Presidente do ente público Portos de Galicia</p>

