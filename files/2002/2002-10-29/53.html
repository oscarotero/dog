---
date: '2002-10-29'
id: 15E9A
page: 15
number: 209
agency: CONCELLO DE VIGO
section: VI. ANUNCIOS
title: >-
  Anuncio da aprobación inicial da delimitación de polígono na avenida do
  Aeroporto e na rúa Mestre Soutullo (expediente 7516/411).
range: Anuncio
url: 'https://www.xunta.gal/dog/Publicados/2002/20021029/Anuncio15E9A_gl.html'
---
<p>O Consello da Xerencia Municipal de Urbanismo, en sesión do 5 de setembro de 2002, adoptou, entre outros, o seguinte acordo:</p>
<p>«Primeiro.-Aprobar inicialmente, coas finalidades sinaladas na parte expositiva do presente acordo, a delimitación dun polígono de 3.103,30 m de superficie, na avda. do Aeroporto e rúa Mestre Soutullo, integrado por tres parcelas de 2.703,30, 200 e 200 m de superficie, propiedade, respectivamente, de Darío Fernández Domínguez e outros, Ricardo Cendón Domínguez e José Pérez Barcia, cos lindeiros e configuración que a continuación se expresan, reflectidas nos planos que figuran no expediente:</p>
<p>-Norte: avenida do Aeroporto.</p>
<p>-Sur: propiedades privadas.</p>
<p>-Leste: propiedades privadas.</p>
<p>-Oeste: rúa Mestre Soutullo.</p>
<p>Segundo.-Aprobar inicialmente a determinación do sistema de compensación como sistema de actuación no polígono a delimitar.</p>
<p>Terceiro.-Sométase o expediente a información pública na forma legalmente prevista, xustificada que sexa a condición de propietarios dos que figuran como tales no expediente».</p>
<p>De conformidade co disposto nos artigos 133.8º e 102.4º da Lei 1/1997, do 24 de marzo, do solo de Galicia (LSG), procede somete-lo expediente ó trámite de información pública polo prazo de vinte días hábiles, mediante publicación de anuncio no Diario Oficial de Galicia e notificación individualizada ós directamente interesados, na forma prevista nos artigos 58 e 59 da Lei 30/1992, do 26 de novembro, de réxime xurídico das administracións públicas e do procedemento administrativo común, para que se presenten cantas alegacións ou documentos se estimen convenientes.</p>
<p>O expediente atópase á disposición do público en xeral na oficina de información da Xerencia Municipal de Urbanismo (planta baixa do edificio da xerencia).</p>
<p>Vigo, 11 de setembro de 2002.</p>
<p>Lois Pérez Castrillo</p>
<p>Alcalde-presidente da Xerencia Municipal</p>
<p>de Urbanismo</p>

