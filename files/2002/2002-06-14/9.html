---
date: '2002-06-14'
id: BA3A
page: 9
number: 114
agency: SERVICIO GALEGO DE PROMOCIÓN DA IGUALDADE DO HOME E DA MULLER
section: III. OUTRAS DISPOSICIÓNS
title: >-
  Resolución do 7 de xuño de 2002 pola que se modifica a do 28 de decembro de
  2001, pola que se establecen as bases reguladoras que rexerán as axudas e
  subvencións para a creación de empresas e a integración laboral da muller como
  estímulo a mulleres emprendedoras de Galicia (programa Emega).
range: Resolución
url: 'https://www.xunta.gal/dog/Publicados/2002/20020614/AnuncioBA3A_gl.html'
---
<p>A Resolución do 28 de decembro de 2001 (DOG nº 7, do 10 de xaneiro de 2002) do Servicio Galego de Promoción da Igualdade do Home e da Muller na súa exposición de motivos establece que as accións incluídas nesta resolución se financiarán con cargo á consignación orzamentaria 14.50.212A.470.0, recollida no orzamento da Comunidade Autónoma que se prorrogue para o ano 2002 e cos fondos reflectidos no marco comunitario de apoio da Unión Europea, a través do Fondo Social Europeo, e o importe global destinado a elas ascende a 1.600.645,49 A (266.325.000 de pesetas).</p>
<p>Coa data do 29 de abril de 2002 foi aprobada polo Parlamento galego a Lei 2/2002, de orzamentos xerais da Comunidade Autónoma de Galicia para o ano 2002, consignándose na aplicación referida un crédito de 2.179.098 euros destinados ás ditas axudas, polo que se considera axeitado modifica-la resolución de axudas e subvencións no que respecta á contía establecida para o financiamento, que resulta incrementada ata a cantidade sinalada na Lei de orzamentos do exercicio 2002.</p>
<p>De acordo con todo o anterior e no exercicio das facultades que teño atribuídas</p>
<p>DISPOÑO:</p>
<p>Artigo único.-Modifica-lo parágrafo oitavo da exposición de motivos da Resolución do 28 de decembro de 2001 pola que se establecen as bases reguladoras que rexerán as axudas e subvencións para a creación de empresas e a integración laboral da muller como estímulo a mulleres emprendedoras de Galicia (programa Emega), quedando a nova redacción da forma seguinte:</p>
<p>«As accións incluídas nesta resolución financiaranse con cargo á consignación orzamentaria 14.50.212A.470.0 recollida no orzamento da Comunidade Autónoma que se prorrogue para o ano 2002 e cos fondos reflectidos no marco comunitario de apoio da Unión Europea, a través do Fondo Social Europeo e o importe global destinado a elas ascende a 2.179.098 A (362.571.400 pesetas)».</p>
<p>Disposición derradeira</p>
<p>Única.-Esta resolución entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 7 de xuño de 2002.</p>
<p>Aurora Montes Santa-Olalla</p>
<p>Directora xeral do Servicio Galego de Promoción da Igualdade do Home e da Muller</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

