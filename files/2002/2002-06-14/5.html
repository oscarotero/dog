---
date: '2002-06-14'
id: BA2A
page: 9
number: 114
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: III. OUTRAS DISPOSICIÓNS
title: >-
  Resolución do 7 de xuño de 2002 pola que se ordena a publicación do acordo do
  Consello da Xunta de Galicia do 6 de xuño de 2002, polo que se aproba
  modificación da relación de postos de traballo da Consellería da Presidencia,
  Relacións Institucionais e Administración Pública (Secretaría Xeral de
  Investigación e Desenvolvemento e INEF).
range: Resolución
url: 'https://www.xunta.gal/dog/Publicados/2002/20020614/AnuncioBA2A_gl.html'
---
<p>A necesidade de adecua-lo cadro de persoal da Secretaría Xeral de Investigación e Desenvolvemento e do INEF de Galicia ás súas necesidades de funcionamento fai necesario modifica-la relación de postos de traballo destas.</p>
<p>En consecuencia, por proposta do conselleiro da Consellería da Presidencia, Relacións Institucionais e Administración Pública, oídas as organizacións sindicais presentes na Mesa Sectorial de Persoal Laboral e na Mesa Xeral de Negociación da Comunidade Autónoma e a Comisión de Persoal, o Consello da Xunta de Galicia na súa reunión do día seis de xuño de dous mil dous, adoptou o seguinte</p>
<p>ACORDO:</p>
<p>Primeiro.-Modifica-la vixente relación de postos de traballo da Consellería da Presidencia, Relacións Institucionais e Administración Pública, nos termos que se sinalan nos anexos a este acordo.</p>
<p>Segundo.-Ordena-la publicación da dita modificación no Diario Oficial de Galicia para efectos da súa entrada en vigor a partir do día seguinte a ela.</p>
<p>Terceiro.-Clasificar como postos de libre designación, de acordo coas motivacións que se especifican, os seguintes:</p>
<table><tbody><tr><td></td></tr>
<tr><td>Código</td><td>Denominación</td><td>Motivación</td></tr>
<tr><td></td></tr>
</tbody></table>
<table><tbody><tr><td>PR.P11.00.000.15770.001</td><td>Secretario/a do/a secretario/a xeral</td><td>Artigo 6 da orde da Consellería da Presidencia e Administración Pública do 21 de novembro de 1989 (DOG nº 232, do 4 de decembro). Postos de confianza.</td></tr>
<tr><td></td></tr>
<tr><td>PR.P11.00.002.15770.015</td><td>Sección de Habilitación</td><td>Posto de especial responsabilidade polo manexo de fondos públicos.</td></tr>
<tr><td></td></tr></tbody></table>
<p>Visto o acordo adoptado polo Consello da Xunta de Galicia na súa reunión do seis de xuño de dous mil dous, relativo á modificación da relación de postos de traballo da Consellería da Presidencia, Relacións Institucionais e Administración Pública (Secretaría Xeral de Investigación e Desenvolvemento e INEF), coa finalidade de cumpri-lo dito acordo, dispoño que se publique no Diario Oficial de Galicia como anexo a esta resolución.</p>
<p>Santiago de Compostela, 7 de xuño de 2002.</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>

