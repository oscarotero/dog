---
date: '2002-06-14'
id: BA56
page: 9
number: 114
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: IV. OPOSICIÓNS E CONCURSOS
title: >-
  Resolución do 6 de xuño de 2002, do tribunal I-A designado para xulga-lo
  proceso selectivo para o ingreso na categoría 2 do grupo I do persoal laboral
  fixo da Xunta de Galicia, convocado pola Orde do 30 de xullo de 2001, pola que
  se anulan catro preguntas do primeiro exercicio (test) da fase de oposición e
  se corrixe un erro no modelo de respostas.
range: Resolución
url: 'https://www.xunta.gal/dog/Publicados/2002/20020614/AnuncioBA56_gl.html'
---
<p>Na sesión do día 5 de xuño de 2002, o tribunal I-A adoptou o seguinte acordo:</p>
<p>Detectados erros nas preguntas nº 27, 37, 61 e 64, correspondentes ó primeiro exercicio (test) da fase de oposición, que poderían condicionar de maneira importante as contestacións delas, e para garantir que na dita proba se poñan de manifesto, en todo caso, as condicións de coñecemento e aptitude dos aspirantes, como esixe a normativa vixente, o dito tribunal acordou declarar anuladas e ter por non postas as preguntas anteriormente indicadas.</p>
<p>Así mesmo, procédese a corrixi-lo erro detectado no modelo de corrección do citado test, consistente en fixar como resposta correcta da pregunta nº 49 a resposta a), en lugar da resposta d) que figuraba inicialmente.</p>
<p>Santiago de Compostela, 6 de xuño de 2002.</p>
<p>Joaquín López-Rúa Soler</p>
<p>Presidente do tribunal I-A</p>

