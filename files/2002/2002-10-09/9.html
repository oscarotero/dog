---
date: '2002-10-09'
id: 13F42
page: 14
number: 195
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: IV. OPOSICIÓNS E CONCURSOS
title: >-
  Resolución do 4 de outubro de 2002, da Dirección Xeral da Función Pública,
  pola que se aproban definitivamente as relacións de admitidos e excluídos e se
  fan públicas as puntuacións provisionais dos participantes admitidos no
  concurso L-01/2002 convocado pola Orde do 18 de xuño de 2002 (Diario Oficial
  de Galicia número 119, do 21 de xuño).
range: Resolución
url: 'https://www.xunta.gal/dog/Publicados/2002/20021009/Anuncio13F42_gl.html'
---
<p>Convocado o concurso L-01/2002 para a provisión de postos de traballo de persoal laboral da Xunta de Galicia que foi publicado no DOG nº 119, do 21 de xuño de 2002, e á vista da proposta realizada pola comisión de valoración de conformidade co establecido na base 7ª da convocatoria, esta dirección xeral.</p>
<p>RESOLVE:</p>
<p>Primeiro.-Aproba-las relacións definitivas dos solicitantes admitidos e excluídos no concurso L-01/2002 e facer públicas as puntuacións provisionais dos concursantes admitidos para cada un dos postos solicitados. Estas relacións encóntranse expostas nas seguintes dependencias:</p>
<p>-Taboleiros de anuncios da Consellería da Presidencia, Relacións Institucionais e Administración Pública e na Dirección Xeral da Función Pública.</p>
<p>-Delegacións provinciais da Consellería da Presidencia, Relacións Institucionais e Administración Pública.</p>
<p>-Oficinas Comarcais da Xunta de Galicia.</p>
<p>-Delegación Territorial da Consellería de Pesca e Asuntos Marítimos en Vigo.</p>
<p>Segundo.- Os aspirantes admitidos que non estean de acordo coa puntuación provisional disporán, de conformidade co disposto na base 7.1º da convocatoria, dun prazo de dez días naturais, contados a partir do día seguinte ó da publicación da presente resolución no Diario Oficial de Galicia, para que aleguen a desconformidade coa puntuación provisional así como as razóns desta. As alegacións deberán ser realizadas mediante escrito dirixido á Dirección Xeral da Función Pública, edificio administrativo de San Caetano en Santiago de Compostela.</p>
<p>Terceiro.-Contra a relación definitiva de admitidos e excluídos poderase formular reclamación administrativa previa á vía xudicial laboral, ante o conselleiro da Presidencia, Relacións Institucionais e Administración Pública no prazo dun mes contado desde o día seguinte ó da publicación da presente resolución no Diario Oficial de Galicia, en aplicación dos artigos 120 e seguintes da Lei 30/1992, do 26</p>
<p>de novembro, de réxime xurídico das administracións públicas e do procedemento administrativo común e demais disposicións concordantes.</p>
<p>Santiago de Compostela, 4 de outubro de 2002.</p>
<p>Belén Prado Sanjurjo</p>
<p>Directora xeral da Función Pública</p>

