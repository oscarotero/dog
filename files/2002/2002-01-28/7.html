---
date: '2002-01-28'
id: 1F5E
page: 1023
number: 20
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 21 de xaneiro de 2002 pola que se designan vocais da comisión de
  selección dos participantes nos dous cursos para a obtención do diploma de
  directivo, convocados mediante Resolución do 16 de novembro de 2001.
range: Resolución
url: 'https://www.xunta.gal/dog/Publicados/2002/20020128/Anuncio1F5E_gl.html'
---
<p>O artigo 6 do Decreto 294/1992, do 10 de setembro, modificado polo Decreto 1/1995, do 12 de xaneiro (Diario Oficial de Galicia nº 9, do 13 de xaneiro), e polo 319/1996, do 26 de xullo (Diario Oficial de Galicia nº 153, do 6 de outubro) polo que se regula o diploma de directivo, establece que a comisión que efectúa a selección dos aspirantes a participar nos cursos para a obtención do citado diploma estará integrada, entre outros membros, por un profesor das universidades de Galicia e por un funcionario que estea en posesión do diploma de directivo. En virtude do anterior,</p>
<p>DISPOÑO:</p>
<p>Artigo único.-Designar como vocais da comisión que levará a cabo a selección dos participantes nos dous cursos para a obtención do diploma de directivo, convocados mediante resolución do director da Escola Galega de Administración Pública do 16 de novembro de 2001, as seguintes persoas:</p>
<p>-Pablo González Mariñas, profesor titular de dereito administrativo da Universidade de Santiago de Compostela.</p>
<p>-José Ramón Pardo Cabarcos, secretario xeral da EGAP.</p>
<p>Santiago de Compostela, 21 de xaneiro de 2002.</p>
<p>Domingo Bello Janeiro</p>
<p>Director da Escola Galega de Administración Pública</p>

