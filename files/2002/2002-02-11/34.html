---
date: '2002-02-11'
id: 2AEA
page: 1
number: 30
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 28 de decembro de 2001, da Dirección Xeral de Industria, Enerxía
  e Minas, pola que se autoriza administrativamente e se aproba o proxecto de
  execución da ampliación da subestación A Mourela a 132/20 kV, posición 132 kV
  Portvigo e acoplamento 132 kV nas Pontes de García Rodríguez. (Expediente
  30247).
range: Resolución
url: 'https://www.xunta.gal/dog/Publicados/2002/20020211/Anuncio2AEA_gl.html'
---
<p>Examinado o expediente instruído por pedimento de Unión Fenosa Distribución, S.A. con enderezo para efectos de notificación na avda. de Arteixo, 171, A Coruña, resultan os seguintes antecedentes de feito:</p>
<p>Primeiro.-O día 5 de marzo de 2001 a empresa Unión Fenosa Distribución, S.A. solicita a autorización administrativa da ampliación subestación A Mourela 132/20 kV posición 132 kV Portvigo e acoplamento 132 kV nas Pontes de García Rodríguez (A Coruña) e a aprobación do seu proxecto de execución.</p>
<p>Acompañan á dita solicitude o preceptivo proxecto a que fan referencia os artigos 122 e 123 do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica e a Lei 54/1997, do 28 de novembro, do sector eléctrico.</p>
<p>As características técnicas básicas da ampliación e modificación da instalación son as seguintes:</p>
<p>-Pórtico de estructura metálica galvanizada.</p>
<p>-Un interruptor automático tripolar en SF6 para 2.500 A.</p>
<p>-Dous seccionadores xiratorios tripolares para barras de 2.000 A.</p>
<p>-Un seccionador xiratorio tripolar para 2.000 A, con coitelas de posta a terra.</p>
<p>-Tres transformadores de tensión e tres de intensidade.</p>
<p>-Tres pararraios autoválvulas.</p>
<p>Segundo.-O citado proxecto someteuse a información pública, por resolución da Delegación Provincial da Consellería de Industria e Comercio da Coruña do 24 de maio de 2001, publicándose no DOG do 13 de xuño e no BOP da Coruña do 19 de xuño.</p>
<p>Durante o período legalmente establecido non se recibiron alegacións.</p>
<p>Terceiro.-A solicitude obxecto deste expediente está informada favorablemente pola Delegación Provincial da Coruña.</p>
<p>Fundamentos de dereito:</p>
<p>Primeiro.-A Dirección Xeral de Industria, Enerxía e Minas é a competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro, o Decreto 99/1998, do 26 de marzo, polo que se establece a estructura orgánica da Consellería de Industria e Comercio, modificado polo Decreto 181/1999, do 21 de xuño, e o Decreto 310/2001, do 17 de decembro, polo que se fixa a estructura orgánica dos departamentos da Xunta de Galicia, en relación co Real decreto 1955/2000, do 1 de decembro e a Lei 54/1997, do 27 de novembro, do sector eléctrico.</p>
<p>Segundo.-No expediente instruído para o efecto cumpríronse os trámites regulamentarios.</p>
<p>Esta dirección xeral, de acordo co que antecede e no exercicio das competencias que lle atribúen os artigos 11 e 14 do Decreto 2617/1966.</p>
<p>RESOLVE:</p>
<p>1. Autoriza-la ampliación subestación A Mourela 132/20 kV posición 132 kV Portvigo e acoplamento 132 kV nas Pontes de García Rodríguez, A Coruña.</p>
<p>2. Aproba-lo proxecto de execución da citada instalación.</p>
<p>Contra a presente resolución, que non é definitiva en vía administrativa, cabe interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución, sen prexuízo de que os interesados poidan interpoñer calquera outro recurso que estimen pertinente.</p>
<p>Santiago de Compostela, 28 de decembro de 2001.</p>
<p>Ramón Ordás Badía</p>
<p>Director xeral de Industria, Enerxía e Minas</p>

