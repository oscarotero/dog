---
date: '2002-02-11'
id: 2AEE
page: 1
number: 30
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 28 de decembro de 2001, da Dirección Xeral de Industria, Enerxía
  e Minas, pola que se autoriza administrativamente e se aproba o proxecto de
  execución da modificación e renovación da subestación Sidegasa a 220/30 kV de
  Curtis (A Coruña). (Expediente 31667).
range: Resolución
url: 'https://www.xunta.gal/dog/Publicados/2002/20020211/Anuncio2AEE_gl.html'
---
<p>Examinado o expediente instruído a pedimento de Unión Fenosa Distribución, S.A. con enderezo para efectos de notificación na avda. de Arteixo, 171, A Coruña, resultan os seguintes antecedentes de feito:</p>
<p>Primeiro.-O día 13 de novembro de 2000 a empresa Unión Fenosa Distribución, S.A. solicita a autorización administrativa da modificación e renovación da subestación Sidegasa 220/30 kV e a aprobación do seu proxecto de execución.</p>
<p>Acompañan á dita solicitude o preceptivo proxecto a que fan referencia os artigos 8 e 12 do Decreto 2617/1966, do 20 de outubro, sobre autorización de instalacións eléctricas, de aplicación ó presente expediente en vigor en virtude do disposto na disposición transitoria décimo primeira do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica e a Lei 54/1997, do 28 de novembro, do sector eléctrico.</p>
<p>As características técnicas básicas da ampliación e modificación da instalación son as seguintes:</p>
<p>-Rehabilitación parcial da subestación eléctrica Sidegasa, en Teixeiro, consistente en nova subestación 220/66 kV, con chegada de liña de Mesón do Vento, un transformador 220/66 kV de 75 MVA e unhas barras de 66 kV, con tres posicións, transformador liña Teixeiro de 66 kV e conexión planta de coxeración de Bioetanol Curtis.</p>
<p>Segundo.-O citado proxecto someteuse a información pública, por resolución da Delegación Provincial da Consellería de Industria e Comercio da Coruña do 9 de marzo de 2001, publicándose no DOG do 24 de abril e no BOP da Coruña do 31 de marzo.</p>
<p>Durante o período legalmente establecido non se recibiron alegacións.</p>
<p>Terceiro.-A solicitude obxecto deste expediente está informada favorablemente pola Delegación Provincial da Coruña.</p>
<p>Fundamentos de dereito:</p>
<p>Primeiro.-A Dirección Xeral de Industria, Enerxía e Minas é a competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro, o Decreto 99/1998, do 26 de marzo, polo que se establece a estructura orgánica da Consellería de Industria e Comercio, modificado polo Decreto 181/1999, do 21 de xuño e o Decreto 310/2001, do 17 de decembro, polo que se fixa a estructura orgánica dos departamentos da Xunta de Galicia en relación co Decreto 2617/1966, do 20 de outubro, Real decreto 1955/2000, do 1 de decembro e a Lei 54/1997, do 27 de novembro, do sector eléctrico.</p>
<p>Segundo.-No expediente instruído para o efecto cumpríronse os trámites regulamentarios.</p>
<p>Esta dirección xeral, de acordo co que antecede e no exercicio das competencias que lle atribúen os artigos 11 e 14 do Decreto 2617/1966.</p>
<p>RESOLVE:</p>
<p>1. Autoriza-la modificación e renovación da subestación Sidegasa 220/30 kV, en Curtis (A Coruña).</p>
<p>2. Aproba-lo proxecto de execución da citada instalación.</p>
<p>Contra a presente resolución, que non é definitiva en vía administrativa, cabe interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución, sen prexuízo de que os interesados poidan interpoñer calquera outro recurso que estimen pertinente.</p>
<p>Santiago de Compostela, 28 de decembro de 2001.</p>
<p>Ramón Ordás Badía</p>
<p>Director xeral de Industria, Enerxía e Minas</p>

