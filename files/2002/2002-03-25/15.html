---
date: '2002-03-25'
id: 551A
page: 3
number: 59
agency: XULGADO DE PRIMEIRA INSTANCIA NÚMERO NOVE DA CORUÑA
section: V. ADMINISTRACIÓN DE XUSTIZA
title: Edicto (597/1999).
range: Edicto
url: 'https://www.xunta.gal/dog/Publicados/2002/20020325/Anuncio551A_gl.html'
---
<p>Carmen Calvo Alonso, secretaria xudicial do Xulgado de Primeira Instancia número nove da Coruña.</p>
<p>Nos autos de xuízo de cognición número 597/1999-S, sobre resolución de contrato por transformación inconsentida, coas partes que se mencionarán, dictouse a sentencia con encabezamento e parte dispositiva, do teor literal seguinte:</p>
<p>«Sentencia. Na Coruña o 27 de setembro de 2001. Vistos polo maxistrado-xuíz do xulgado de primeira instancia número nove desta cidade, Pablo González-Carreró Fojón, os presentes autos de xuízo de cognición número 597/1999-S, promovidos como parte demandante por María del Carmen García Lago representado pola procuradora Teodora Real Ruiz contra Gerardo Novo Sánchez, Carmen Núñez Espasandín e Luis Méndez, declarado en rebeldía, en primeira sentencia, díctase en nome de El-Rei a seguinte (seguen antecedentes de feito e fundamentos de dereito).</p>
<p>Decido que estimando a demanda deducida pola procuradora Teodora Real Ruiz en nome e representación de María del Carmen García Lago contra Gisleno Gerardo Novo Sánchez, representado pola procuradora Nuria Román Masedo, declaro resolto o contrato de arrendamento que ligaba as partes sobre os locais sitos nos pisos segundo e terceiro da casa número 8 da rúa Herrador desta cidade; en consecuencia condeno o expresado demandado e os tamén demandados Luis Méndez Díaz, en situación procesual de rebeldía, e Carmen Núñez Espasandín, a que no prazo legal desaloxen e deixen libre os dous pisos mencionados, baixo apercibimento de lanzamento se así non o fixesen. Desestimo a demanda en canto que dirixida contra Jesús Vázquez Rodríguez, en situación procesual de rebeldía. Impoño ó codemandado Gerardo Novo Sánchez as custas causadas nesta instancia, agás na parte correspondente á chamada a xuízo dos demais codemandados respecto da cal cada parte deberá aboa-las causadas á súa instancia e as comúns </p>
<p>por metade.</p>
<p>Desestimo integramente a reconvención deducida pola procuradora Román Masedo en nome e representación de Gerardo Novo Sánchez contra María del Carmen García Lago, a cal libremente absolvo de cantos pedimentos se lle dirixiron. Impóñolle ó reconviniente as custas de reconvención.</p>
<p>Contra esta sentencia cabe recurso de apelación perante a Audiencia Provincial da Coruña que deberá prepararse ante este xulgado dentro dos cinco días seguintes á súa notificación, de acordo co establecido nos artigos 457 e seguintes da Lei de axuizamento civil 1/2000, do 7 de xaneiro.</p>
<p>Así, por esta miña sentencia, definitivamente xulgando en primeira instancia, pronúnciao, mándao e asínao Pablo González Carreró Fojón. Seguen sinaturas e rúbricas».</p>
<p>E para que conste e sirva de notificación ó demandado rebelde, Luis Méndez, expido e asino este edicto na Coruña, 13 de decembro de 2001.</p>
<p>A secretaria</p>
<p>Rubricado</p>
<p>XULGADO DE PRIMEIRA INSTANCIA E INSTRUCCIÓN NÚMERO UN</p>
<p>DE BANDE</p>

