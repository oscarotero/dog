---
date: '2002-03-25'
id: 557E
page: 3
number: 59
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 7 de marzo de 2002, da Dirección Xeral de Industria, Enerxía e
  Minas, pola que se autoriza administrativamente e se aproba o proxecto de
  execución do tramo 2 da liña aérea de transporte de enerxía eléctrica a 132
  kV, Boimente-Buio e liña de 30 kV do parque eólico de Riobó, nos termos
  municipais de Viveiro, Cervo e Xove, da provincia de Lugo. (Expediente IN407A
  01/126-2, 5691 A.T.).
range: Resolución
url: 'https://www.xunta.gal/dog/Publicados/2002/20020325/Anuncio557E_gl.html'
---
<p>Examinado o expediente instruído por pedimento da empresa Eurovento, S.L., con enderezo para efectos de notificación na rúa Varsovia, 4º C, 5ª planta, 15705 Santiago de Compostela, resultan os seguintes</p>
<p>Antecedentes de feito:</p>
<p>Primeiro.-Con data do 18 de setembro de 2001, a citada empresa solicita a autorización administrativa, aprobación do proxecto de execución da citada instalación; presenta o preceptivo proxecto de instalacións a que fan referencia os artigos 122 e 123 do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
<p>As características técnicas básicas da instalación son as seguintes:</p>
<p>-Liña de alta tensión aérea a 132 kV, con lonxitude de 5.214 m conductor tipo LA-280 con orixe no apoio nº 13 da L.A.T. a 132 kV Boimente-Buio, e final na subestación de Buio; é de dobre circuíto de 132 kV e 30 kV, ambas con illamento de 132 kV, entre os apoios nº 14 e nº 33 da citada liña cunha lonxitude de 4.914 m e liña de alta tensión subterránea a 30 kV con lonxitude de 120 m conductor R(D) HZ1, con orixe na subestación de Buio e final no apoio nº 33 da mencionada liña.</p>
<p>Segundo.-A Delegación Provincial da Consellería de Industria e Comercio de Lugo someteu o citado proxecto de instalacións ó trámite de información pública mediante Resolución do 28 de setembro de 2001, publicada no DOG do 16 de outubro, no BOP de Lugo do 19 de outubro e na Delegación provincial de Lugo.</p>
<p>Separadamente, presentáronse aquelas partes do proxecto que afectan bens, instalacións, obras ou servicios, centros ou zonas dependentes doutros organismos públicos ou corporacións, co fin de que, se é o caso, establecesen o condicionado procedente.</p>
<p>Terceiro.-Durante o período en que se someteu a trámite de información pública non se presentaron alegacións.</p>
<p>Cuarto.-A solicitude obxecto deste expediente recibiu informe favorable da Delegación Provincial de Lugo.</p>
<p>Fundamentos de dereito:</p>
<p>Primeiro.-A Dirección Xeral de Industria, Enerxía e Minas é competente para resolver este expediente con fundamento no Estatuto de autonomía de Galicia, Real decreto 2563/1982, do 24 de xullo, o Decreto 132/1982, do 4 de novembro, o Decreto 15/2002, do 24 de xaneiro, polo que se establece a estructura orgánica da Consellería de Industria e Comercio, en relación co Real decreto 1955/2000, do 1 de decembro, e a Lei 54/1997, do 27 de novembro, do sector eléctrico.</p>
<p>Segundo.-O proxecto cumpre o disposto no Decreto 3151/1968, do 28 de novembro, polo que se aproba o Regulamento de liñas eléctricas de alta tensión e, en concreto, nos seus artigos 5 e 6.</p>
<p>Terceiro.-No expediente instruído para o efecto cumpríronse os trámites regulamentarios.</p>
<p>Esta dirección xeral, de acordo co que antecede e no exercicio das competencias que ten atribuídas,</p>
<p>RESOLVE:</p>
<p>Primeiro.-Autoriza-la liña aérea de transporte de enerxía eléctrica a 132 kV, Boimente-Buio e liña de 30 kV do parque eólico de Riobó, nos termos municipais de Viveiro, Cervo e Xove, da provincia de Lugo.</p>
<p>Segundo.-Aproba-lo proxecto de execución da instalación eléctrica que se cita.</p>
<p>Contra esta resolución, que non é definitiva en vía administrativa, cabe interpoñer recurso de alzada ante o conselleiro de Industria e Comercio no prazo dun mes, contado a partir do día seguinte ó da notificación desta resolución, sen prexuízo de que os interesados poidan interpoñer calquera outro recurso que coiden pertinente.</p>
<p>Santiago de Compostela, 7 de marzo de 2002.</p>
<p>Ramón Ordás Badía</p>
<p>Director xeral de Industria, Enerxía e Minas</p>
<p>CONSELLERÍA DE CULTURA, COMUNICACIÓN SOCIAL</p>
<p>E TURISMO</p>

