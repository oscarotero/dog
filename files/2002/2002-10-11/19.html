---
date: '2002-10-11'
id: '14132'
page: 14
number: 197
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 4 de outubro de 2002 pola que se anuncia a contratación, polo
  procedemento aberto e trámite de urxencia e mediante concurso, do Centro
  Itinerante de Formación Activa en Materia Turística 2002-2003.
range: Resolución
url: 'https://www.xunta.gal/dog/Publicados/2002/20021011/Anuncio14132_gl.html'
---
<p>A Consellería de Cultura, Comunicación Social e Turismo, unha vez cumpridos os trámites administrativos correspondentes, resolveu anuncia-la contratación polo procedemento aberto e trámite de urxencia, mediante concurso, do Centro Itinerante de Formación Activa en Materia Turística 2002-2003.</p>
<p>Orzamento de licitación: cento dezanove mil cincocentos euros (119.500 A), no que se inclúe todo tipo de gastos así como tódalas taxas e impostos.</p>
<p>Prazo de execución: desde a sinatura do contrato ata o 30 de xullo do ano 2003.</p>
<p>Garantía provisional: non se esixe.</p>
<p>Clasificación: non se require.</p>
<p>Exposición dos pregos: os pregos de cláusulas administrativas e de prescricións técnicas que rexen na contratación atópanse ó dispor dos interesados no Servicio de Formación, Cooperación Institucional e Documentación da Dirección Xeral de Turismo da Consellería de Cultura, Comunicación Social e Turismo, así como nas súas delegacións provinciais.</p>
<p>Prazo de presentación de proposicións: as proposicións faranse nun prazo non superior a 8 días naturais contados desde o seguinte á publicación do anuncio de licitación no Diario Oficial de Galicia e con estricta suxeición ó modelo que figura como anexo I ó prego de cláusulas administrativas.</p>
<p>Lugar e presentación de proposicións: no rexistro auxiliar da Dirección Xeral de Turismo (praza de Mazarelos, 15- Santiago de Compostela), consonte o determinado na cláusula 3.2.4 do prego de cláusulas administrativas que rexe a contratación. Así mesmo, será posible a presentación de ofertas consonte o artigo 80 de Regulamento xeral de contratación do Estado.</p>
<p>Documentos que teñen que presenta-los licitadores: os determinadas na cláusula 3.2.4. do prego de cláusulas administrativas que rexe a contratación.</p>
<p>Lugar e data de apertura de proposicións: na sala de xuntas da Consellería de Cultura, Comunicación Social e Turismo, pola mesa de contratación, e ás 11 horas do quinto día hábil seguinte ó do remate do prazo de adminisión de solicitudes.</p>
<p>O importe deste anuncio será por conta do adxudicatario.</p>
<p>Santiago de Compostela, 4 de outubro de 2002.</p>
<p>Jesús Pérez Varela</p>
<p>Conselleiro de Cultura, Comunicación Social</p>
<p>e Turismo</p>
<p>CONSELLERÍA DE XUSTIZA, INTERIOR E RELACIÓNS</p>
<p>LABORAIS</p>

