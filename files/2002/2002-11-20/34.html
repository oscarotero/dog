---
date: '2002-11-20'
id: '18132'
page: 16
number: 224
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 7 de outubro de 2002, da Delegación Provincial de Pontevedra,
  pola que se autoriza e se aproba o proxecto de execución da instalación
  eléctrica que se cita. (Expediente IN407A 02/223-4).
range: Resolución
url: 'https://www.xunta.gal/dog/Publicados/2002/20021120/Anuncio18132_gl.html'
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a continuación se cita:</p>
<p>Solicitante: Enerfin, S.A.</p>
<p>Domicilio social: plaza Manuel Gómez Moreno s/n, edificio Bronce 6º, 28000 Madrid.</p>
<p>Denominación: subestación a 132/30 kV en Farelo, Monte do Pico.</p>
<p>Situación: Concello de Agolada.</p>
<p>Descricións técnicas: subestación transformadora a 132/30 kV, de 30 MW, en monte do Pico Farelo, concello de Agolada, composta por unha posición transformador 132/30 kV, cun transformador de 30 MW, dúas celas de chegada de 30 kV e tres de conexión, trafo auxiliar, aparellos, sistemas de control, protección e medida.</p>
<p>Cumpridos os trámites ordenados na Lei 54/1997, do 27 de novembro, e no capítulo II do Real decreto 1955/2000, do 1 de decembro, sobre autorización de instalacións eléctricas, esta delegación provincial resolve:</p>
<p>Autorizar e aproba-lo proxecto de execución das devanditas instalacións, das que as características se axustarán en tódalas súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente.</p>
<p>O prazo de posta en marcha da instalación, de acordo co artigo 132 do Real decreto 1955/2000, será de doce meses, a partir da recepción desta resolución. Para efectos da posible solicitude de prórroga, o peticionario deberá ter en conta o disposto no capítulo IV do Decreto 1775/1967, do 22 de xullo.</p>
<p>Contra esta resolución pódese interpor recurso de alzada ante o conselleiro de Industria e Comercio no prazo dun mes, contado a partir do día seguinte ó da súa notificación. Tamén se pode interpor calquera outro recurso que se considere pertinente.</p>
<p>Pontevedra, 7 de outubro de 2002.</p>
<p>Carmen Bianchi Valcarce</p>
<p>Delegada provincial de Pontevedra</p>

