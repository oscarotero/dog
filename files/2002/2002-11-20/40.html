---
date: '2002-11-20'
id: 1814A
page: 16
number: 224
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 15 de outubro de 2002, da Delegación Provincial de Lugo, pola
  que se somete a información pública para estudio ambiental, autorización
  administrativa e aprobación do proxecto de execución para o trazado da L.A.T.
  aérea a 132 kV subestación parque eólico de Álabe-Terral-L.A.T. existente 132
  kV Mondoñedo-Montouto, no concello de Abadín e da súa declaración de utilidade
  pública. (Expediente 37/2001 A.T.).
range: Resolución
url: 'https://www.xunta.gal/dog/Publicados/2002/20021120/Anuncio1814A_gl.html'
---
<p>1. Autorización administrativa e estudio ambiental.</p>
<p>En cumprimento do disposto no Decreto 442/1990, do 13 de setembro, de avaliación do impacto ambiental para Galicia, Lei 6/2001, do 8 de maio, de modificación do Real decreto lexislativo 1302/1986, do 28 de xuño, de avaliación de impacto ambiental, para os efectos previstos na Lei 54/1997, do 27 de novembro, do sector eléctrico (BOE nº 285, do 28 de novembro) e no Real decreto 1955/2000, do 1 de decembro, sobre autorizacións de instalacións de enerxía eléctrica (BOE nº 310, do 27 de decembro) sométese a información pública a petición de autorización administrativa, aprobación do proxecto de execución e estudio do impacto ambiental para o trazado da liña eléctrica de referencia, que conta coas características técnicas que se relatan a continuación:</p>
<p>Peticionario: Acciona Eólica de Galicia, S.A.</p>
<p>Finalidade: interconexión do parque eólico Álabe-Terral e a liña eléctrica aérea de alta tensión existente a 132 kV Mondoñedo-Montouto para evacuación da enerxía xerada no citado parque eólico.</p>
<p>Características técnicas principais:</p>
<p>1. Liña eléctrica aérea de alta tensión a 132 kV, para interconexión do parque eólico Álabe-Terral e a liña eléctrica aérea de alta tensión existente a 132 kV Mondoñedo-Montouto, de 2.003 metros de lonxitude composta por un circuíto con un con</p>
<p>ductor por fase LA-180 e cable de terra OPGW sobre apoios metálicos de celosía.</p>
<p>2. Urxente ocupación.</p>
<p>O beneficiario, ó amparo do título IX da Lei 54/1997, do 27 de novembro, do sector eléctrico solicita, así mesmo, a declaración de utilidade pública das instalacións incluídas neste proxecto, que, segundo o sinalado no artigo 54 da devandita lei, levará implícito en todo caso a necesidade de ocupación dos bens ou de adquisición dos dereitos afectados e implicará a urxente ocupación para os efectos do artigo 52 da Lei de expropiación forzosa. Polo tanto, a presente resolución de información pública, na que se relacionan tódolos bens e dereitos afectados pola urxente ocupación, realízase tamén para os efectos previstos no citado título IX da Lei 54/1997 e no capítulo V do título VII do Real decreto 1955/2000, do 1 de decembro, sobre autorización de instalacións de enerxía eléctrica.</p>
<p>3. Alegacións.</p>
<p>O que se fai público para que poida examinarse o proxecto das instalacións nesta delegación provincial (edificio administrativo, Rolda da Muralla, 70, Lugo), e formula-las alegacións, por duplicado, que se consideren oportunas durante o prazo de vinte días. Igualmente, poderanse corrixi-los erros que se encontren ó relaciona-los bens afectados ata o mesmo momento do levantamento das actas previas.</p>
<p>Así mesmo, o estudio de impacto ambiental correspondente ás instalacións da L.A.T. 132 kV. Subestación parque eólico Álabe-Terral-L.A.T. existente Mondoñedo-Montouto poderase examinar nas dependencias da Dirección Xeral de Calidade e Avaliación Ambiental, Delegación Provincial da Consellería de Industria e Comercio de Lugo, Delegación Provincial da Consellería de Medio Ambiente en Lugo e no Concello de Abadín, podendo presentarse cantas alegacións se consideren pertinentes ante esta Delegación Provincial da Consellería de Industria e Comercio de Lugo, dentro do prazo de 15 días ó aplicarse o trámite ambiental ó procedemento de urxencia segundo acordo do 24 de xullo de 2002 da Dirección Xeral de Calidade e Avaliación Ambiental. Finalizado o devandito prazo, o expediente, xunto coas alegacións recibidas remitiranse á Dirección Xeral de Calidade e Avaliación Ambiental.</p>
<p>Esta publicación realízase igualmente para os efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación, e así dirixirlle ó Ministerio Fiscal as dilixencias que se produzan, de conformidade co artigo 5 da Lei de expropiación forzosa, do 16 de decembro de 1954.</p>
<p>Lugo, 15 de outubro de 2002.</p>
<p>Jesús Bendaña Suárez</p>
<p>Delegado provincial de Lugo</p>
<p>L.A.T. 132 kV Terral.</p>
<table><tbody><tr><td></td></tr>
<tr><td>Apoio</td><td>Voo</td></tr></tbody></table>
<p>Nº</p>
<p>predioSitioCultivoPropietarioEnderezonºmmlm</p>
<table><tbody><tr><td>1</td><td>Labrada</td><td>Monte baixo/monte alto</td><td>M.V.M.C. de Labrada
Pte.: Ángel Fernández Pita</td><td>Xanaz, 1
Labrada-Abadín</td><td>1, 2, 3,
4, 5, 6, 7</td><td>183,52</td><td>2.003</td><td>54.310</td></tr>
</tbody></table>

