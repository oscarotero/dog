---
date: '2002-08-01'
id: F1A6
page: 11
number: 147
agency: CONSELLERÍA DE EDUCACIÓN E ORDENACIÓN UNIVERSITARIA
section: II. AUTORIDADES E PERSOAL
title: >-
  Decreto 248/2002, do 18 de xullo, polo que se dispón o nomeamento de tres
  representantes do Consello Social da Universidade de Vigo.
range: Decreto
url: 'https://www.xunta.gal/dog/Publicados/2002/20020801/AnuncioF1A6_gl.html'
---
<p>Os artigos 3 e 5 da Lei 5/1987, do 27 de maio (DOG nº 103, do 2 de xuño), do Consello Social da universidade e do Consello Universitario de Galicia, determinan o número de membros que compoñen o Consello Social da universidade e o número e forma de elección dos representantes da Xunta de Goberno.</p>
<p>A Universidade de Vigo, en uso das súas competencias, comunicoulle á Consellería de Educación e Ordenación Universitaria a designación de Domingo Docampo Amoedo como rector, Mª Teresa Iglesias Randulfe como secretaria xeral e Augusto Viso Alonso como xerente, polo que debe procederse ó seu nomeamento como membros do Consello Social desa universidade en representación da Xunta de Goberno, para os efectos previstos no artigo 7 da Lei 5/1987.</p>
<p>Así mesmo, recibíronse nesta consellería, en cumprimento do artigo 8 da mencionada Lei 5/1987, do 27 de maio, do Consello Social da universidade e do Consello Universitario de Galicia, os documentos preceptivos por parte dos novos membros designados de non incorrer en incompatibilidades.</p>
<p>Por todo iso, por instancia da Universidade de Vigo, e por proposta do conselleiro de Educación e Ordenación Universitaria, en cumprimento do artigo 7 da Lei 1/1983, do 22 de febreiro, reguladora da Xunta e do seu presidente, modificada pola Lei 11/1998, do 20 de outubro e logo de deliberación do Consello da Xunta de Galicia na súa reunión do día dezaoito de xullo de dous mil dous,</p>
<p>DISPOÑO:</p>
<p>Artigo único.</p>
<p>Nomear como membros do Consello Social de Universidade de Vigo a Domingo Docampo Amoedo, Mª Teresa Iglesias Randulfe e Augusto Viso Alonso, en representación da Xunta de Goberno. Do mesmo xeito, agradécenselle-los servicios prestados a Margarita Estévez Toranzo e Julio Taboada Pérez, que cesan.</p>
<p>Disposición derradeira</p>
<p>Este decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, dezaoito de xullo de dous mil dous.</p>
<p>Manuel Fraga Iribarne</p>
<p>Presidente</p>
<p>Celso Currás Fernández</p>
<p>Conselleiro de Educación e Ordenación Universitaria</p>

