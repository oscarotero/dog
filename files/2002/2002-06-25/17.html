---
date: '2002-06-25'
id: C27A
page: 9
number: 121
agency: INSTITUTO GALEGO DAS ARTES ESCÉNICAS E MUSICAIS
section: III. OUTRAS DISPOSICIÓNS
title: >-
  Resolución do 4 de xuño de 2002 pola que se fai pública a convocatoria
  2002-2003 para a celebración de convenios de producción e/ou distribución de
  espectáculos teatrais con empresas galegas de carácter profesional.
range: Resolución
url: 'https://www.xunta.gal/dog/Publicados/2002/20020625/AnuncioC27A_gl.html'
---
<p>O Instituto Galego das Artes Escénicas e Musicais (IGAEM) fai pública a convocatoria 2002-2003, para a celebración de convenios de producción e/ou distribución de espectáculos teatrais con empresas de carácter profesional.</p>
<p>Esta convocatoria ten por obxecto a celebración entre o IGAEM e as compañías ou empresas galegas de teatro que xustifiquen documentalmente a súa profesionalidade, de convenios de producción e/ou distribución de espectáculos teatrais propostos pola compañía. Cada compañía presentará un programa correspondente á/as obra/s que pretende producir e/ou distribuir durante o ano 2002-2003.</p>
<p>O orzamento máximo que se distribuirá será de 601.011 euros.</p>
<p>O prazo de presentación dos proxectos será dun mes contado a partir o día seguinte á publicación da presente resolución no Diario Oficial de Galicia.</p>
<p>As bases da presente convocatoria están depositadas no Rexistro do IGAEM, pavillón de Galicia, San Lázaro, s/n Santiago de Compostela.</p>
<p>Santiago de Compostela, 4 de xuño de 2002.</p>
<p>Aníbal Otero Fernández</p>
<p>Xerente do Instituto Galego das Artes</p>
<p>Escénicas e Musicais</p>

