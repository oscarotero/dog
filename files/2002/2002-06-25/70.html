---
date: '2002-06-25'
id: C35A
page: 9
number: 121
agency: CONCELLO DE CEE
section: VI. ANUNCIOS
title: >-
  Bases que rexerán na convocatoria para a provisión en propiedade, polo
  procedemento de concurso-oposición, de dúas prazas de gardas da policía local,
  vacantes no cadro de persoal deste concello.
range: Bases
url: 'https://www.xunta.gal/dog/Publicados/2002/20020625/AnuncioC35A_gl.html'
---
<p>1. Obxecto da convocatoria.</p>
<p>A provisión, polo procedemento de concurso-oposición de dúas prazas de gardas da policía local, encadradas na escala de Administración especial, subescala de servicios especiais, clase: policía local, categoría: garda, dotada coas retribucións correspondentes ó grupo D, do artigo 25 da Lei 30/1984 e demais emolumentos acordados por esta corporación e concretados no orzamento deste exercicio económico.</p>
<p>2. Condicións dos aspirantes.</p>
<p>Para participar nas probas selectivas, os aspirantes deberán reuni-las seguintes condicións:</p>
<p>a) Ser español ou nacional doutro Estado membro da Unión Europea.</p>
<p>b) Ter cumpridos 18 anos de idade e non excede-la idade de 30 anos.</p>
<p>c) Estar en posesión do título de graduado escolar, formación profesional de primeiro grado ou equivalente, ou estar en condicións de obtelo na data na que remata o prazo de presentación de solicitudes.</p>
<p>d) Ter unha estatura mínima de 1,70 metros os aspirantes homes e de 1,65 metros as mulleres.</p>
<p>e) Non padecer enfermidade ou eiva física ou psíquica que impida o exercicio das funcións de policía local.</p>
<p>f) Non ter sido separado mediante expediente disciplinario do servicio do Estado, Comunidade Autónoma ou Administración local, nin estar inhabilitado para o exercicio das funcións públicas.</p>
<p>g) Estar en posesión dos permisos de conducir das clases A1, B e BTP.</p>
<p>h) Acredita-la aptitude física mediante a presentación dun certificado médico, no que se faga constar que o aspirante reúne as condicións física e sanitarias necesarias e suficientes para a realización das probas físicas que figuran especificadas nesta convocatoria.</p>
<p>i) Compromiso de portar armas propias da actividade que se vai desempeñar, se fose o caso, de chegar a utilizalas, que se prestará mediante declaración xurada e por escrito.</p>
<p>Tódolos requisitos enumerados deberán ser referidas á data na que remate o prazo de presentación de solicitudes.</p>
<p>3. Presentación de instancias.</p>
<p>1. As instancias para tomar parte na oposición serán dirixidas ó alcalde-presidente da corporación ben directamente ou a través dos procedementos previstos no artigo 38.4º da Lei 30/1992, do 26 de novembro, no prazo de 20 días naturais contados desde o seguinte ó da publicación do anuncio da convocatoria no Boletín Oficial del Estado.</p>
<p>2. As instancias uniranse os seguintes documentos:</p>
<p>a) Fotocopia do DNI.</p>
<p>b) Xustificante do pagamento dos dereitos de exame na contía que se fixa en 18,03 euros.</p>
<p>c) Certificado médico de aptitude física.</p>
<p>d) Fotocopia dos permisos de conducir.</p>
<p>e) Aboamento das taxas poderá efectuarse mediante pagamento directo na Tesourería Municipal, por xiro postal ou transferencia bancaria.</p>
<p>Os aspirantes deberán engadir á instancia a relación dos méritos que aleguen e os documentos xustificativos correspondentes, ben en orixinal ou fotocopia autenticada e que serán cualificados na fase de concurso.</p>
<p>4. Admisión de aspirantes.</p>
<p>a) Rematado o prazo de presentación de solicitudes o alcalde-presidente dictará resolución, no prazo máximo dun mes, aprobando a lista provisional dos aspirantes admitidos e excluídos, que se publicará no BOP e no taboleiro de anuncios da casa do concello, con indicación do prazo de reclamacións nos termos do artigo 71 da Lei 30/1992, do 26 de novembro, para os aspirantes excluídos.</p>
<p>Se houbese reclamacións serán aceptadas ou rexeitadas na resolución aprobatoria da lista definitiva que se fará pública na forma antes indicada, contra esta resolución só cabe, se é o caso, interpor recurso contencioso-administrativo.</p>
<p>b) O feito de figurar na relación de admitidos non prexulga que se lle recoñeza os interesados a posesión dos requisitos esixidos nas probas selectivas derivadas da presente convocatoria. Cando da documentación que deba presentarse -no caso de supera-lo procedemento selectivo- se desprenda que non posúe algún dos requisitos esixidos para participar, os interesados decaerán en tódolos dereitos que puideran derivarse da súa participación neste procedemento.</p>
<p>5. Tribunal cualificador.</p>
<p>O tribunal cualificador do proceso selectivo designarase de conformidade co disposto na Lei 3/1992, do 23 de marzo, Decreto 112/1995, do 20 de abril e Decreto 204/2000, do 21 de xullo, sendo a súa composición a seguinte:</p>
<p>Presidente: o alcalde-presidente ou concelleiro en quen delegue.</p>
<p>Vocais:</p>
<p>Un representante da Xunta de Galicia (nomeado a través da Academia Galega de Seguridade).</p>
<p>Un representante da Xefatura Provincial de Tráfico.</p>
<p>Un funcionario de carreira da policía local (nomeado pola alcaldía).</p>
<p>Un representante do sindicato con máis representación no concello.</p>
<p>Secretario: o da corporación ou quen legalmente o substitúa.</p>
<p>A composición do tribunal farase pública no BOP, e no taboleiro de anuncios da casa do concello, cun mes de antelación ó comezo das probas, como mínimo.</p>
<p>Os membros do tribunal deberán absterse de intervir, comunicándollo á autoridade convocante cando concorran as circunstancias previstas no artigo 28 da Lei 30/1992, do 26 de novembro.</p>
<p>Os aspirantes poderán recusa-los membros do tribunal cando concorran aquelas circunstancias.</p>
<p>O tribunal non se poderá constituír, nin actuar sen a presencia, cando menos da metade dos seus membros, titulares ou suplentes indistintamente.</p>
<p>O tribunal poderá dispoñe-la incorporación ós seus traballos de asesores especialistas para as probas.</p>
<p>Para os efectos da percepción de asistencias, os compoñentes dos tribunais que actúen nos procesos selectivos terán as categorías que establece o Real decreto 236/1988, do 4 de marzo, actualizadas por Resolución do 22 de marzo de 1993.</p>
<p>6. Comezo das probas e orde de actuación.</p>
<p>As probas non poderán comezar ata transcorridos dous meses desde a data na que apareza no BOE o anuncio da convocatoria. Un mes antes como mínimo anunciarase no BOP e no taboleiro de anuncios da casa do concello, o día, o lugar e a hora a que terá lugar o primeiro deles.</p>
<p>Os aspirantes serán convocados en chamamento único -salvo casos de forza maior- debidamente xustificados e apreciados polo tribunal.</p>
<p>Deberán acredita-la súa personalidade coa exhibición do DNI ou documento que o substitúa.</p>
<p>A actuación dos aspirantes naqueles exercicios que non poidan realizarse conxuntamente, farase por orde alfabético segundo a primeira letra do apelido, comezando pola letra T conforme a resolución da Consellería da Presidencia e Administración Pública do 14 de febreiro de 2001 (DOG nº 39, do 23 de febreiro).</p>
<p>7. Sistema de selección.</p>
<p>A selección dos aspirantes farase polo sistema de concurso oposición e constará de tres fases: fase de concurso, probas selectivas e curso de formación na Academia Galega de Seguridade polo período dun tempo que determine con carácter xeral este organismo.</p>
<p>Fase de concurso.</p>
<p>Nesta cualificaranse os méritos persoais de cada aspirante, de acordo co seguinte baremo.</p>
<p>a) Desenvolvemento do posto de auxiliar de policía ou policía local no Concello de Cee, 0,75 puntos por mes traballado.</p>
<p>b) Desenvolvemento do posto de auxiliar de policía ou policía local noutro concello, 0,01 puntos por mes traballado.</p>
<p>c) Ter superado probas selectivas en procesos anteriores neste ou noutros concellos, 0,01 puntos por proba superada.</p>
<p>Probas selectivas.</p>
<p>Constarán dos seguintes exercicios:</p>
<p>Primeiro exercicio.</p>
<p>De carácter obrigatorio e eliminatorio: consistirá na medición dos aspirantes, comprobada a estatura mínima esixida e examinados os certificados médi</p>
<p>cos presentados pasarase a realización das probas de:</p>
<p>1. Salto de altura, debendo o aspirante supera-lo listón colocado a unha altura de 1,20 m para os aspirantes masculinos e colocado a 1,10 m para as aspirantes femininas.</p>
<p>2. Salto de lonxitude en carreira cun mínimo de 3,50 m para os aspirantes masculinos e de 3 m para as aspirantes femininas.</p>
<p>3. Salto de lonxitude sen carreira, cun mínimo de 2 m para os aspirantes masculinos e de 1,5 m para as aspirantes femininas.</p>
<p>4. Carreira de 100 m lisos, cun tempo máximo de 15 segundos para os aspirantes masculinos e de 17 segundos para as aspirantes femininas.</p>
<p>Para a realización desas probas -excepto a de carreira-permitiranse dous intentos.</p>
<p>A cualificación deste exercicio será a de apto ou non apto. Serán declarados non aptos os aspirantes que non superen calquera das probas que o compoñen.</p>
<p>Segundo exercicio.</p>
<p>De carácter obrigatorio, eliminatorio e escrito, consiste en desenvolver por escrito no tempo máximo de dúas horas, dous temas: un comprendido entre os números 1 ó 12, ámbolos dous inclusive e outro comprendido entre os números 13 ó 24, ámbolos dous inclusive, do programa anexo.</p>
<p>Os temas serán elixidos ó chou polo tribunal inmediatamente antes do seu inicio.</p>
<p>Terceiro exercicio.</p>
<p>De carácter obrigatorio, eliminatorio e escrito. Terá dúas partes:</p>
<p>1ª Consistirá na redacción dun ou varios supostos prácticos (atestado, parte ou documento referente a problemas de circulación, rodaxe, infraccións de ordenanzas, bandos, etc.).</p>
<p>2ª Consistirá na exposición dun tema proposto polo tribunal que demostre o coñecemento do termo municipal a nivel físico, socioeconómico e poboacional.</p>
<p>O tempo máximo para a súa realización será de dúas horas.</p>
<p>O 2º e 3º exercicio serán cualificados de 0 a 10 puntos sendo eliminados os aspirantes que non acaden un mínimo de 5 puntos.</p>
<p>Cuarto exercicio.</p>
<p>De carácter obrigatorio e escrito. Consistirá na traducción do castelán para o galego dun texto que sinale o tribunal nun tempo máximo de 30 minutos. Será cualificado de 0 a 5 puntos.</p>
<p>A cualificación final será o resultado de suma-los puntos obtidos por cada aspirante nas dúas fases de selección. A orde de cualificación definitiva estará determinada pola maior puntuación obtida no conxunto.</p>
<p>8. Desenvolvemento do proceso selectivo.</p>
<p>Os aspirantes poderán realiza-los exercicios á súa elección, en calquera das dúas linguas oficiais galego ou castelán.</p>
<p>Os exercicios escritos que se realicen poderán ser lidos publicamente, se así se acorda, diante do tribunal.</p>
<p>A publicación dos anuncios de realización do 2º exercicio e sucesivos faraa o tribunal no taboleiro de anuncios da casa do concello.</p>
<p>As cualificacións dos aspirantes aprobados en cada un dos exercicios publicaranse así mesmo no taboleiro de anuncios da casa do concello.</p>
<p>Entre o final dunha proba ou exercicio e o comezo da seguinte, deberá transcorrer un prazo mínimo de 48 horas e un máximo de 45 días.</p>
<p>9. Relación de aprobados, presentación de documentación.</p>
<p>Rematada a cualificación dos aspirantes o tribunal publicará a relación de aprobados, por orde de puntuación, que de acordo co establecido na lexislación vixente, non poderá excede-lo número de prazas convocadas, que neste caso é de dúas, e remitirá proposta de nomeamento xuntamente coa acta da última sesión ó presidente da corporación a quen compete face-lo nomeamento correspondente.</p>
<p>No prazo de vinte días naturais, contados desde o seguinte ó da publicación da lista de aprobados, este deberá presentar no rexistro da corporación, no caso de que non fosen achegados coa solicitude, os seguintes documentos:</p>
<p>a) Copia autenticada do DNI.</p>
<p>b) Copia autenticada do certificado do título de graduado escolar, formación profesional de primeiro grao ou equivalente.</p>
<p>c) Declaración xurada de non ter sido separado mediante expediente disciplinario, do servicio de ningunha Administración pública, nin estar inhabilitado para o exercicio das funcións públicas.</p>
<p>d) Declaración xurada de non estar incurso en causa de incapacidade ou incompatibilidade.</p>
<p>e) Certificación acreditativa de non padecer enfermidade ou defecto físico que impida o normal desempeño das funcións.</p>
<p>f) Fotocopia autenticada do permiso de conducir, o cal debe incluí-las clases que se indican.</p>
<p>g) Quen tivese a condición de funcionario público estará exento de xustifica-las condicións e requisitos xa acreditados para obte-lo seu nomeamento, debendo presentar unicamente certificado da Administración pública da que dependa, que acredite tal condición e os documentos non achegados para o seu anterior nomeamento.</p>
<p>10. Nomeamento e toma de posesión.</p>
<p>Concluído o proceso selectivo e achegados os documentos solicitados, a Alcaldía de acordo coa proposta do tribunal cualificador procederá ó nomeamento de funcionarios en prácticas, debendo supera-lo curso teórico-práctico na Academia Galega de Seguridade, antes do seu nomeamento definitivo como funcionarios de carreira. De non supera-lo citado curso en dúas convocatorias sucesivas, como máximo, perderán tódolos dereitos ás prazas.</p>
<p>11. Incidencias.</p>
<p>O tribunal queda facultado para resolve-las dúbidas que se presenten e toma-los acordos necesarios para a boa orde do concurso-oposición en todo o non previsto nas bases, así como a interpretación das presentes bases.</p>
<p>12. Nomas derradeiras.</p>
<p>A aprobación destas bases e os actos administrativos que se sucedan poderán ser impugnados polos interesados nos casos e na forma prevista na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Programa.</p>
<p>Tema 1. A Constitución española de 1978. Principios constitucionais. Dereitos e deberes fundamentais dos españois. A Coroa. As Cores Xerais. O Goberno e a Administración do Estado.</p>
<p>Tema 2. As comunidades autónomas. O Estauto de autonomía de Galicia. A Xunta de Galicia e o seu presidente. O Parlamento de Galicia.</p>
<p>Tema 3. O municipio. O termo municipal. A poboación municipal. Consideración especial do veciño. O empadroamento municipal.</p>
<p>Tema 4. Organización municipal. Competencias municipais. Funcionamento dos órganos colexiados locais. Réxime de sesión e adopción de acordos.</p>
<p>Tema 5. O persoal ó servicio das corporacións locais. Réxime de incompatibilidades. Dereitos e deberes dos funcionarios do corpo da policía local. Faltas e sancións. Réxime disciplinario.</p>
<p>Tema 6. A Lei de réxime xurídico das administracións públicas e do procedemento administrativo común. O Rexistro Xeral de Entrada e Saída de Documentos. Iniciación, ordenación, instrucción e finalización dos procedementos. Notificación e publicación dos actos administrativos. Os recursos administrativos. O recurso contencioso-administrativo.</p>
<p>Tema 7. O orzamento xeral das corporacións locais. Elaboración, aprobación e execución.</p>
<p>Tema 8. Ordenanzas e regulamentos das entidades locais. Clases. Procedementos de elaboración e aprobación. Os bandos.</p>
<p>Tema 9. Licencias de obras. Licencias de apertura de establecementos. Ocupación da vía pública, Mercados. Venda ambulante.</p>
<p>Tema 10. A Lei de forzas e corpos de seguridade. Ideas xerais. A policía local e a súa actuación como policía xudicial, administrativa e de seguridade.</p>
<p>Tema 11. A Lei de coordinación das policías locais de Galicia.</p>
<p>Tema 12. A Lei para a protección da seguridade cidadá.</p>
<p>Tema 13. As xuntas locais de seguridade. A protección civil.</p>
<p>Tema 14. A detención. Especial consideración á detención ilegal. O depósito de detidos. A asistencia letrada ó detido. O habeas corpus.</p>
<p>Tema 15. O delicto e a falta. Especial referencia ás circunstancias eximentes, atenuantes e agravantes. Delictos contra as persoas. Delictos contra a honestidade. Delictos contra a liberdade e a seguridade. Delictos contra a propiedade. Delictos contra a seguridade do tráfico e contra a saúde pública, Xogos ilícitos.</p>
<p>Tema 16. Delictos cometidos polos funcionarios públicos no exercicio dos seus cargos. Especial referencia ós delictos de prevaricación e suborno, desobediencia e denegación de auxilio.</p>
<p>Tema 17. Normativa en materia de espectáculos e establecementos públicos. Referencia ós aspectos de interese policial contidos no vixente Regulamento xeral da policía de espectáculos públicos e actividades recreativas.</p>
<p>Tema 18. Actuación da policía local en materia de manifestación, reunións e concentracións. Actuacións da policía local nas materias sobre menores e estranxeiría.</p>
<p>Tema 19. Regulamento de armas, aspectos esenciais. Armas prohibidas. Licencias. Especial referencia ó uso de arma de fogo pola policía local.</p>
<p>Tema 20. Intervención policial ante ameazas de bomba, incendios e outras situacións de alarma. Desaloxos e evacuación.</p>
<p>Tema 21. O Código de Circulación. Normas xerais de circulación urbana. Sinais de circulación. Permisos e licencias de conducción. Permisos de circulación.</p>
<p>Tema 22. Circulación de peóns, bicicletas, ciclomotores e automóbiles. Paradas, detencións e estacionamentos. Carga e descarga. Retirada dos vehículos da vía pública. Retirada do permiso de circulación.</p>
<p>Tema 23. Denuncias por infraccións en materia de circulación. Infraccións que poden ser sancionadas pola autoridade municipal. Alcoholemia.</p>
<p>Tema 24. Accidentes de tráfico: concepto, clase e causas. Regulación no código. Investigación de accidentes. Actuación da policía local. Confección de atestados.</p>
<p>Cee, 8 de maio de 2002.</p>
<p>O alcalde-presidente</p>
<p>Rubricado</p>

