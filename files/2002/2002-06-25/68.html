---
date: '2002-06-25'
id: C352
page: 9
number: 121
agency: ENTE PÚBLICO PORTOS DE GALICIA
section: VI. ANUNCIOS
title: >-
  Resolución do 18 de xuño de 2002 pola que se anuncia a apertura dunha nova
  convocatoria (3ª) para a presentación de solicitudes de outorgamento de
  concesións administrativas para a ocupación e utilización exclusiva de prazas
  de amarre nas instalacións para a náutica recreativa do porto de Ares.
range: Resolución
url: 'https://www.xunta.gal/dog/Publicados/2002/20020625/AnuncioC352_gl.html'
---
<p>Rematados os prazos establecidos nas dúas convocatorias autorizadas por resolucións da Presidencia de Portos de Galicia do 30 de maio de 2000, publicada no DOG nº 109, do 6 de xuño, en primeira convocatoria; así como na Resolución do 10 de xaneiro de 2001, publicada no DOG nº 12, do 17 de xaneiro, en segunda convocatoria, para a presentación de solicitudes para o outorgamento de concesións administrativas de ocupación e utilización exclusiva de prazas de amarre nas instalacións para a náutica recreativa do porto de Ares, e atopándose vacantes prazas de amarre tras realizarse as preasignacións correspondentes ás solicitudes admitidas nesta convocatoria, se anuncia, de conformidade co establecido na lexislación vixente en materia de portos, e en virtude das facultades conferidas pola Orde do 29 de xaneiro de 1996 (DOG nº 28, do 8 de febreiro), sobre delegación de competencias no presidente de Portos de Galicia, a apertura dunha nova convocatoria pública para a presentación de </p>
<p>solicitudes para a ocupación e utilización exclusiva de prazas de amarre no porto de Ares, por período de dous meses contados desde o día seguinte ó da publicación desta resolución no Diario Oficial de Galicia, que se rexerán polo prego de bases e de condicións aprobados para os efectos, que estarán á disposición dos interesados na sede central do ente público Portos de Galicia, sita na praza de Europa, 5-A, 6ª, 15707 Santiago de Compostela.</p>
<p>Santiago de Compostela, 18 de xuño de 2002.</p>
<p>Emilio García Gallego</p>
<p>Presidente do ente público Portos de Galicia</p>

