---
date: '2002-07-24'
id: EB2A
page: 11
number: 142
agency: CONCELLO DE CURTIS
section: VI. ANUNCIOS
title: Anuncio de concurso.
range: Anuncio
url: 'https://www.xunta.gal/dog/Publicados/2002/20020724/AnuncioEB2A_gl.html'
---
<p>A contratación por concurso con procedemento aberto da obra denominada asfaltado de camiños</p>
<p>municipais incluída no Plan XXI de infraestructuras locais de transporte e de travesías municipais 2002.</p>
<p>Orzamento: 205.113,86 euros.</p>
<p>Garantía provisional: 2% do orzamento.</p>
<p>Garantía definitiva: 4% do prezo de adxudicación.</p>
<p>Prego e proxectos: rexerá o prego de condicións tipo aprobado pola deputación provincial o 30 de marzo de 2001, publicado no BOP nº 78, do 4 de abril de 2001. Pode ser examinado na secretaría do concello, durante o prazo de presentación de proposicións e en horario das nove ás catorce horas.</p>
<p>Presentación de proposicións: no Rexistro Xeral de Entrada de Documentos do concello, desde as nove ás catorce horas, dentro do prazo dos vinteseis días naturais seguintes, contados desde o día seguinte ó da última publicación, en dous sobres pechados, que poderán ser lacrados e precintados, asinados polo licitador ou persoa que o represente, e coa documentación esixida na cláusula 12 do prego de condicións.</p>
<p>Apertura de proposicións: en acto público ás 12 horas do quinto día hábil seguinte a aquel no que remate o prazo de presentación de proposicións (de ser sábado trasladaríase ó primeiro día hábil seguinte).</p>
<p>Proposicións: presentaranse axustadas ó seguinte modelo: D....., con enderezo en..., rúa....., nº....., teléfono....., con DNI....., actuando en nombre propio (ou representación de.....) toma parte no concurso, con procedemento aberto, para a adxudicación da execución das obras comprendidas no proxecto de asfaltado de camiños municipais no concello de Curtis, e para tales efectos fai constar:</p>
<p>1. Que ofrece o prezo de....., que significa unha baixa de....., en relación co tipo de licitación.</p>
<p>2. Que coñece e acepta cantas obrigas deriven dos pregos de cláusulas administrativas particulares deste contrato.</p>
<p>3. Que achega a documentación esixida no prego de cláusulas administrativas particulares.</p>
<p>En....., a..... de..... de 2002. O licitador (asinado e rubricado).</p>
<p>Modelos de sobres: proposición para tomar parte na contratación das obras de asfaltado de camiños municipais no concello de Curtis.</p>
<p>En....., ..... de..... de 2002.</p>
<p>Lugar de presentación: rexistro do Concello de Curtis. Praza de España, nº 1. 15310 Teixeiro.</p>
<p>Anuncios: o adxudicatario virá obrigado a pagar tódolos gastos de publicación de anuncios de licitación e adxudicación no xornal ou diarios oficiais.</p>
<p>En Teixeiro, Curtis, 15 de xullo de 2002.</p>
<p>Javier Francisco Caínzos Vázquez</p>
<p>Alcalde-presidente</p>

