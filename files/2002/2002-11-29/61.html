---
date: '2002-11-29'
id: 19D72
page: 16
number: 231
agency: CONCELLO DE CARBALLEDA DE VALDEORRAS
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2002/20021129/Anuncio19D72_gl.html'
---
<p>Aprobado o expediente de contratación e prego de condicións económico-administrativas para a contratación da obra: acondicionamento Centro de Iniciativas Turísticas en Fonte da Cova (Carballeda de Valdeorras), exponse a información pública o prego durante o prazo de presentación de documentación e anúnciase a convocatoria do concurso para a devandita contratación.</p>
<p>1. Entidade adxudicadora.</p>
<p>a) Organismo: Concello de Carballeda de Valdeorras.</p>
<p>b) Dependencia que tramita o expediente: Secretaría do concello.</p>
<p>2. Obxecto do contrato.</p>
<p>a) Descrición do obxecto: execución da obra de acondicionamento do Centro de Iniciativas Turísticas en Fonte da Cova (Carballeda de Valdeorras), segundo o proxecto técnico aprobado por acordo plenario do 25 de abril de 2002.</p>
<p>b) Lugar de execución: lugar de Fonte da Cova (Carballeda de Valdeorras).</p>
<p>c) Prazo de execución: 10 meses.</p>
<p>3. Tramitación, procedemento e forma de adxudicación.</p>
<p>a) Tramitación: urxente.</p>
<p>b) Procedemento: aberto.</p>
<p>c) Forma: concurso.</p>
<p>4. Orzamento base de licitación: importe total: 322.805,35 euros.</p>
<p>5. Garantía provisional: 6.456,10 euros.</p>
<p>6. Obtención de documentación e información.</p>
<p>Concello de Carballeda de Valdeorras, estrada de Entoma, nº 54. Sobradelo de Valdeorras (Ourense). Teléfono: 988 33 50 02. Fax: 988 33 53 79.</p>
<p>Data límite para solicitar documentación e información: o día en que finalice o prazo de presentación de proposicións.</p>
<p>7. Requisitos específicos do contratista.</p>
<p>a) Clasificación: grupo C; subgrupos 4, 6 e 8; categoría C.</p>
<p>8. Presentación de ofertas.</p>
<p>a) Data límite de presentación: o décimo terceiro día natural seguinte ó da última publicación do anuncio no BOP de Ourense, ou no DOG.</p>
<p>b) Documentación que hai que presentar: a descrita no prego de condicións económico-administrativas.</p>
<p>c) Lugar de presentación: rexistro xeral do concello en horario de 9 a 14 horas.</p>
<p>d) Prazo durante o cal o licitador está obrigado a mante-la súa oferta: tres meses contados desde a apertura das proposicións.</p>
<p>e) Admisión de variantes: non se prevé no prego de cláusulas administrativas tal posibilidade.</p>
<p>9. Apertura de ofertas.</p>
<p>Terá lugar en acto público na casa do concello, ás doce horas do día seguinte hábil (agás sábado), ó de remate do prazo de presentación de proposicións.</p>
<p>10. Outras informacións.</p>
<p>Criterios de adxudicación: os previstos na cláusula XIV do prego.</p>
<p>11. Gastos de anuncios.</p>
<p>A conta do adxudicatario.</p>
<p>Sobradelo, Carballeda de Valdeorras, 4 de novembro de 2002.</p>
<p>Mª Carmen González Quintela</p>
<p>Alcaldesa</p>

