---
date: '2002-03-21'
id: 52A2
page: 3
number: 57
agency: XULGADO DO SOCIAL NÚMERO TRES DA CORUÑA
section: V. ADMINISTRACIÓN DE XUSTIZA
title: Cédula de notificación de sentencia (898/2001).
range: Cédula
url: 'https://www.xunta.gal/dog/Publicados/2002/20020321/Anuncio52A2_gl.html'
---
<p>Juan Rey Pita, secretario do Xulgado do Social número tres da Coruña, dou fe e certifico que neste xulgado se seguen autos nº 898/2001, seguidos por instancia de María José Veiga Blanco, contra Exclusivas Rodríguez Carro, S.L. e outra sobre despedimento, nos que recaeu sentencia en data 14-2-2002 que, copiada nos particulares necesarios, di así:</p>
<p>«Que estimando a demanda formulada por María José Veiga Blanco, declaro a improcedencia do seu despedimento e condeno a empresa Comdexga, S.L. a que á súa elección, que debe efectuar no prazo de cinco días, a readmita no seu posto e condicións de traballo ou a indemnice coa cantidade de 10.083,39 euros, con aboamento en todo caso dos salarios deixados de percibir desde a data do despedimento ata a da notificación desta sentencia, e que ata a data ascenden á cantidade de 2.668,43 euros.</p>
<p>Absolve da demanda a empresa Exclusivas Rodríguez Carro, S.L.</p>
<p>Notifíquese a presente resolución ás partes, facéndolles saber que contra ela cabe interpoñer recurso de suplicación perante o Tribunal Superior de Xustiza de Galicia, Sala do Social, debendo anuncialo previamente ante este Xulgado do Social, no prazo de cinco días hábiles a partir do día seguinte ó da súa notificación.</p>
<p>Prevense a empresa demandada de que para recorrer deberá acreditar ter ingresado na c/c de consignacións, código 5604.0000.60 898-2001, do Banco Bilbao Vizcaya desta cidade, denominada Conta do Xulgado do Social número tres, o importe de 150,25 euros en concepto de depósito, requisitos sen os cales non será admitido a trámite o recurso, quedando firme a sentencia.</p>
<p>Así mesmo, advírtese á parte demandada de que, se fai uso de tal dereito, optando pola readmisión, durante a substanciación do procedemento deberá</p>
<p>aboar á parte demandante o mesmo salario que percibiría, estando obrigada esta a presta-los seus servicios á demandada, a menos que esta prefira facer uso de tal aboamento sen percibir ningunha compensación por parte da demandante.</p>
<p>Así, por esta miña sentencia, da que se unirá certificación ós autos orixinais para a súa notificación e cumprimento, xulgando pronúncioo, mándoo e asínoo.</p>
<p>E para que conste para efectos da súa publicación no Diario Oficial de Galicia co fin de que sirva de notificación en forma á empresa Exclusivas Rodríguez Carro, S.L. e Condexga, S.L., expido e asino esta cédula na Coruña o 15 de febreiro de 2002.</p>
<p>O secretario xudicial</p>
<p>Rubricado</p>
<p>CONSELLERÍA DE POLÍTICA TERRITORIAL, OBRAS PÚBLICAS</p>
<p>E VIVENDA</p>

