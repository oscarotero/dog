---
date: '2002-01-19'
id: 17B2
page: 764
number: 14
agency: CONCELLO DE SADA
section: VI. ANUNCIOS
title: >-
  Anuncio de aprobación definitiva dos estatutos e das bases de actuación das
  unidades de actuación B e C do Plan parcial do sector residencial de alta
  densidade en contacto coas Brañas.
range: Anuncio
url: 'https://www.xunta.gal/dog/Publicados/2002/20020119/Anuncio17B2_gl.html'
---
<p>Con data do 10 de decembro de 2001, a Alcaldía-Presidencia dictou a seguinte resolución:</p>
<p>«Por decreto da Alcaldía do 2 de outubro de 2001, aprobáronse inicialmente os estatutos e bases de actuación das unidades de actuación B e C do Plan parcial do sector residencial de alta densidade en contacto coas Brañas. Dando cumprimento ó disposto no artigo 133.4º da Lei 1/1997, do 24 de marzo, do solo de Galicia, procedeuse á apertura dun período de información pública, logo de publicación dos correspondentes anuncios no BOP do 19 de outubro de 2001 e no Diario Oficial de Galicia do 25 de outubro de 2001, así como con notificación individualizada ós interesados, sen que se formularan alegacións.</p>
<p>De conformidade coas competencias conferidas polo artigo 21.1.j) da Lei 7/1985, do 2 de abril, reguladora das bases de réxime local, esta alcaldía</p>
<p>RESOLVE:</p>
<p>Primeiro.-Aprobar definitivamente e sen modificacións os estatutos e as bases de actuación das unidades de actuación B e C do Plan parcial do sector residencial de alta densidade en contacto coas Brañas, téndose publicado o texto íntegro no BOP do 19 de outubro de 2001.</p>
<p>Segundo.-Ordena-la citación personal no expediente ós que aparezan como interesados en calidade de titulares de bens e dereitos afectados, advertíndoos de que poderán solicita-la incorporación á xunta de compensación no prazo dun mes, contado a partir da presente notificación, mediante escrito presentado ante a propia comisión xestora ou ante este concello, coa advertencia legal de que, no suposto de non incorporarse á xunta de compensación, os terreos correspondentes poderán ser obxecto de expropiación ou ocupación directa, ó abeiro do disposto no artigo 134 da Lei 1/1997, do 24 de marzo, do solo de Galicia e no artigo 162.5º do Real decreto 3288/1978, do 25 de agosto, polo que se aproba o Regulamento de xestión urbanística.</p>
<p>Terceiro.-Publica-los correspondentes anuncios no BOP e no Diario Oficial de Galicia, así como notificar individualizadamente ós interesados no expediente a presente resolución, producindo as publicacións os efectos previstos no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, para aqueles supostos de interesados ós que non se lles poida practica-la notificación individualizadamente.</p>
<p>Cuarto.-Advertir á comisión xestora de que, unha vez vencido o prazo dun mes ó que se refire o punto segundo precedente, e logo de declaración de firmeza que será realizada por esta administración, deberá proceder á constitución da xunta de compensación con citación dos propietarios que solicitaran a súa incorporación, para o que dispón dun prazo máximo de tres meses, contados desde a declaración de firmeza.</p>
<p>Quinto.-Designar como representante municipal no órgano rector da xunta, a Ramón Rodríguez Ares, e en substitución del, a José Emilio Gómez López.</p>
<p>Sexto.-Requiri-la comisión xestora e, no seu nome, a Juan Jesús Brandariz Vázquez, como secretario dela, para que ingrese na caixa municipal, en concepto de taxa por tramitación do expediente, a cantidade de 50.000 pesetas, advertíndoo de que sen a xustificación do ingreso desta cantidade non terá eficacia a aprobación definitiva dos devanditos estatutos e bases de actuación.</p>
<p>Os gastos de publicación dos anuncios correspondentes ó presente expediente serán por conta da entidade promotora.</p>
<p>Contra a presente resolución, que é definitiva na vía administrativa, poderá interporse recurso de reposición no prazo dun mes contado a partir do día seguinte ó da notificación, perante a Alcaldía-Presidencia do Concello de Sada, ou ben poderá impugnarse directamente en vía xurisdiccional mediante a interposición de recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses contados a partir do día seguinte ó da súa notificación.</p>
<p>No suposto de que se interpoña recurso administrativo de reposición, non poderá interporse recurso contencioso-administrativo mentres non se resolva expresa ou presuntamente o recurso de reposición interposto.</p>
<p>En tal caso, o prazo para interpo-lo recurso contencioso-administrativo contarase desde o día seguinte a aquel en que se notifique a resolución expresa do recurso potestativo de reposición, ou a aquel en que deba entenderse presuntamente desestimado.</p>
<p>No suposto de desestimación presunta do recurso de reposición -polo transcurso do prazo máximo dun mes desde a súa interposición sen que se resolvera nin notificara o prazo para interpor recurso contencioso-administrativo é de seis meses.</p>
<p>Non obstante, poderá interporse calquera outro que se estime pertinente.</p>
<p>Sada, 17 de decembro de 2001.</p>
<p>O alcalde</p>
<p>Rubricado</p>

