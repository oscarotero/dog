---
date: '2002-01-19'
id: 17AE
page: 763
number: 14
agency: CONCELLO DE PONTEVEDRA
section: VI. ANUNCIOS
title: >-
  Anuncio da corrección de erro na documentación gráfica do PXOU, definindo a
  amplitude da vía prolongación da rúa Faustino Santalices, previa á aprobación
  definitiva pola comisión de goberno do proxecto de urbanización.
range: Anuncio
url: 'https://www.xunta.gal/dog/Publicados/2002/20020119/Anuncio17AE_gl.html'
---
<p>O Pleno da Corporación, en sesión do vintesete de outubro de dous mil un, adoptou o seguinte acordo:</p>
<p>«Primeiro.-Recoñecer, de conformidade co disposto no artigo 105.2º da Lei 30/1992, do 26 de novembro, de réxime xurídico das administracións públicas e do procedemento administrativo común, na redacción conferida pola Lei 4/1999, do 13 de xaneiro, a existencia dun erro na documentación de carácter gráfica do Plan Xeral de Ordenación Urbana, no que se refire á amplitude viaria da rúa Faustino</p>
<p>Santalices, por corresponderlle efectivamente o debuxado de 10 metros sobre as edificacións existentes.</p>
<p>Segundo.-Comunica-lo presente acordo á Consellería de Política Territorial, Obras Públicas e Vivenda da Xunta de Galicia e publicalo no BOP e no Diario Oficial de Galicia.</p>
<p>Terceiro.-Propoñerlle á Comisión de Goberno, por delegación da alcaldía, a aprobación definitiva do proxecto de urbanización da prolongación da rúa Faustino Santalices, promovido por Promociones Inmobiliarias Amco, S.L. e redactado polo arquitecto Ricardo Aguilar Argenti, composto do documento visado pola delegación en Pontevedra do Colexio Oficial de Arquitectos de Galicia en data 7-3-2001 e un anexo á memoria e novo plano nº 3, que reforman e anulan os correlativos daquel, e que se efectúen as comunicacións e publicacións preceptivas nos termos da lexislación sobre réxime do solo e ordenación urbana».</p>
<p>O que se fai público para a súa executividade, subliñándose que contra este acto administrativo, que pon fin á vía administrativa, se poderá interpoñer ben o recurso potestativo de reposición perante o mesmo órgano que o dictou e no prazo dun mes contado desde o día seguinte ó da súa modificación, consonte o establecido no artigo 116.1º da Lei 30/1992, do 26 de novembro, na redacción dada pola Lei 4/1999, ou ben directamente o recurso contencioso-administrativo perante o Xulgado do Contencioso-Administrativo de Pontevedra no prazo de dous meses, contados a partir do día seguinte ó da súa notificación, conforme o disposto nos artigos 8.1º e 46.1º da Lei 29/1998, do 13 de xullo.</p>
<p>De se interpoñe-lo recurso potestativo de reposición, este deberá ser resolto e notificado no prazo dun mes segundo se establece no artigo 117.2º da citada Lei 30/1992, modificada pola Lei 4/1999, entendéndose desestimado polo transcurso do mencionado prazo sen resolución expresa, de conformidade co establecido no artigo 43.2º desa Lei 30/1992, podéndose entón interpoñer recurso contencioso-administrativo dentro do prazo de seis meses contados desde o día seguinte ó daquel no que se deba entender presuntamente desestimado o recurso de reposición interposto, conforme o establecido no artigo 46.1º e 4º da Lei 29/1998.</p>
<p>Non obstante, tamén se poderá interpoñer calquera outro recurso que os interesados estimen procedente consonte a dereito.</p>
<p>Pontevedra, 27 de novembro de 2001.</p>
<p>Julio Dapena Outomuro</p>
<p>Secretario xeral</p>
<p>P.D.</p>
<p>Xosé Cesáreo Mosquera Lorenzo</p>
<p>Tenente-alcalde delegado da Área de Urbanismo</p>
<p>e Medio Ambiente</p>

