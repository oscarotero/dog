---
date: '2002-08-16'
id: FA12
page: 12
number: 157
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 7 de agosto de 2002, da Dirección Xeral de Transportes, pola que
  se abre o trámite de información pública do proxecto sectorial para a
  implantación do Centro de Transportes e Terminal Intermodal de San Cibrao das
  Viñas.
range: Resolución
url: 'https://www.xunta.gal/dog/Publicados/2002/20020816/AnuncioFA12_gl.html'
---
<p>En relación co proxecto citado, a Dirección Xeral de Transportes</p>
<p>ACORDA:</p>
<p>Primeiro.-Facer público o acordo do 30 de xullo deste ano, adoptado polo Consello da Xunta de Galicia, declarando como de incidencia supramunicipal o proxecto sectorial para a implantación do centro de transporte e terminal intermodal de San Cibrao das Viñas que literalmente di:</p>
<p>«1. Declara-lo proxecto sectorial para a implantación do centro de transporte e terminal intermodal de San Cibrao das Viñas, como de incidencia supra</p>
<p>municipal para os efectos previstos pola Lei 10/1995, de ordenación do territorio de Galicia, e o Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal.</p>
<p>2. Determinar que lle corresponde á Consellería de Política Territorial, Obras Públicas e Vivenda o impulso e tramitación do citado proxecto sectorial, segundo o procedemento establecido polo artigo 25 da Lei 10/1995, de ordenación do territorio de Galicia, e o artigo 13 do Decreto 80/2000».</p>
<p>Segundo.-Somete-lo proxecto, de conformidade co establecido no artigo 13 do Decreto 80/2000, do 23 de marzo, a información pública polo prazo dun mes mediante anuncio no Diario Oficial de Galicia e nun dos xornais de maior circulación da Comunidade Autónoma.</p>
<p>Terceiro.-Dar trámite de audiencia as corporacións locais nos termos establecidos no precitado artigo 13.</p>
<p>O expediente poderase examinar no Concello de San Cibrao da Viñas (Ourense) e nas oficinas de Xestión Urbanística de Ourense, S.A., sitas en Ourense, na rúa Curros Enríquez nº 1 planta 8ª, podendo presentarse cantas alegacións se consideren pertinentes ante a devandita sociedade.</p>
<p>Santiago de Compostela, 7 de agosto de 2002.</p>
<p>María José Bravo Bosch</p>
<p>Directora xeral de Transportes</p>

