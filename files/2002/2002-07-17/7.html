---
date: '2002-07-17'
id: E5D2
page: 11
number: 137
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 234/2002, do 27 de xuño, polo que se declara a urxente ocupación, para
  efectos de expropiación forzosa, pola Deputación Provincial da Coruña, dos
  bens e dereitos necesarios para a realización das obras do proxecto de
  ampliación e mellora do trazado na estrada provincial 0301 de Parada a
  Congosto por Ponte Aranga, punto quilométrico 8,30 ó 11,57 (concello de
  Aranga).
range: Decreto
url: 'https://www.xunta.gal/dog/Publicados/2002/20020717/AnuncioE5D2_gl.html'
---
<p>A Deputación Provincial da Coruña, en sesión celebrada o día vintetrés de novembro de dous mil un, aprobou o proxecto de ampliación e mellora do trazado na estrada provincial 0301 de Parada a Congosto por Ponte Aranga, punto quilométrico 8,30 ó 11,57, e na mesma sesión, acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Por parte da Deputación Provincial da Coruña foi remitida a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día trece de xuño de dous mil dous.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día cinco de abril de dous mil dous.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, xa que segundo sinala a deputación a urxencia ven dada pola existencia de curvas perigosas cun pequeno radio, edificacións á beira da estrada, o estado do firme, o ancho da calzada de dimensións inferiores ás necesidades dos vehículos e a intensidade media</p>
<p>do tráfico fan necesaria a actuación para evita-lo alto risco de accidentes.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia, na súa reunión do día vintesete de xuño de dous mil dous,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, pola Deputación Provincial da Coruña, para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de ampliación e mellora do trazado na estrada provincial 0301 de Parada a Congosto por Ponte Aranga, punto quilométrico 8,30 ó 11,57.</p>
<p>Santiago de Compostela, vintesete de xuño de dous mil dous.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

