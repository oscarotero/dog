---
date: '2002-05-10'
id: 8E9E
page: 6843
number: 90
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 3 de abril de 2002, da Dirección Xeral de Industria, Enerxía e
  Minas, pola que se lle concede ó centro de formación Apagec a cualificación de
  entidade recoñecida para impartir cursos teórico-prácticos para a obtención de
  carnés profesionais de instalador autorizado de productos petrolíferos (PPL)
  das categorías IP-I e IP-II.
range: Resolución
url: 'https://www.xunta.gal/dog/Publicados/2002/20020510/Anuncio8E9E_gl.html'
---
<p>Examinada a solicitude e a documentación anexa, presentada por Juan María Pérez Argibay, en representación do centro de formación Apagec con CIF G-15553720 e domicilio na avda. de Lugo, nº 203 entreplanta de Santiago de Compostela, pola que solicitaba a cualificación de entidade recoñecida para impartir cursos teórico-prácticos para a obtención de carnés profesionais de instalador autorizado de PPL.</p>
<p>Feitos</p>
<p>Con data 31 de xaneiro de 2002, Juan María Pérez Argibay, en nome e representación do centro de formación Apagec, presentou escrito polo que solicitaba que lle fose concedida a cualificación como entidade recoñecida para impartir cursos teórico-prácticos nos ámbitos solicitados ó abeiro da Orde do 27 de decembro de 2000, pola que se establece o procedemento unificado para a obtención de carnés profesionais e esixencias a empresas autorizadas para instalación, mantemento e outras actividades en materia de seguridade industrial (DOG do 16 de xaneiro de 2001), e da Orde do 21 de novembro de 2001 pola que se desenvolve o Decreto 306/2001, do 15 de decembro, pola que se regulan os procedementos para a obtención dos carnés profesionais e as autorizacións a empresas dedicadas á montaxe, mantemento e reparación de instalacións de productos petrolíferos.</p>
<p>Para tal efecto, achegaba a documentación esixida no artigo 13 da citada Orde do 27 de decembro.</p>
<p>Fundamentos de dereito</p>
<p>Primeiro.-Esta dirección xeral é competente para resolver este expediente con base no Estatuto de autonomía de Galicia, aprobado pola Lei orgánica 1/1981, do 6 de abril; nos RR.DD. 1634/1980, do 31 de xullo, e 2563/1982, do 24 de xullo; nos decretos 6/1982, do 29 de xaneiro, e 132/1982, do 4 de novembro; e no Decreto 15/2002, do 24 de xaneiro, polo que se establece a estructura orgánica da Consellería de Industria e Comercio, con relación á Orde do 27 de decembro de 2000 pola que se establece o procedemento unificado para a obtención de carnés profesionais e esixencias a empresas autorizadas para a instalación, mantemento e outras actividades en materia de seguridade industrial e a demais lexislación concordante.</p>
<p>Segundo.-Na tramitación deste expediente cumpríronse tódolos requisitos regulamentariamente establecidos.</p>
<p>Terceiro.-A documentación presentada por Juan María Pérez Argibay acredita que o centro de formación Apagec cumpre coas esixencias establecidas no artigo 13 da Orde do 27 de decembro de 2000 para a súa actuación nos ámbitos e categorías solicitadas.</p>
<p>Esta dirección xeral, de acordo con todo o que antecede e no exercicio das competencias que ten atribuídas,</p>
<p>RESOLVE:</p>
<p>Primeiro.-Outorgarlle ó centro de formación Apagec a cualificación de entidade recoñecida para imparti-los cursos teórico-prácticos para a obtención</p>
<p>dos carnés profesionais de instalador de productos petrolíferos para as categorías IP-I e IP-II, no ámbito da Comunidade Autónoma de Galicia, de conformidade co establecido no capítulo quinto da Orde do 27 de decembro de 2000.</p>
<p>Segundo.-Para imparti-los cursos, deberáselles comunicar ás delegacións provinciais da Consellería de Industria e Comercio das provincias onde se impartan os cursos, antes de inicialos, datas de inicio, programa, profesorado, listaxes de alumnos e lugar, horario e data dos exames, co fin de realiza-lo control correspondente.</p>
<p>Terceiro.-Esta autorización deberase renovar ós dous anos, para o que deberá acreditar ante a dirección xeral competente en materia de industria o cumprimento dos requisitos esixidos na autorización inicial.</p>
<p>Cuarto.-A entidade queda obrigada a comunica-los cambios que se poidan producir na súa estructura de persoal durante o período de validez da autorización, así como presentar anualmente unha memoria na que se detallen as actividades desenvolvidas.</p>
<p>Quinto.-O director xeral competente en materia de industria poderá, mediante resolución motivada, revoga-la autorización á dita entidade no caso que se incumpran as obrigas e compromisos que resultan do disposto na Orde do 27 de decembro de 2000 (DOG do 16 de xaneiro de 2001).</p>
<p>Contra esta resolución, que non esgota a vía administrativa, poderase interpor, no prazo dun mes, contado desde o día seguinte ó da data da súa notificación, recurso de alzada ante o conselleiro de Industria e Comercio, de conformidade co establecido na Lei 30/1992, do 26 de novembro (BOE do 27 de novembro), de réxime xurídico das administracións públicas e do procedemento administrativo común, modificado pola Lei 4/1999, do 13 de xaneiro.</p>
<p>Santiago de Compostela, 3 de abril de 2002.</p>
<p>Ramón Ordás Badía</p>
<p>Director xeral de Industria, Enerxía e Minas</p>

