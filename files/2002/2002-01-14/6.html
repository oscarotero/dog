---
date: '2002-01-14'
id: 13BA
page: 458
number: 9
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 424/2001, do 18 de decembro, polo que se declara a urxente ocupación,
  para efectos de expropiación forzosa, polo Concello de Pedrafita do Cebreiro,
  dos bens e dereitos necesarios para a realización das obras do proxecto de
  acondicionamento do camiño de acceso ó ce-
range: Decreto
url: 'https://www.xunta.gal/dog/Publicados/2002/20020114/Anuncio13BA_gl.html'
---
<p>miterio de Trabazas.</p>
<p>O Concello de Pedrafita do Cebreiro, en sesión do 18 de xaneiro de 2001, aprobou o proxecto de</p>
<p>acondicionamento do camiño de acceso ó cemiterio de Trabazas, e na sesión do 15 de marzo de 2001, acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa, ó abeiro do disposto no artigo 52 da Lei de expropiación forzosa.</p>
<p>Por parte do concello foi remitida a documentación complementaria para a correcta tramitación do expediente, con data de entrada no rexistro xeral da Consellería de Xustiza, Interior e Relacións Laborais o día 30 de novembro de 2001.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 8 de xuño de 2000.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque, segundo sinala o concello, a execución do proxecto non pode demorarse debido a que se trata dunha obra que afecta ós accesos do cemiterio de Trabazas, que nestes momentos son tan deficientes que dificultan os enterramentos dos veciños da parroquia.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día dezaoito de decembro de dous mil un,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Pedrafita do Cebreiro para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de acondicionamento do camiño de acceso ó cemiterio de Trabazas.</p>
<p>Santiago de Compostela, dezaoito de decembro de dous mil un.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

