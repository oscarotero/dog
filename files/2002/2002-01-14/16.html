---
date: '2002-01-14'
id: 13EA
page: 501
number: 9
agency: >-
  XULGADO DE PRIMEIRA INSTANCIA E INSTRUCCIÓN NÚMERO UN DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto de poxa (345/2000).
range: Edicto
url: 'https://www.xunta.gal/dog/Publicados/2002/20020114/Anuncio13EA_gl.html'
---
<p>María Mercedes Santana Rodríguez, maxistrada-xuiza do Xulgado de Primeira Instancia e Instrucción número un de Santiago de Compostela,</p>
<p>Fago saber: que neste xulgado e co nº 345/2000 tramítase procedemento xudicial sumario ó abeiro do artigo 131 da Lei hipotecaria, a instancia do Instituto Galego da Vivenda e Solo, contra Eduardo Cordido Silveira, María Violante Silva, en reclamación de crédito hipotecario, no que por resolución desta data acordouse sacar a poxa pública por primeira vez e termo de vinte días os bens que logo se dirán, sinalándose para que o acto do remate teña lugar na sala de audiencia deste xulgado, o</p>
<p>día doce de febreiro de 2002 ás 10.30 horas, coas prevencions seguintes:</p>
<p>Primeiro.-Que non se admitirán ofertas que non cubran o tipo da poxa.</p>
<p>Segundo.-Que os licitadores para tomar parte na poxa deberán consignar previamente na conta deste xulgado no Banco Bilbao Vizcaya, S.A. nº 1583, unha cantidade igual, polo menos, ó vinte por cento do valor dos bens que sirva de tipo facéndose consta-lo número e ano do procedemento, sen o cal non serán admitidos, non aceptándose entrega de diñeiro en metálico ou cheques no xulgado.</p>
<p>Terceiro.-Poderán participar coa calidade de cede-lo remate a terceiros. Tendo en conta que a vivenda que se saca a poxa está cualificada como vivenda de promoción pública, a adxudicación réxese polo establecido no Decreto autonómico 98/1992, do 26 de marzo, polo que se regula a adxudicación de vivendas de promoción pública.</p>
<p>De acordo co disposto do antedito decreto, o adquirente da vivenda e anexos deberá reuni-los seguintes requisitos:</p>
<p>a) Ingresos ponderados anuais totais iguais ou inferiores a 2,5 veces o salario mínimo interprofesional.</p>
<p>b) Residir habitualmente ou te-lo posto de traballo no Concello de Santiago de Compostela.</p>
<p>c) Certificación catastral de non ser propietario de ningunha outra vivenda.</p>
<p>d) Declaración xurada de destina-la vivenda a domicilio habitual ou permanente.</p>
<p>Cuarto.-En tódalas poxas, desde o anuncio ata a súa celebración, poderán facerse ofertas por escrito en prego pechado, facendo o depósito a que se fixo referencia anteriormente.</p>
<p>Quinto.-Os autos e a certificación do rexistro a que se refire a regra cuarta do artigo 131 da Lei hipotecaria, están de manifesto na secretaría do xulgado, entendéndose que todo licitador acepta como bastante a titulación existente, e que as cargas ou gravames anteriores e os preferentes, se os houber, ó crédito do actor, continuarán subsistentes, entendéndose que o rematante os acepta e queda subrogado na responsabilidade deles, sen destinarse á súa extinción o prezo do remate.</p>
<p>Para o suposto de que non houbese ofertantes na primeira poxa, sinálase para a celebración dunha segunda o día doce de marzo de 2002 ás 10.30 horas, servindo de tipo o 75% do sinalado para a primeira poxa, sendo de aplicación as demais prevencións da primeira.</p>
<p>Igualmente e para o caso de que tampouco houbese licitadores na segunda poxa, sinálase para a celebración dunha terceira o día 10 de abril de 2002 ás 10.30 horas, poxa que se celebrará sen suxeición a tipo, debendo consignar quen desexe tomar parte coa mesma, o 20% do tipo que serviu de base para a segunda.</p>
<p>Se por forza maior ou causas alleas ó xulgado non puidera levarse a cabo a poxa no día e hora sinalados, entenderase que se levará a cabo o seguinte día hábil, á mesma hora, exceptuando os sábados.</p>
<p>Este edicto servirá de notificación ó/s debedor/es para o caso de non poder levarse a efecto no predio ou predios suxeitos a poxa.</p>
<p>Benes que se sacan a poxa:</p>
<p>Numero corenta e oito. Vivenda letra L da terceira planta dun edificio construído na parcela R.8.5, do polígono das Fontiñas, de Santiago de Compostela. Ten unha superficie útil de oitenta metros e trinta e seis decímetros cadrados. Linda: norte, corredor verde 10; sur, patio interior cuberto, oco de ventilación e vivenda letra K da mesma planta; leste, vivenda letra A da mesma planta, patio interior cuberto, corredor de acceso, oco de escaleira e oco de ventilación, e oeste, vía 6. Anexos: a planta de garaxe duns vinte metros cadrados, e o trasteiro duns tres metros cadrados sinalados co número corenta e oito, na planta sótano.</p>
<p>Tipo de poxa: sesenta e dous mil setecentos un sesenta e seis euros (62.701,66 euros). Dez millóns catrocentas trinta e dúas mil seiscentas setenta e oito pesetas (10.432.678 pesetas).</p>
<p>Dado en Santiago de Compostela, once de decembro de dous mil un.</p>
<p>O/A maxistrado-xuíz</p>
<p>Rubricado</p>
<p>O/A secretario</p>
<p>Rubricado</p>

