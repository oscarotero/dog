---
date: '2002-03-11'
id: 496A
page: 3
number: 50
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 26 de febreiro de 2002, da División de Recursos Económicos, pola
  que se anuncia concurso público aberto de subministración sucesiva, polo
  trámite de urxencia, para a adquisición de equipamento electromédico para
  urxencias con destino ó Hospital Comarcal do Barco de Valdeorras, Ourense
  (SCS-01/2002) (12 lotes).
range: Resolución
url: 'https://www.xunta.gal/dog/Publicados/2002/20020311/Anuncio496A_gl.html'
---
<p>O Servicio Galego de Saúde, por proposta da División de Recursos Económicos, e unha vez cumpridos</p>
<p>os trámites administrativos correspondentes, resolve anuncia-la subministración que a seguir se cita:</p>
<p>Adquisición de equipamento electromédico para urxencias con destino ó Hospital Comarcal do Barco de Valdeorras, Ourense (12 lotes).</p>
<p>Orzamento: sesenta e oito mil oitenta e oito con sesenta euros con IVE incluído (68.088,60 euros, con IVE incluído).</p>
<table><tbody><tr><td></td></tr>
<tr><td>Lote</td><td>Descrición</td><td>Importe dos lotes (euros)</td></tr>
<tr><td></td></tr>
</tbody></table>
<table><tbody><tr><td>1</td><td>Respirador transporte</td><td>14.424,28</td></tr>
<tr><td></td></tr>
<tr><td>2</td><td>Monitor de cabeceira</td><td>7.813,16</td></tr>
<tr><td></td></tr>
<tr><td>3</td><td>Desfibrilador</td><td>7.813,16</td></tr>
<tr><td></td></tr>
<tr><td>4</td><td>Electrocardiógrafo</td><td>4.207,08</td></tr>
<tr><td></td></tr>
<tr><td>5</td><td>Lámpada tipo cirúrxica</td><td>2.103,54</td></tr>
<tr><td></td></tr>
<tr><td>6</td><td>Monitor presión arterial</td><td>1.803,04</td></tr>
<tr><td></td></tr>
<tr><td>7</td><td>Aspirador eléctrico</td><td>4.086,88</td></tr>
<tr><td></td></tr>
<tr><td>8</td><td>Negatoscopios de uso xeral</td><td>1.111,85</td></tr>
<tr><td></td></tr>
<tr><td>9</td><td>Equipamento electromédico diverso servicios</td><td>8.047,53</td></tr>
<tr><td></td></tr>
<tr><td>10</td><td>Bisturí eléctrico</td><td>1.953,29</td></tr>
<tr><td></td></tr>
<tr><td>11</td><td>Mesa cirúrxica básica móbil</td><td>9.015,18</td></tr>
<tr><td></td></tr>
<tr><td>12</td><td>Lavacuñas desinfectador</td><td>5.709,61</td></tr>
<tr><td></td></tr></tbody></table>
<p>Garantía provisional: é o 2% do importe de licitación. Ve-lo punto 11 da folla de especificacións do prego tipo de cláusulas administrativas particulares.</p>
<p>Forma de adxudicación: concurso público, e procedemento aberto, polo trámite de urxencia.</p>
<p>Prazo de entrega: desde a petición, máximo 30 días.</p>
<p>Admisión de variantes: cada licitador poderá presentar proposicións individuais ata un máximo de tres (oferta base máis dúas variantes) proposicións agrupadas de varios lotes, ata un máximo de dúas.</p>
<p>Solvencia económica financeira e técnica: ve-lo punto 18 da folla de especificacións do prego tipo de cláusulas administrativas particulares para a dita contratación.</p>
<p>Criterios de adxudicación: os establecidos no punto 13 da folla de especificacións do prego tipo de claúsulas administrativas.</p>
<p>Documentos de interese para os licitadores: o prego tipo de cláusulas administrativas particulares, e demais documentación complementaria estarán de manifesto e á disposición dos concursantes para o seu exame nos servicios centrais da División de Recursos Económicos, edificio administrativo de San Lázaro, 2º andar, en Santiago de Compostela (CP 15703), tódolos días laborables, agás sábados, das 9 ás 14 horas, e tamén no enderezo da Internet www.sergas.es/contratacion. Ou chamar ós teléfonos 981 54 27 68, 981 54 27 66, 981 54 18 48 se queren unha copia do prego.</p>
<p>Presentación de proposicións: as proposicións deberán ser presentadas en man, en sobres pechados e asinados polo licitador ou persoa que o represente, no rexistro xeral do Sergas, antes das 14 horas do</p>
<p>oitavo día natural contado a partir do seguinte ó da publicación desta resolución no DOG, ou enviadas por correo dentro de prazo sinalado. Cando as proposicións se envíen por correo, o licitador deberá xustifica-la data de imposición do envío na oficina de correos e anunciarlle ó órgano de contratación a remisión da oferta mediante fax (981 54 27 62) ou telegrama no mesmo día, de conformidade co artigo 100 do Regulamento xeral de contratación do Estado.</p>
<p>Apertura de proposicións: terá lugar na Consellería de Sanidade e Servicios Sociais/Sergas, edificio administrativo San Lázaro, a partir das 9 horas do décimo primeiro día natural contado desde o seguinte a aquel no que remate o prazo de presentación de ofertas. No caso de que o dito día coincida en sábado ou festivo, a apertura das proposicións terá lugar o día hábil seguinte.</p>
<p>Documentación que achegarán os licitadores: os documentos que figuran no prego de cláusulas administrativas particulares.</p>
<p>Anuncios: o pagamento dos anuncios desta contratación de subministración será por conta do adxudicatario ou dos adxudicatarios do contrato.</p>
<p>Santiago de Compostela, 26 de febreiro de 2002.</p>
<p>Antonio Fernández-Campa García-Bernardo</p>
<p>Director xeral da División de Recursos</p>
<p>Económicos</p>

