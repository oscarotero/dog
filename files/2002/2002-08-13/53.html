---
date: '2002-08-13'
id: F90A
page: 12
number: 155
agency: CONCELLO DE VIGO
section: VI. ANUNCIOS
title: >-
  Anuncio de exposición pública do avance do Plan Xeral de Ordenación Municipal
  de Vigo. (Expediente 7266/411).
range: Anuncio
url: 'https://www.xunta.gal/dog/Publicados/2002/20020813/AnuncioF90A_gl.html'
---
<p>O Pleno deste Concello de Vigo, en sesión do 29 de xullo de 2002, adoptou entre outros, o seguinte acordo:</p>
<p>Primeiro.-Tomar coñecemento do avance do Plan Xeral de Ordenación Municipal de Vigo (expediente 7266/411), redactado por Consultora Gelega, S.L., con data de xuño de 2002, en execución do contrato de consultoría e asistencia técnica formalizado para a revisión e adaptación do novo PXOM de Vigo.</p>
<p>Segundo.-Somete-lo expediente ó trámite de información pública polo prazo de dous meses, mediante anuncio que se publicará no DOG e nun dos xornais de maior circulación da provincia co fin de que as distintas entidades e particulares se poidan formula-las suxestións que consideren oportunas e presenta-las propostas e convenios urbanísticos que estimen procedentes. O prazo ampliararase ata o 15 de outubro no suposto de que nesa data tivese con</p>
<p>cluído o de dous meses máis arriba citado, que se computará a partir do día seguinte a aquel no que teña lugar a última das publicacións.</p>
<p>Terceiro.-Remitir un exemplar do avance á Delegación do Goberno en Galicia, á CPTOPV da Xunta de Galicia e ós concellos integrantes da Mancomunidade de Vigo para que poidan achegar cantos documentos e informacións consideren que deban ser tidos en conta.</p>
<p>Sométese o presente expediente ó tramite de información pública polo prazo de dous meses, a través de publicación no DOG e nun dos xornais de maior circulación da provincia e taboleiro de anuncios da Xerencia Municipal de Urbanismo, segundo o establecido no artigo 41.1º da Lei 1/1997, do 24 de marzo, do solo de Galicia, significando que o prazo de exposición pública se entenderá aberto desde a primeira publicación, ampliándose este ata o 15 de outubro no suposto de que nesa data tivese concluído o de dous meses máis arriba citado, segundo o establecido no punto segundo da parte dispositiva do</p>
<p>acordo plenario, computándose o dito prazo a partir do día seguinte a aquel no que teña lugar a última das publicacións.</p>
<p>A documentación do presente expediente atópase a dispor do público en xeral na Oficina de Información Urbanística, na planta baixa da xerencia.</p>
<p>Vigo, 31 de xullo de 2002.</p>
<p>Lois Pérez Castrillo</p>
<p>Alcalde-presidente da Xerencia Municipal de Urbanismo</p>

