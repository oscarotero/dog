---
date: '2002-08-13'
id: F8BA
page: 12
number: 155
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Resolución do 19 de xuño de 2002 polo que se concede a acreditación de
  laboratorio de ensaios para o control de calidade da construcción ó
  laboratorio G.O.C., S.A. con domicilio na estrada de Celanova, número 14
  baixo, 32911-San Cibrao das Viñas (Ourense).
range: Resolución
url: 'https://www.xunta.gal/dog/Publicados/2002/20020813/AnuncioF8BA_gl.html'
---
<p>De acordo co establecido nos artigos 2 e 3 do Decreto 441/1990, do 6 de setembro (DOG do 24 de setembro), polo que se aproban as disposicións reguladoras específicas da acreditación de laboratorios de ensaio para o control de calidade da construcción, e por proposta da Dirección Técnica de Construccións e con informe favorable do Servicio de Calidade na Edificación conforme establecen os</p>
<p>artigos 12 h e 18.3.1 a) do Decreto 70/1997, do 14 de marzo (DOG 10 de abril), esta dirección xeral</p>
<p>RESOLVEU:</p>
<p>Cancelar por cambio de domicilio a inscrición no rexistro a acreditación de laboratorios de ensaios para o control de calidade da construcción a G.O.C., S.A. con domicilio na r/ Río Bibei, nº 14 baixo, 32001-Ourense, e</p>
<p>Concede-la acreditación de laboratorio de ensaios para o control de calidade da construcción a G.O.C., S.A. con domicilio na estrada de Celanova, nº 14 baixo, 32911-San Cibrao das Viñas (Ourense) polo prazo e condicións a que se refire o artigo 4 do anexo do Decreto 441/1990, do 6 de setembro, na área de:</p>
<p>SE Área de ensaios de laboratorio de mecánica do solo co número 15008SE02.</p>
<p>ST Área de mostras inalteradas, ensaios e probas in situ de solos co número 15009ST02.</p>
<p>SV Área de solos, áridos, mesturas bituminosas e os seus materiais constituíntes en viais co número 15010SV02.</p>
<p>HA Área de control de formigón en masa ou armado e os seus materiais constituíntes: cemento, áridos, auga, aceiro para armaduras, adicións e aditivos co número 15052HA02.</p>
<p>O que se fai público para xeral coñecemento.</p>
<p>Santiago de Compostela, 19 de xuño de 2002.</p>
<p>P.D. (Resolución 6-4-1995)</p>
<p>José Antonio Redondo López</p>
<p>Director xeral do Instituto Galego</p>
<p>da Vivenda e Solo</p>

