---
date: '2002-08-19'
id: FB1E
page: 12
number: 158
agency: CONCELLO DE VIVEIRO
section: VI. ANUNCIOS
title: Anuncio de contratación.
range: Anuncio
url: 'https://www.xunta.gal/dog/Publicados/2002/20020819/AnuncioFB1E_gl.html'
---
<p>A Comisión de Goberno do Concello de Viveiro, en sesión que tivo lugar o día 29 de xullo do ano que andamos, aprobou o expediente de contratación da obra que a seguir se relaciona:</p>
<p>1. Obxecto do contrato: execución da obra de iluminación pública na rúa Grande e outras (Celeiro).</p>
<p>2. Tramitación, procedemento e forma de adxudicación.</p>
<p>a) Tramitación: urxente.</p>
<p>b) Procedemento: aberto.</p>
<p>c) Forma: concurso.</p>
<p>3. Orzamento base de licitación: cincuenta e seis mil oitocentos trinta e dous euros con sesenta e cinco céntimos (56.832,65 A), de acordo coa seguinte desagregación:</p>
<p>Orzamento de execución material: 38.914,13 A.</p>
<p>Gastos xerais: 5.058,84 A.</p>
<p>Beneficio industrial: 2.334,85 A.</p>
<p>IVE: 7.409,25 A.</p>
<p>Proxecto técnico: 2.685,85 A.</p>
<p>IVE: 429,74 A.</p>
<p>4. Garantías.</p>
<p>a) Provisional: mil cento trinta e seis euros con sesenta e cinco céntimos (1.136,65 A).</p>
<p>b) Definitiva: 4% do importe da adxudicación.</p>
<p>5. Obtención de documentación: o proxecto técnico e o prego de cláusulas administrativas estarán á disposición de tódolos interesados no Negociado de Urbanismo e Contratación, sito nos claustros de San Francisco, avda. de Cervantes, s/n, en horario de 8 a 15 horas.</p>
<p>6. Prazo de presentación das proposicións: 13 días naturais seguintes ó da publicación do anuncio no último dos boletíns oficiais (DOG e BOP). No caso de que o día décimo terceiro coincida en sábado, domingo ou festivo, entenderase o prazo prorrogado ata o día laborable seguinte.</p>
<p>7. Gastos de publicidade: serán pola conta do adxudicatario.</p>
<p>8. Máis información. Teléfono: 982 56 20 47, en horario de 8 a 15 horas. Fax: 982 56 31 56. Correo electrónico: viveiro*fegamp.es</p>
<p>Viveiro, 30 de xullo de 2002.</p>
<p>Justo Vázquez Chao</p>
<p>Alcalde accidental</p>

