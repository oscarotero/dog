---
date: '2002-10-21'
id: 1501A
page: 14
number: 203
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 10 de outubro de 2002 pola que se resolve a convocatoria da Orde do 25
  de abril de 2002 (Diario Oficial de Galicia do 14 de maio) e se fai pública a
  concesión de axudas para a mobilidade de estudiantes das universidades do
  sistema universitario de Galicia, adheridas ó programa de intercambio Sicue,
  no curso académico 2002-2003.
range: Orde
url: 'https://www.xunta.gal/dog/Publicados/2002/20021021/Anuncio1501A_gl.html'
---
<p>A Consellería de Educación e Ordenación Universitaria convocou por Orde do 25 de abril de 2002 (DOG do 14 de maio), axudas para a mobilidade de estudiantes das universidades do sistema universitario de Galicia, adheridas ó programa de intercambio Sicue, para o curso académico 2002-2003.</p>
<p>De acordo co establecido no artigo 7 das bases da convocatoria, desde o día 27 de xuño ata o día 9 de xullo de 2002, expuxéronse as listas provi</p>
<p>sionais das solicitudes admitidas e excluídas e durante ese mesmo prazo os interesados puideron formula-las reclamacións para emendar erros e faltas de documentación ante a Dirección Xeral de Universidades.</p>
<p>Rematado este prazo, as solicitudes admitidas foron estudiadas pola comisión avaliadora nomeada na propia orde de convocatoria.</p>
<p>En consecuencia, de acordo co establecido nas bases da convocatoria e atendendo á proposta elevada pola citada comisión avaliadora a través da Dirección Xeral de Universidades, esta consellería</p>
<p>RESOLVE:</p>
<p>Artigo 1º</p>
<p>Facer pública a relación de candidatos que obtiveron axuda e que se relacionan no anexo I da presente orde e na contía que se especifica.</p>
<p>Artigo 2º</p>
<p>No suposto de producirse algunha renuncia, e tendo en conta o remanente de crédito previsto na orde de convocatoria, procederase a adxudica-la bolsa ás persoas que figuran na lista de seleccionados como suplentes, anexo II, e pola orde que nela figuran.</p>
<p>Artigo 3º</p>
<p>Os solicitantes que figuran no anexo III deberán considerar desestimada a súa solicitude, polas causas que nel se especifican.</p>
<p>Artigo 4º</p>
<p>Os beneficiarios están obrigados a cumpri-las normas establecidas na orde de convocatoria e a súa concesión queda, así mesmo, condicionada ó cumprimento dos requisitos establecidos nas devanditas disposicións.</p>
<p>Artigo 5º</p>
<p>O aboamento das axudas efectuarase por mensualidades completas trimestralmente e realizarase unha vez presentada, antes do 5 de novembro de 2002, a documentación á que fai referencia o artigo 11 das bases da convocatoria.</p>
<p>Artigo 6º</p>
<p>Contra a presente orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria no prazo dun mes a partir do día seguinte ó da súa publicación no DOG, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo de dous meses perante o Tribunal Superior de Xustiza de Galicia.</p>
<p>Santiago de Compostela, 10 de outubro de 2002.</p>
<p>Celso Currás Fernández</p>
<p>Conselleiro de Educación e Ordenación Universitaria</p>

