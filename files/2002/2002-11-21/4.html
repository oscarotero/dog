---
date: '2002-11-21'
id: '195E6'
page: 16
number: 225
agency: CONSELLERÍA DE SANIDADE
section: III. OUTRAS DISPOSICIÓNS
title: >-
  Decreto 310/2002, do 7 de novembro, polo que se aceptan, a título gratuíto,
  doazóns de diverso material con destino ó Complexo Hospitalario de Pontevedra.
range: Decreto
url: 'https://www.xunta.gal/dog/Publicados/2002/20021121/Anuncio195E6_gl.html'
---
<p>As empresas Amgen, S.A, ST. Judel Medical España, Ekipo, S. Coop. Ltda. e Manuel Seijo Martínez ofrecen a doazón ó Servicio Galego de Saúde de diverso material con destino ó Complexo Hospitalario de Pontevedra.</p>
<p>Conforme o artigo 17.1º da Lei 3/1985, do 12 de abril, do patrimonio da Comunidade Autónoma, requírese decreto do Consello da Xunta de Galicia para a adquisición de bens a título gratuíto.</p>
<p>En cumprimento do disposto na Lei 3/1985, do 12 de abril, do patrimonio da Comunidade Autónoma, de conformidade coa proposta do conselleiro de Sanidade e presidente do Servicio Galego de Saúde e logode deliberación do Consello da Xunta de</p>
<p>Galicia, na súa reunión do día sete de novembro de dous mil dous,</p>
<p>DISPOÑO:</p>
<p>Artigo 1º</p>
<p>Acepta-la doazón do seguinte material:</p>
<p>-1 cabina de fluxo laminar, marca Grifols modelo 1002, cun valor 7.751,70 A, doada pola empresa Amgen, S.A.</p>
<p>-1 impresora, de marca Citizen, modelo Swift 24, cun valor de 180 A doada por Manuel Seijo Martínez.</p>
<p>-3 gravadores Holter marca General Electric modelo MHWUPS, cun valor de 10.402,86 A, doados pola empresa ST. Judel Medical España.</p>
<p>-21 ordenadores persoais cos seus correspondentes monitores marca Compaq, modelo EVOD300DT, cun valor de 32.507,83 A, doados pola empresa Ekipo, S. Coop. Ltda.</p>
<p>Artigo 2º</p>
<p>Os activos acéptanse segundo o establecido na normativa en materia patrimonial da Comunidade Autó</p>
<p>noma e destinaranse ó Complexo Hospitalario de Pontevedra, de acordo coa vontade dos doantes.</p>
<p>Disposición derradeira</p>
<p>O Servicio Galego de Saúde, a través do seu órgano competente, levará a cabo os trámites necesarios para a efectividade de canto se dispón neste decreto.</p>
<p>Santiago de Compostela, sete de novembro de dous mil dous.</p>
<p>Manuel Fraga Iribarne</p>
<p>Presidente</p>
<p>Jose María Hernández Cochón</p>
<p>Conselleiro de Sanidade</p>

