---
date: '2002-11-21'
id: 1961A
page: 16
number: 225
agency: XULGADO DO SOCIAL NÚMERO UN DA CORUÑA
section: V. ADMINISTRACIÓN DE XUSTIZA
title: Edicto (200/2002).
range: Edicto
url: 'https://www.xunta.gal/dog/Publicados/2002/20021121/Anuncio1961A_gl.html'
---
<p>Eu, Agustín Ignacio Pena López, secretario do Xulgado do Social número un da Coruña, fago saber que nos autos número 200/2002 seguidos por instancia de Modesto Rivas Insua contra Telecomunicaciones Servicios Avanzados de Telefonía, S.A., Telsat e Fogasa sobre reclamación de cantidades, a maxistrada xuíza deste xulgado, Isabel Olmos Parese, dictou sentencia, con data do 11 de outubro de 2002, coa seguinte parte dispositiva:</p>
<p>«Que estimando a demanda presentada por Modesto Rivas Insua, debo declarar e declaro o dereito do demandante a percibi-la cantidade de 2.263,3 euros polos conceptos que se expresan no feito probado segundo desta resolución e, nese sentido debo condenar e condeno a empresa Telecomunicaciones Servicios Avanzados de Telefonía, S.A.-Telsat a que, estando e pasando por tal declaración, lle aboe ó demandante a cantidade de 2.263,43 euros, en concepto de diferencia por aplicación do convenio.</p>
<p>E debo absolver e absolvo o Fogasa sen prexuízo da súa responsabilidade subsidiaria nos casos previstos no artigo 33 do ET.</p>
<p>Notifíqueselles esta sentencia ás partes, ás que se lles fará saber que, contra esta resolución, cabe o recurso de suplicación, que deberá anunciarse perante este xulgado no prazo de cinco días, contado a partir da notificación desta sentencia, por comparecencia, ou por escrito das partes, o seu avogado</p>
<p>ou representante legal, designando o letrado que deberá interpoñelo, de ser posible o anuncio por mera manifestación daquela ó ser notificada, e que será resolto, se é o caso e cumpridos os trámites legais, pola Sala do Social do Tribunal Superior de Xustiza de Galicia. A empresa condenada deberá así mesmo acreditar, ó anunciar o recurso, ter consignado o importe da condena na conta de consignacións deste xulgado aberta no BBV, conta número 5602-60, podendo substituírse polo aseguramento mediante aval bancario, constando a responsabilidade solidaria do avalista, máis outra cantidade de 150,25 euros na mesma conta e en calidade de depósito nun impreso separado ó do importe da condena.</p>
<p>Así, por esta miña sentencia, pronúncioo, mándoo e asínoo».</p>
<p>E para que lle sirva de notificación a Telecomunicaciones Servicios Avanzados de Telefonía, S.A., Telsat, que tivo o seu último enderezo coñecido en Oleiros, r/ Aguieira, s/n, Santa Cruz, e que na actualidade se descoñece, e co fin da súa publicación no Diario Oficial de Galicia, expido e asino este edicto na Coruña, 11 de outubro de 2002.</p>
<p>O secretario xudicial</p>
<p>Rubricado</p>

