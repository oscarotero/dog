---
date: '2002-11-21'
id: 195EE
page: 16
number: 225
agency: CONSELLERÍA DE SANIDADE
section: III. OUTRAS DISPOSICIÓNS
title: >-
  Resolución do 13 de novembro de 2002, da División de Recursos Económicos, pola
  que se modifica o prazo de xustificación do gasto e aboamento das subvencións
  concedidas ó abeiro da Orde do 10 de maio de 2002.
range: Resolución
url: 'https://www.xunta.gal/dog/Publicados/2002/20021121/Anuncio195EE_gl.html'
---
<p>A Orde do 10 de maio de 2002 (DOG nº 98, do 23 de maio), regula a concesión de subvencións ás</p>
<p>entidades locais da Comunidade Autónoma de Galicia para o mantemento de puntos de atención continuada e zonas especiais de urxencias que funcionen en centros de saúde de titularidade municipal.</p>
<p>O artigo 7 da antedita orde regula a xustificación e o pagamento destas subvencións, determinando un prazo para a xustificación do gasto realizado, que está previsto que remate o vindeiro día 30 de novembro.</p>
<p>O mesmo artigo citado establece que tal prazo se poderá modificar por causas debidamente xustificadas, mediante resolución do director xeral da División de Recursos Económicos do Servicio Galego de Saúde.</p>
<p>A demora involuntaria na concesión das subvencións afecta, neste caso, o prazo de xustificación previsto na orde citada inicialmente, quedando este reducido a 23 días. Dado que este prazo se considera moi axustado tendo en conta a transcendencia da documentación que se vai presentar, e co obxecto de mellor garanti-lo dereito dos beneficiarios, facendo uso da facultade de modificación recoñecida no mesmo precepto, esta división</p>
<p>RESOLVE:</p>
<p>Amplia-lo prazo de xustificación do gasto realizado previsto no artigo 7 da Orde do 10 de maio de 2002 ata o día 31 de decembro de 2002.</p>
<p>Santiago de Compostela, 13 de novembro de 2002.</p>
<p>Antonio Fernández-Campa García-Bernardo</p>
<p>Director xeral da División de Recursos Económicos</p>

