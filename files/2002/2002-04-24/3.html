---
date: '2002-04-24'
id: 7A36
page: 5
number: 79
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Orde do 16 de abril de 2002 pola que se procede á convocatoria para o ano 2002
  de axudas encamiñadas á mellora da infraestructura enerxética de Galicia, en
  réxime de concorrencia competitiva, de acordo coas bases reguladoras
  establecidas no anexo II da Orde do 11 de marzo de 2002, publicadas no Diario
  Oficial de Galicia número 55, do 18 de marzo.
range: Orde
url: 'https://www.xunta.gal/dog/Publicados/2002/20020424/Anuncio7A36_gl.html'
---
<p>Un dos obxectivos da Consellería de Industria e Comercio no campo da política enerxética é conseguir unha explotación e xestión máis racional dos recursos enerxéticos, lograr uns índices de calidade das subministracións enerxéticas axeitados, non só reducindo o consumo senón tamén mellorando a eficiencia enerxética.</p>
<p>Tanto a Lei 54/1997, do 27 de novembro, do sector eléctrico, como a Lei 34/1998, do 7 de outubro, do sector de hidrocarburos prevén que as distintas administracións, no ámbito das súas respectivas competencias territoriais, poderán instrumentar programas de actuación e adoptar medidas que incentiven a mellora do servicio ós usuarios, así como a eficiencia e o aforro enerxético.</p>
<p>As instalacións eléctricas municipais son en moitos casos susceptibles de modificacións e innovacións para lograr unha mellora na eficiencia enerxética que, de acordo co estado actual da técnica, permita un sensible aforro no consumo de enerxía.</p>
<p>O desenvolvemento dos núcleos de poboación provocou que, en ocasións, o contorno de determinadas instalacións eléctricas sufrise alteracións significativas que aconsellan a modificación daquelas, aínda que sigan sendo regulamentarias.</p>
<p>O gas é unha enerxía económica e ecolóxica xa dispoñible en moitos fogares e industrias de Galicia e que é preciso seguir impulsando para a súa extensión a novas zonas de nosa Comunidade Autónoma.</p>
<p>Como medio e instrumento para favorece-las actuacións indicadas, a Consellería de Industria e Comercio considerou necesario establecer un programa de axudas encamiñadas á mellora da infraestructura enerxética de Galicia.</p>
<p>Este programa estructúrase en catro liñas de axuda que se recollen no anexo II da Orde do 11 de marzo de 2002, pola que se establecen as bases reguladoras de axudas e subvencións en materia de industria, enerxía, minería, tecnoloxía e desenvolvemento sectorial, comercio e consumo.</p>
<p>Na súa virtude, en uso das atribucións que me foron conferidas,</p>
<p>DISPOÑO:</p>
<p>Artigo 1º.-Obxecto.</p>
<p>O obxecto desta orde é proceder á convocatoria das axudas e subvencións do programa de axudas encamiñadas á mellora da infraestructura enerxética de Galicia, recollido no anexo II da Orde do 11</p>
<p>de marzo de 2002, pola que se establecen as bases reguladoras de axudas e subvencións en materia de industria, enerxía, minería, tecnoloxía e desenvolvemento sectorial, comercio e consumo.</p>
<p>Tal e como establece o artigo 3.2º da antedita orde, o obxecto, requisitos dos beneficiarios e criterios obxectivos de adxudicación son os establecidos para cada programa de incentivo no anexo da mesma e, no non previsto nela, aplicarase o que se estableza nos seguintes artigos.</p>
<p>Artigo 2º.-Créditos orzamentarios e contía máxima das axudas.</p>
<p>1. Estas axudas outorgaranse con cargo ós créditos previstos nos orzamentos xerais da Comunidade Autónoma de Galicia para 2002, destinándose para o seu financiamento ata un máximo de 4.000.091,37 A para esta anualidade e 800.018,27 A para a anualidade 2003, que se imputan ás seguintes aplicacións orzamentarias:</p>
<table><tbody><tr><td></td></tr>
<tr><td>Aplicación</td><td>Denominación</td><td>Importe ano 2002</td><td>Importe ano 2003</td></tr>
<tr><td></td></tr>
</tbody></table>
<table><tbody><tr><td>A) Uso racional da enerxía</td></tr>
<tr><td>08.02.631-A.760.0</td><td>Corporacións locais, uso racional da enerxía nos concellos</td><td>1.312.814,95 A</td><td>262.562,99 A</td></tr>
<tr><td>08.02.631-A.770.0</td><td>Empresas privadas; uso racional da enerxía nas industrias</td><td>239.899 A</td><td>47.979,80 A</td></tr>
<tr><td>B) Fomento das enerxías renovables</td></tr>
<tr><td>08.02.631-B.773.0</td><td>Empresas privadas fomento das enerxías renovables</td><td>784.189,98 A</td><td>156.838 A</td></tr>
<tr><td>08.02.631-B.780.0</td><td>Familias e institucións sen ánimo de lucro, fomento das enerxías renovables</td><td>210.000 A</td><td>42.000 A</td></tr>
<tr><td>C) Desenvolvemento da infraestructura de gas</td></tr>
<tr><td>08.02.631-B.771.0</td><td>Empresas privadas; II fase de gasificación</td><td>562.421,12 A</td><td>112.484,22 A</td></tr>
<tr><td>08.02.631-B-772.0</td><td>Plantas satélite de GNL</td><td>200.000 A</td><td>40.000 A</td></tr>
<tr><td>D) Adecuación de instalacións eléctricas</td></tr>
<tr><td>08.02.631-B.770.0</td><td>Empresas privadas; mellora de infraestructuras enerxéticas</td><td>690.766,32 A</td><td>138.153,26 A</td></tr>
<tr><td>Total</td><td></td><td>4.000.091,37 A</td><td>800.018,27 A</td></tr>
</tbody></table>
<p>O gasto que se proxecta tramítase como expediente anticipado e está condicionado á existencia de crédito axeitado e suficiente nos orzamentos do exercicio para 2002, de acordo co disposto no artigo 3, número 3 in fine da Orde do 27 de novembro de 2000 pola que se modifica a do 11 de febreiro de 1998, sobre tramitación anticipada de expedientes de gasto.</p>
<p>Esas cantidades poderanse incrementar en función das solicitudes presentadas e de acordo coa dispoñibilidade de crédito.</p>
<p>Poderanse establece-los correspondentes compromisos plurianuais dentro dos límites establecidos pola lexislación vixente.</p>
<p>2. As contías máximas das axudas para cada tipo de proxecto son as que se reflicten a continuación:</p>
<p>A) Proxectos de uso racional da enerxía: 40% do investimento subvencionable.</p>
<p>B) Fomento das enerxías renovables:</p>
<p>a) Solar térmica: 240 A/metro cadrado de superficie de captación.</p>
<p>En caso de instalación de colectores de alta tecnoloxía, o límite poderá incrementarse ata os 360 A/metro cadrado de superficie de captación:</p>
<p>b) Solar fotovoltaica:</p>
<p>-Sistemas illados: 9 A/Wp.</p>
<p>-Sistemas conectados á rede: 4 A/Wp.</p>
<p>c) Outras enerxías renovables: 40% do investimento subvencionable.</p>
<p>d) Instalacións mixtas: proporcional a cada un dos tipos anteriores.</p>
<p>C) Desenvolvemento da infraestructura de gas: 25% do investimento subvencionable.</p>
<p>D) Adecuación de instalacións eléctricas: 40% do investimento subvencionable.</p>
<p>3. A contía da subvención non poderá ser superior ó 50% do investimento subvencionable.</p>
<p>Artigo 3º.-Concorrencia de axudas e subvencións públicas.</p>
<p>As axudas previstas nesta orde serán incompatibles con calquera outra das reguladas por esta consellería.</p>
<p>O importe da subvención neta equivalente ás empresas, en concorrencia con subvencións ou axudas doutras administracións públicas ou doutras entidades públicas ou privadas, nacionais ou internacionais, non poderá supera-lo máximo de intensidade rexional, 40% sobre o investimento subvencionable establecido para cada actividade nesta orde. No caso de axudas a empresas PEME engadirase un 15% adicional ó devandito límite, de acordo coas directrices sobre axudas de Estado de finalidade rexional (98/C 74/06) en relación co mapa de axudas de finalidade rexional para o período 2000-2006 en España, aprobado pola comisión/axuda de Estado número 773/99). Os devanditos límites máximos aplicaranse tanto se a axuda provén inte</p>
<p>gramente de fontes nacionais como se foi cofinanciada con fondos comunitarios (punto 4.21 Directrices comunitarias sobre axudas de Estado ás pequenas e medianas empresas. DOC nº 213, do 23-7-1996).</p>
<p>Enténdese por mediana empresa a que cumpre os seguintes requisitos: que empregue menos de 250 persoas, cun volume de negocio que non supere os 40 millóns de euros ou cun balance xeral que non exceda dos 27 millóns de euros e que sexa independente, isto é, que o 25% ou máis do seu capital ou dos seus dereitos de voto non pertenza a outra empresa, ou conxuntamente a outras empresas que non respondan á definición de PEME. Os citados criterios aplicaranse á empresa no seu conxunto, incluídas filiais situadas noutros estados membros ou fóra da UE (recomendación da Comisión do 3 de abril de 1996, relativa á definición de pequenas e medianas empresas DO L 107, do 30 de abril de 1996, p4).</p>
<p>Enténdese por subvención neta equivalente o beneficio último que a axuda lle debería proporcionar á empresa unha vez deducido o imposto sobre sociedades aboado en concepto da dita axuda.</p>
<p>Artigo 4º.-Investimento subvencionable.</p>
<p>1. Para a definición do investimento subvencionable no caso de proxectos de uso racional da enerxía e fomento das enerxías renovables promovidos por empresas, serán de aplicación as directrices comunitarias sobre axudas estatais a favor do medio ambiente (2001/C 37/03 - DOCE 3-2-2001), polo que, segundo o punto 37, os custos subvencionables terán que calcularse netos das vantaxes obtidas dun eventual incremento da capacidade, dos aforros de custos xerados durante os cinco primeiros anos de vida do investimento e das produccións accesorias adicionais durante o mesmo período de cinco anos. No ámbito das enerxías renovables, os custos de investimento subvencionables corresponden, polo xeral, ós custos suplementarios soportados pola empresa en relación cunha instalación de xeración de enerxía tradicional da mesma capacidade en termos de xeración efectiva de enerxía.</p>
<p>2. No caso de proxectos de adecuación de instalacións de distribución de enerxía eléctrica, non se considerarán subvencionables os gastos de execución da obra civil necesaria (canalización subterránea e apoios fin de liña cos elementos inherentes a eles, no caso de que a adecuación da liña leve consigo o paso a subterráneo; cimentacións e tomas de terra de apoios, no caso de que a adecuación da liña aérea consista nunha variante en aéreo), así como os de xestión e consecución dos permisos de paso necesarios.</p>
<p>3. En ningún caso serán subvencionables os investimentos de substitución.</p>
<p>4. Non se valorarán, para efectos de investimentos, os gastos que se realicen en pagamento de impostos, taxas, contribucións, licencias, etc., nin calquera</p>
<p>outro de carácter tributario, fiscal ou sometido a aranceis, e os correspondentes a investimentos realizados con fórmulas de arrendamento financeiro, agás as actuacións de fomento de enerxías renovables promovidas por familias ou institucións sen ánimo de lucro, nas que se poderá considera-lo imposto sobre o valor engadido (IVE) como subvencionable cando o beneficiario acredite, mediante a correspondente certificación, que se encontra acollido ó réxime de exención do IVE.</p>
<p>Artigo 5º.-Solicitudes, prazo de presentación e documentación que debe xuntarse.</p>
<p>1. O prazo para a presentación das solicitudes será dun mes contado desde o día seguinte ó da publicación desta orde no Diario Oficial de Galicia.</p>
<p>2. As solicitudes, que se dirixirán ó conselleiro de Industria e Comercio, presentaranse no rexistro xeral das delegacións provinciais, no dos servicios centrais da Consellería de Industria e Comercio ou a través dalgunha das formas recollidas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, entre as que se inclúen os rexistros dos concellos que teñan subscrito convenio de colaboración para a implantación dun sistema intercomunicado de rexistro coa Administración da Comunidade Autónoma de Galicia.</p>
<p>3. O modelo de solicitude e o resto dos modelos necesarios para solicitar ou xustifica-la axuda, publícanse como anexos I e II desta orde e atópanse tamén ó dispor dos interesados no enderezo da Internet <a href="http://www.xunta.é/conselle/in.">http://www.xunta.é/conselle/in.</a></p>
<p>A solicitude presentarase xunto coa seguinte documentación:</p>
<p>a) Aquela que acredite a personalidade, natureza e réxime xurídico do solicitante, tendo en conta que:</p>
<p>i) Se é unha fundación, asociación ou entidade sen ánimo de lucro, deberá achega-la escritura pública de constitución e estatutos debidamente inscritos no rexistro correspondente, debendo quedar acreditada, se fose o caso, a súa condición de entidade sen ánimo de lucro.</p>
<p>ii) Se é unha empresa, documentación acreditativa da súa constitución legal, inscrición no correspondente rexistro, enderezo social e do seu centro de traballo en Galicia, de se-lo caso.</p>
<p>b) Documento nacional de identidade e documento público acreditativo do poder con que actúa quen representa a empresa ou entidade solicitante se é o caso.</p>
<p>c) Tarxeta de identificación fiscal NIF/CIF segundo proceda, e do último recibo de pagamento do imposto de actividades económicas (IAE).</p>
<p>d) Memoria descritiva das actuacións que se van realizar, na que deberá constar un epígrafe específico no que se valorará a eficiencia enerxética do proxecto e que incluirá plano de implantación da actuación</p>
<p>á escala 1:10.000; no caso de actuacións de fomento das enerxías renovables, incluiranse esquema da instalación e bosquexo que represente a súa integración arquitectónica ou paisaxística.</p>
<p>e) Orzamento da investimento, desagregando os prezos unitarios dos principais elementos da actuación (anexo II desta orde).</p>
<p>f) Calendario de execución do investimento, con referencia a cada unha das actuacións que configuran o proxecto (mes inicio/mes finalización) (anexo II).</p>
<p>g) Declaración expresa doutras axudas solicitadas, obtidas ou que se prevén solicitar para o mesmo investimento en calquera outra Administración, entes públicos ou privados, nacionais ou internacionais. Declaración expresa de estar ó día no cumprimento das obrigas fiscais e coa Seguridade Social e de que non ten contraída ningunha débeda, por ningún concepto, coa Xunta de Galicia (anexo II).</p>
<p>h) Para as empresas suxeitas ós requisitos establecidos no anexo II da xa citada Orde do 11 de marzo de 2002, que se refiren ás esixencias de contratación estable de traballadores, presentarase declaración na que se relacionen os traballadores e o seu tipo de contrato (fixo ou temporal) ou, de se-lo caso, compromiso por escrito ante a Xunta de Galicia de alcanza-las porcentaxes de estabilidade laboral sinaladas no citado anexo.</p>
<p>4. As solicitudes de axudas para a adecuación de instalacións de distribución de enerxía eléctrica serán tramitadas a través dos respectivos concellos, que unirán ó expediente un escrito relativo ó compromiso de execución ó seu cargo da obra civil e xestión de permisos a que fai referencia o artigo 4.2º, con indicación de prazos.</p>
<p>De toda a documentación presentaranse tres exemplares nos que tódolos documentos que non sexan orixinais estarán compulsados.</p>
<p>Artigo 6º.-Corrección de defectos.</p>
<p>Conforme o establecido no artigo 71 da Lei 30/1992, do 26 de novembro, se a solicitude de subvención non reúne os requisitos esixidos nesta orde para cada caso concreto, o interesado será requirido para que nun prazo de dez días, contados a partir do día seguinte á recepción do dito requirimento, emende a falta ou xunte os documentos preceptivos, con indicación de que, se non o fixese, será considerado desistido da súa petición, logo de resolución que deberá ser dictada nos termos previstos conforme o establecido no artigo 42 da citada lei.</p>
<p>Artigo 7º.-Valoración dos proxectos.</p>
<p>1. Revisados os expedientes e completados, de se-lo caso, os servicios de xestión das distintas unidades tramitadoras deberán emitir para cada solicitude de subvención, como paso previo para proceder á súa valoración, un informe relativo ó cumprimento dos requisitos que establece para as solicitudes o artigo 5º desta orde.</p>
<p>2. Conforme o establecido no artigo 9 do Decreto 286/2000, do 21 de novembro, polo que se desenvolve o réxime de axudas e subvencións públicas da Comunidade Autónoma galega, a valoración das solicitudes admitidas a trámite realizaraa unha comisión, constituída para o efecto, que estará presidida polo director xeral de Industria, Enerxía e Minas ou persoa en quen delegue, e na que participarán o subdirector xeral de Enerxía e Recursos Minerais, o xefe de Servicio de Infraestructuras Enerxéticas, que actuará como secretario, os delegados provinciais da Consellería de Industria e Comercio e o director do Instituto Enerxético de Galicia ou persoas que nestes últimos poidan delegar.</p>
<p>3. A mencionada comisión valorará a totalidade dos investimentos subvencionables seguindo os criterios de selección de proxectos establecidos para cada liña de axudas no anexo II da anteriormente indicada Orde do 11 de marzo de 2002, ordenando os investimentos correlativamente e en sentido decrecente ó valor asignado.</p>
<p>Á vista da dita valoración, proporá a contía das axudas correspondentes ós investimentos subvencionables ata esgota-lo crédito dispoñible, quedando en reserva o resto dos investimentos subvencionables, para que, se se producise algunha renuncia ou modificación nos proxectos inicialmente subvencionados, puidesen ser atendidas co crédito que quedara libre.</p>
<p>Á vista do informe emitido por acordo da comisión, dictaranse as correspondentes resolucións de acordo co establecido no artigo 4 da mencionada Orde do 11 de marzo de 2002.</p>
<p>Artigo 8º.-Actuacións plurianuais.</p>
<p>No caso de actuacións plurianuais que excedan o exercicio 2002, poderanse establece-los correspondentes compromisos de anualidade, dentro dos límites establecidos pola lexislación vixente, de conformidade co prazo de execución do investimento, observándose o disposto, para os efectos oportunos, no artigo 58 do Decreto lexislativo 1/1999, do 7 de outubro, polo que se aproba o texto refundido da Lei de réxime financeiro e orzamentario de Galicia, modificado pola Lei 8/1999, do 30 de decembro, de medidas fiscais e orzamentarias e función pública e actuación administrativa, e pola Lei 5/2000, do 28 de decembro, de medidas fiscais e de réxime orzamentario e administrativo.</p>
<p>Os libramentos correspondentes a estas axudas faranse efectivos con cargo ós créditos consignados para cada exercicio orzamentario. Se a materialización ou o pagamento do investimento se anticipase ó calendario establecido na resolución de concesión e non fose posible o reaxuste das anualidades de subvención, o investimento ou pagamento adiantado poderá servir de xustificación para o libramento das anualidades posteriores sempre que se obtivese a conformidade do órgano competente para a concesión da axuda.</p>
<p>Nos proxectos plurianuais, entenderase que os investimentos e pagamentos que se efectúen desde a data límite de xustificación da anualidade corrente ata o final de ano, corresponden á anualidade seguinte e, polo tanto, poderanse presentar como xustificantes para o cobramento da dita anualidade.</p>
<p>Artigo 9º.-Presentación de proxecto de execución.</p>
<p>Nun prazo de 40 días hábiles a partir da notificación da axuda, o beneficiario deberá remitir á delegación provincial da Consellería de Industria e Comercio unha copia do proxecto de execución, cando este sexa necesario, asinado por técnico competente e visado polo colexio profesional correspondente, e certificación da iniciación da obra; se esta fose realizada por terceiros, a documentación que acredite que a obra foi adxudicada e a acreditación do adxudicatario para realizala.</p>
<p>A falta de presentación desta documentación entenderase como renuncia á axuda concedida e, logo de audiencia do interesado, procederase conforme o establecido no artigo 42.1º da Lei 30/1992, do 26 de novembro.</p>
<p>Artigo 10º.-Xustificación do investimento.</p>
<p>A data límite para executa-las actuacións que fosen obxecto de subvención e para xustificar o correspondente investimento e pagamento é o 31 de outubro do ano que corresponda, para o que o beneficiario deberá presentar, sen prexuízo do establecido no artigo 15 do Decreto 287/2000, do 21 de novembro, na respectiva delegación provincial ou nos servicios centrais da Consellería de Industria e Comercio, a través dalgunha das formas previstas no artigo 38.4º da Lei 30/1992, do 26 de novembro, por triplicado, a seguinte documentación acreditativa:</p>
<p>a) Informe técnico no que se describa a realización do proxecto ou actuación e os datos e incidencias máis significativos habidos na súa execución.</p>
<p>No caso dos proxectos de electrificación mediante o emprego de enerxías renovables, o beneficiario deberá acreditar que dispón dun contrato de mantemento por un período mínimo de tres anos, cunha entidade con capacidade técnica suficiente a xuízo da delegación provincial de Industria correspondente.</p>
<p>b) Documentos acreditativos do investimento ou actuación consistentes nas facturas orixinais e nos documentos xustificativos do pagamento realizado.</p>
<p>No caso das actuacións correspondentes ó desenvolvemento de redes de gas propano canalizado, a realización das obras xustificarase mediante certificación de gastos expedida por persoa ou órgano con facultade para iso, xunto cunha auditoría elaborada por unha sinatura de auditores independentes (inscrita no Rexistro Oficial de Auditores Contables) ou censor xurado de contas.</p>
<p>c) Xustificante de axudas obtidas ou declaración das solicitadas ou que se prevé obter para o mesmo investimento en calquera outra Administración, entes públicos ou privados, nacionais ou internacionais; indicando a súa contía.</p>
<p>d) Certificación expedida pola entidade bancaria de titularidade da conta bancaria onde debe realizarse o pagamento, na que conste: ordinal bancario, código de banco, código de sucursal e código de conta corrente.</p>
<p>e) Certificados acreditativos de estar ó día nas obrigas tributarias e coa Seguridade Social, de non ter pendente de pagamento ningunha débeda, por ningún concepto, coa Administración pública da Comunidade Autónoma, e de estar ó día no imposto de actividades económicas.</p>
<p>f) Documento acreditativo de que se alcanzan os niveis de estabilidade laboral a que se refire o anexo II da Orde do 11 de marzo de 2002.</p>
<p>g) O beneficiario de calquera subvención plurianual, cun importe total que supere os 30.050,61 A, deberá achegar, ademais, xustificante acreditativo de depósito na Caixa Xeral de Depósitos de seguro de caución prestado por entidade aseguradora ou aval solidario de entidade de crédito ou sociedade de garantía recíproca que garanta o importe da anualidade na que o pagamento se estea a tramitar, así como dos seus correspondentes xuros de demora, conforme o xuro legal do diñeiro indicado na Lei de orzamentos do Estado que estea vixente nese momento, e deberá alcanzar, como mínimo, ata os dous meses seguintes ó final do prazo de xustificación da última das anualidades da subvención.</p>
<p>Os órganos competentes da Consellería de Industria e Comercio poderán solicita-las aclaracións ou informes relativos á xustificación do investimento que consideren convenientes. No caso de que non fosen remitidos polo beneficiario dentro do prazo que se sinale, podería entenderse que renuncia á axuda.</p>
<p>Artigo 11º.-Pagamento da subvención.</p>
<p>Conforme o establecido nos artigos 15 e 16 do Decreto 287/2000, do 21 de novembro, a percepción da axuda terá lugar despois de que os servicios técnicos da Consellería de Industria e Comercio, trala inspección realizada, se é o caso, certificasen que se realizou o investimento que foi obxecto de subvención e o previsto na resolución de concesión. Ademais, o beneficiario deberá presenta-la documentación adicional que lle sexa requirida por estes servicios técnicos, co obxecto de determina-lo alcance do proxecto ou actuacións subvencionables.</p>
<p>No caso de que o investimento realizado teña un custo inferior ó inicialmente previsto e sempre que iso non supoña unha realización deficiente do proxecto, a axuda reducirase proporcionalmente, mantendo constante a porcentaxe de subvención respecto ó investimento.</p>
<p>Disposición derradeira</p>
<p>Única.-Facúltase o director xeral de Industria, Enerxía e Minas para que dicte as disposicións oportunas para o desenvolvemento desta orde.</p>
<p>Santiago de Compostela, 16 de abril de 2002.</p>
<p>Juan Rodríguez Yuste</p>
<p>Conselleiro de Industria e Comercio</p>

