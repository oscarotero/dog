---
date: '2002-04-24'
id: 7A4A
page: 5
number: 79
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 21 de marzo de 2002, da Delegación Provincial da Coruña, pola
  que se dispón o depósito e a publicación, no Diario Oficial de Galicia, da
  corrección de erros da revisión salarial e calendario laboral do convenio
  colectivo do sector de elaboración e instalación de pedra e mármore para o ano
  2002.
range: Resolución
url: 'https://www.xunta.gal/dog/Publicados/2002/20020424/Anuncio7A4A_gl.html'
---
<p>Visto o expediente de corrección de erros da revisión salarial e calendario laboral do convenio colectivo do sector de elaboración e instalación de pedra e mármore, que tivo entrada nesta delegación provincial o día 14-3-2002, subscrito en representación da parte económica pola Asociación de Empresarios Marmolistas da provincia da Coruña (Asoemar), e da parte social polas centrais sindicais UGT, CC.OO. e CIG o día 21-2-2002, de conformidade co disposto no artigo 90.2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, existente nesta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo depósito do citado acordo no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 21 de marzo de 2002.</p>
<p>Reyes Carabel Pedreira</p>
<p>Delegada provincial da Coruña</p>
<p>Acta única</p>
<p>Na Coruña, ás dezasete quince horas do vinteún de febreiro de dous mil dous, reúnense, nos locais da Confederación Intersindical Galega, sitos nesta cidade, as partes social e económica para proceder á revisión e actualización das táboas salariais, así como á aprobación do calendario para este ano, todo referido ó vixente convenio de traballo para a actividade de elaboración e instalación de pedra e mármore.</p>
<p>Os asistentes, que formarán a comisión negociadora, son os seguintes: por Comisiones Obreras (CC.OO.), Santiago Huertas Pozurama. Pola Confederación Intersindical Galega (CIG): Victorino Ares Prado e Lino Bereijo Vergara. Por parte da Unión General de Trabajadores (UGT): Juan R. Paseiro Pararo. Pola Asociación de Empresarios Mar</p>
<p>molistas de la provincia de A Coruña (Asoemar), Manuela Fernández Pouso.</p>
<p>Unha vez aberta e reunión, procédese a revisa-los salarios vixentes a 31-12-2000 co exceso do IPC, é dicir, o 0,2% para, a seguir, incrementa-los salarios no 3,5%.</p>
<p>Por erro na transcrición na acta nº 6 do actual convenio de elaboración e instalación de pedra e mármore, no seu artigo nº 30, onde di: «Complemento de hospitalización. No caso do IT derivada de accidente, a empresa procederá a complementar durante os dous primeiros meses ata o 100% da base reguladora.</p>
<p>A hospitalización por accidente será válida sempre e cando esta teña a consideración de laboral», debe dicir: «Incapacidade temporal. No caso de IT derivada de accidente coa consideración de laboral, a empresa procederá a completar durante os dous primeiros meses ata o 100% da base reguladora».</p>
<p>Así mesmo e co obxecto de adapta-la xornada trala súa reducción, confecciónase o calendario que se xunta como anexo IV e que estará en vigor única e exclusivamente, para tódolos efectos, durante este ano.</p>
<p>Os representantes da comisión deliberadora delegan en Victorino Ares Prado, para que presente a documentación anteriormente mencionada e que se xunta á acta, ante o organismo competente, co obxecto de que se lle dea o trámite que corresponda para a súa publicación no BOP e no Diario Oficial de Galicia.</p>
<p>E non habendo máis asuntos que tratar, dáse por rematada a reunión, ás dezaoito trinta horas do día arriba indicado.</p>

