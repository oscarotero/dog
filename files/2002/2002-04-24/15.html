---
date: '2002-04-24'
id: 7A6A
page: 5
number: 79
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: IV. OPOSICIÓNS E CONCURSOS
title: >-
  Orde do 8 de abril de 2002 pola que se clasifica un posto de traballo
  reservado a funcionarios de Administración local con habilitación de carácter
  nacional do Concello de Santiago de Compostela.
range: Orde
url: 'https://www.xunta.gal/dog/Publicados/2002/20020424/Anuncio7A6A_gl.html'
---
<p>O Concello de Santiago de Compostela (A Coruña), en sesión do Pleno que tivo lugar o día 31 de xaneiro de 2002, adoptou o acordo relativo á creación e clasificación do posto de colaboración de vicesecretario/a de clase primeira, reservado a funcionarios de Administración local con habilitación de carácter nacional da subescala de secretaría.</p>
<p>O artigo 2 g) do Real decreto 1732/1994, do 29 de xullo, establece que os postos de colaboración poden ser creados discrecionalmente polas corporacións locais e serán clasificados por proposta daquelas administracións polo órgano competente da Comunidade Autónoma.</p>
<p>Por todo iso, en aplicación do establecido nos artigos 2 g) e 9 do Real decreto 1732/1994, do 29 de xullo, e no uso da atribución do artigo 13.2.17 da Lei 4/1988, do 26 de maio, da función pública de Galicia, esta consellería</p>
<p>DISPÒN:</p>
<p>Clasifica-lo posto de colaboración de vicesecretario/a de clase primeira do Concello de Santiago de</p>
<p>Compostela (A Coruña), reservándose a funcionarios/as de Administración local con habilitación de carácter nacional pertencentes á subescala de secretaría, categoría superior.</p>
<p>Contra esta orde poderase interpoñer recurso potestativo de reposición, perante a Consellería da Presidencia, Relacións Institucionais e Administración Pública, no prazo dun mes contado desde o día seguinte ó da súa publicación no Diario Oficial de Galicia, de conformidade co establecido na Lei 30/1992, do 26 de novembro, ou poderase impugnar, directamente, perante a Sala do Contencioso-Administrativo do Tribunal Superior de Xustiza de Galicia, de conformidade co establecido na Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 8 de abril de 2002.</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>

