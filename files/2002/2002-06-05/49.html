---
date: '2002-06-05'
id: B032
page: 8
number: 107
agency: CONCELLO DE CERVO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2002/20020605/AnuncioB032_gl.html'
---
<p>Convocatoria de concurso, con procedemento aberto e tramitación urxente, da obra: casa da cultura San Cibrao. concello de Cervo, fase 1.</p>
<p>O concello pleno, en sesión do 28 de maio do 2002 acordou, entre outros estima-las alegacións presentadas pola Federación Galega da Construcción no relativo á clasificación esixida no prego de cláusulas administrativas particulares que rexerá a contración da obra: casa da cultura San Cibrao, concello de Cervo, fase 1ª, aproba-la modificación da redacción dada ó prego de cláusulas administrativas particulares que, como lei fundamental do contrato, rexerá o concurso tramitado para adxudicar, mediante procedemento aberto e urxente, a obra denominada casa da cultura San Cibrao, concello de Cervo, fase 1ª, adheríndose ó informe emitido polos arquitectos redactores do proxecto, no que se esixe a seguinte clasificación: grupo C (edificación); subgrupo: todos, (do 1 ó 9); categoría D (entre 360.000 e 840.000 euros).</p>
<p>O contratista estará obrigado, segundo o estipulado no artigo 36.3º do Real decreto 1098/2001, do 12 de outubro, polo que se aproba o RXLCAP, salvo que teña a clasificación que a continuación se especifica, a subcontrata-la cimentación da obra a outro que teña a seguinte clasificación: grupo K, subgrupos 1 e 2 (cimentacións especiais e pilotaxes), categoría D (entre 360.000 e 840.000 euros); suspende-los trámites da licitación e dispoñe-la exposición ó público da modificación do prego de cláusulas administrativas, durante o prazo de oito días hábiles, no BOP e no Diario Oficial de Galicia para que poidan presentarse reclamacións.</p>
<p>Simultáneamente, anúnciase a convocatoria do concurso, con procedemento aberto e tramitación urxente, da obra casa da cultura San Cibrao, concello de Cervo, fase 1ª.</p>
<p>1. Entidade adxudicadora.</p>
<p>Concello de Cervo, praza do concello, 27891 Cervo (Lugo). Teléfono 982 55 77 77. Fax: 982 55 77 29. Lugar onde se pode obter maior información.</p>
<p>a) Dependencia que tramita o expediente: secretaría do concello, onde poderán obter copia do prego de condicións e demais información que compón o expediente.</p>
<p>2. Obxecto do contrato.</p>
<p>a) Descrición do obxecto:</p>
<p>Constitúe o obxecto do contrato a realización das obras da casa da cultura San Cibrao, concello de Cervo, fase 1ª, conforme o proxecto redactado para o efecto.</p>
<p>A obra consiste na execución de toda a estructura do edificio incluíndo acabados e instalacións das plantas superiores, así como equipamento de mobiliario externo á obra nas plantas superiores.</p>
<p>As empresas interesadas en participar neste concurso deberán someterse desde o punto de vista técnico ó proxecto de referencia.</p>
<p>b) Lugar de execución: localidade de San Cibrao (Cervo).</p>
<p>c) Prazo de execución: as obras deberán ser executadas, como mínimo, de acordo co calendario de xustificación establecido nos convenios asinados e polos que se conceden as axudas económicas para esta obra.</p>
<p>En particular, as obras deberán estar executadas e certificadas, na contía anual que corresponda, antes do día 1 de outubro de cada exercicio económico.</p>
<p>3. Tramitación, procedemento e forma de adxudicación.</p>
<p>a) Tramitación: urxente, segundo o acordo corporativo.</p>
<p>b) Procedemento: aberto.</p>
<p>c) Forma: concurso.</p>
<p>4. Orzamento base de licitación.</p>
<p>O orzamento do contrato que servirá de base de licitación ascende a un total de 811.514,20 A, IVE, demais impostos, anuncios e gastos incluídos.</p>
<p>Así mesmo, será por conta da entidade adxudicataria tanto o custo do cartel anunciador da obra como o importe do correspondente control de calidade da execución das obras, que será levado por empresa suficientemente capacitada e independente.</p>
<p>5. Garantías.</p>
<p>a) Provisional: 2% do tipo de licitación.</p>
<p>b) Definitiva: 4% do orzamento do contrato.</p>
<p>6. Requisitos:</p>
<p>Grupo C; subgrupos todos (do 1 ó 9); categoría D.</p>
<p>O contratista estará obrigado, segundo o estipulado no artigo 36.3º del Real decreto 1098/2001, do 12 de outubro, polo que se aproba o RXLCAP, salvo que teña a clasificación que a continuación se especifica, a subcontrata-la cimentación da obra a outro que teña a seguinte clasificación: grupo K; subgrupos 1 e 2; categoría D.</p>
<p>A solvencia económica, financeira e técnica acreditarase de conformidade co establecido nos artigos 16 e 17 do TRLCAP aprobado polo Real decreto legislativo 2/2000.</p>
<p>7. Criterios que servirán de base para a adxudicación.</p>
<p>Os criterios obxectivos que servirán de base para a adxudicación do concurso, ponderando sobre un tope de 10 puntos, serán os seguintes:</p>
<p>Prazo de execución das obras: ponderado ata 4 puntos, significando que se valorará neste epígrafe o feito de que a anticipación das obras se refire, non a cada unha das anualidades senón ó investimento total.</p>
<p>Maiores unidades de obra e mobiliario por conta do adxudicatario, valoradas a prezos de execución material: ponderando ata 4 puntos.</p>
<p>Menor prezo ofertado: ponderado ata 1 punto.</p>
<p>Superior clasificación da esixida: ponderado ata 1 punto.</p>
<p>8. Presentación de ofertas.</p>
<p>a) As ofertas presentaranse no concello de Cervo, en man, das 9 ás 14 horas, dentro dos 13 días naturais seguintes ó da última publicación do anuncio de licitación no BOP ou no DOG.</p>
<p>b) Documentación que hai que presentar: figura descrita na cláusula décimo primeira do prego de condicións.</p>
<p>9. Clasificación de documentación e apertura de plicas: terá lugar no salón de actos da Comisión de Goberno, ás 17 horas do segundo día hábil seguinte ó do remate do prazo para presentar proposicións. Se coincide con sábado, trasladarase ó luns seguinte.</p>
<p>10. Gastos a cargo do adxudicatario.</p>
<p>Tódolos gastos serán por conta do adxudicatario, segundo se desprende da cláusula 17 do prego de cláusulas.</p>
<p>Cervo, 29 de maio de 2002.</p>
<p>José Insua Pernas</p>
<p>Alcalde</p>

