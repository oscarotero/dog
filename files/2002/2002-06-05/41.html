---
date: '2002-06-05'
id: B012
page: 8
number: 107
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 16 de abril de 2002, da Delegación Provincial de Pontevedra, polo
  que se emprazan as partes interesadas no recurso contencioso-administrativo de
  referencia procedemento ordinario 402/2001, interposto pola Comunidade de
  Montes do Viso (concello de Redondela).
range: Edicto
url: 'https://www.xunta.gal/dog/Publicados/2002/20020605/AnuncioB012_gl.html'
---
<p>Con data do 12 de abril de 2002 o presidente do Xurado Provincial de Montes Veciñais en Man Común de Pontevedra recibe do Xulgado do Contencioso-Administrativo número un de Vigo, providencia do día 20 de marzo de 2002, pola que se admite o recurso contencioso-administrativo de referencia procedemento ordinario nº 402/2001, interposto pola Comunidade de Montes do Viso do concello de Redondela contra resolución do Xurado Provincial de Montes Veciñais en Man Común, de data 30 de maio de 2001, pola que se resolve a clasificación como veciñais en man común dos montes das parroquias de Cesantes e O Viso do concello de Redondela.</p>
<p>De conformidade co disposto nos artigos 48 e 49 da Lei 29/1998, do 13 de xullo, reguladora da xurisdicción contencioso-administrativa, esta presidencia acordou a remisión do correspondente expediente administrativo ó referido xulgado.</p>
<p>O que se notifica para xeral coñecemento de tódalas persoas interesadas no procedemento, que quedan emprazadas para que poidan presentarse e compareceren en forma nos autos no Xulgado do Contencioso-Administrativo número un de Vigo, no prazo de nove días.</p>
<p>Pontevedra, 16 de abril de 2002.</p>
<p>José Antonio López Rodríguez</p>
<p>Delegado provincial de Pontevedra</p>
<p>e presidente do xurado</p>

