---
date: '2002-12-21'
id: 1CD52
page: 17
number: 246
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 20 de novembro de 2002, da Delegación Provincial da Coruña, de
  autorización administrativa, aprobación do proxecto de execución e declaración
  de utilidade pública, en concreto, da instalación eléctrica que se cita.
  (Expediente IN407A 02/214).
range: Resolución
url: 'https://www.xunta.gal/dog/Publicados/2002/20021221/Anuncio1CD52_gl.html'
---
<p>Visto o expediente para outorgamento de autorización administrativa, aprobación do proxecto de execución e declaración e utilidade pública, en concreto, das instalacións eléctricas que a continuación se detallan:</p>
<p>Solicitante: Unión Fenosa Distribución, S.A.</p>
<p>Enderezo social: avda. de Arteixo, 171, A Coruña.</p>
<p>Denominación: L.M.T.A. e L.M.T. Recosta-Lomba.</p>
<p>Situación: A Pobra do Caramiñal.</p>
<p>Características técnicas: liña eléctrica aereosubterránea de media tensión a 20 kV, que no seu tramo aéreo, sobre apoios de formigón e con conductor LA-110, de 412 m de lonxitude, coa orixe en apoio de liña existente, ó lado de campo de deportes do colexio público Pilar Maestu Sierra, seguido de tramo subterráneo, baixo tubo e con conductor R.H.V. 12/20 kV de 3(1x240) mm Al, de 565 m de lonxitude, con final no C.T.C. Lomba, existente. No termo municipal da Pobra do Caramiñal.</p>
<p>O expediente someteuse ós trámites ordenados na Lei 54/1997, do 27 de novembro (BOE nº 285), do sector eléctrico, e no título VII do Real decreto do 1 de decembro (BOE nº 310), sobre autorización de instalacións de enerxía eléctrica.</p>
<p>Na fase de información pública presentáronse as seguintes alegacións:</p>
<p>Hrdos. de Juan Francisco Sanisidro, propietarios do predio nº 1, solicitan que se desvíe o trazado da instalación polas beiras do predio. Que se leve o trazado en subterráneo ata a zona de entroncamento por existir estradas a ambos lados do predio co fin de non facer inservible o predio.</p>
<p>Unión Fenosa Distribución, S.A., manifesta que se intenta proxecta-lo trazado seguindo as lindes dos predios e que se pode obxervar no plano que os derradeiros 152 metros discorren polas lindes das parcelas. Neste caso o trazado axustouse o máis posible ó lindeiro coa pista asfaltada, non sendo posible un maior achegamento debido á instalación de 2 apoios proxectados, os que segundo a lexislación vixente non poderán ser instalados no seu bordo. Así mesmo, non é posible realiza-lo trazado axustándose ó lindeiro desta parcela cos terreos do colexio público existente, art. 57 a) da Lei 54/1997, do 27 de novembro, do sector eléctrico. Menciona o Decreto 2151/1968, do 28 de novembro R.T.L.E.A.T., art. 4º.</p>
<p>José Javier Pose Lorenzo, propietario do predio nº 2, solicita que se deixe sen efecto o expediente de expropiación ou se valore en proporción ós prexuízos que se poidan xerar (afectada a totalidade do predio). Manifesta, ademais, que con anterioridade sufriu outra expropiación para a vía rápida da Barbanza.</p>
<p>Unión Fenosa Distribución, S.A., manifesta que o afectado poderá, no seu momento, valora-los prexuízos que lle ocasione a instalación mediante folla de valoración.</p>
<p>José Oubiña Rey, propietario do predio nº 11, solicita que a L.M.T. se efectúe subterránea ou se derive ó camiño que discorre ó longo da propiedade dado que limitaría para unha posible construcción nela e é a única que posúe, na que podería edificar, porque outros dous predios da súa propiedade foron afectados por tendidos eléctricos de Unión Fenosa Distribución, S.A.</p>
<p>Unión Fenosa Distribución, S.A., manifesta que non é certo que non se poida construír na parcela, art. 58 da Lei 54/1997, do 27 de novembro do sector eléctrico. Sinala que o expediente de expropiación xera unha servidume de paso de enerxía eléctrica, mantendo o afectado a titularidade do predio sen que este quede diminuído en superficie. Sinala, ademais, que o trazado á altura do referido predio discorre sobre camiño existente, tal e como solicita o propietario, adentrándose 6 metros lineais no predio no seu tramo final, onde se instalará o apoio nº 5.</p>
<p>Vista a Lei 54/1997, do 27 de novembro, e o Real decreto 1955/2000, do 1 de decembro, esta delegación provincial resolve:</p>
<p>Autorizar, aproba-lo proxecto de execución e declarar de utilidade pública, en concreto, as devan</p>
<p>ditas instalacións, nas que as características se axustarán en tódalas súas partes ás que figuran no anteproxecto, e ás condicións técnicas e de seguridade establecidas nos regulamentos de aplicación.</p>
<p>As instalacións executaranse nun prazo non superior a un ano, contado a partir da data desta resolución.</p>
<p>A declaración de utilidade pública leva implícita a necesidade de ocupación dos bens ou de adquisición dos dereitos afectados e implica a urxente ocupación para os efectos do artigo 52 da Lei de expropiación.</p>
<p>Contra a presente resolución poderá intepoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución; tamén poderá interpoñer calquera outro recurso que estime pertinente ó seu dereito.</p>
<p>A Coruña, 20 de novembro de 2002.</p>
<p>Jesús Espada Martínez</p>
<p>Delegado provincial da Coruña</p>

