---
date: '2002-12-21'
id: 1CD2E
page: 17
number: 246
agency: XULGADO DO SOCIAL NÚMERO TRES DA CORUÑA
section: V. ADMINISTRACIÓN DE XUSTIZA
title: Cédula de notificación de sentencia (565/2002).
range: Cédula
url: 'https://www.xunta.gal/dog/Publicados/2002/20021221/Anuncio1CD2E_gl.html'
---
<p>Eu, Juan Rey Pita, secretario do Xulgado do Social número tres da Coruña, dou fe e certifico que neste xulgado se seguen autos nº 565/2002, seguidos por instancia de Juan Carlos Suárez Canosa contra Fogasa e outra sobre despedimento, nos que recaeu sentencia do 25-9-2002 que, copiada nos particulares necesarios, di así:</p>
<p>«Que, estimando a demanda formulada por Juan Carlos Suárez Canosa, declaro a improcedencia do seu despedimento e condeno a empresa Peta Peta Talleres, S.L. a que, á súa elección, que deberá efectuar no prazo de cinco días, o readmita no seu posto de traballo ou o indemnice coa cantidade de 5.518,14 euros, así como a aboar en concepto de salarios de tramitación para o suposto de readmisión a cantidade de 3.568,42 euros.</p>
<p>Absolvo o Fondo de Garantía Salarial das pretensións de demanda.</p>
<p>Notifíqueselles esta resolución ás partes, facéndolles saber que contra ela cabe interpoñer recurso de suplicación perante o Tribunal Superior de Xustiza de Galicia, Sala do Social, debendo anuncialo previamente ante o xulgado do social no prazo de cinco días hábiles a partir do día seguinte ó da súa notificación.</p>
<p>Prevense, a empresa demandada de que, para recorrer, deberá acreditar ter ingresado na c/c de consignacións, código 5604000060 565-2002, do Banco BBVA desta cidade, denominada Conta do Xulgado do Social número tres, o importe da condena e 150,25 euros en concepto de depósito; sen estes requisitos non será admitido a trámite o recurso, quedando firme a sentencia.</p>
<p>Así mesmo, advírteselle á parte demandada que, se fai uso de tal dereito e optan pola readmisión, durante a substanciación do procedemento deberá aboarlle á parte demandante o mesmo salario que percibiría, estando obrigada esta a prestarlle os seus servicios á demandada, a menos que esta prefira facer uso de tal aboamento sen percibir ningunha compensación por parte da demandante.</p>
<p>Así, por esta miña sentencia, da que se unirá certificación ós autos orixinais para a súa notificación e cumprimento, xulgando pronúncioo, mándoo e asínoo».</p>
<p>E para que conste, para efectos da súa publicación no Diario Oficial de Galicia co fin de que lle sirva de notificación en forma á empresa Peta Peta Talleres, S.L., expido e asino esta cédula na Coruña o 23 de novembro de 2002.</p>
<p>O secretario xudicial</p>
<p>Rubricado</p>

