---
date: '2002-06-20'
id: BEA6
page: 9
number: 118
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 11 de xuño de 2002, da Delegación Provincial de Ourense, pola
  que se anuncia o levantamento das actas previas á ocupación dos bens e
  dereitos afectados pola instalación eléctrica que se cita. (Expediente IN407A
  01/001-3 A.T.).
range: Resolución
url: 'https://www.xunta.gal/dog/Publicados/2002/20020620/AnuncioBEA6_gl.html'
---
<p>Instalación: L.A.T. parque eólico de Larouco; concellos de Xinzo de Limia e Cualedro (Ourense).</p>
<p>Entidade beneficiaria: Iberdrola Diversificación, S.A.</p>
<p>Data, lugar e hora de actas:</p>
<p>Concello de Xinzo de Limia:</p>
<p>Día 11-7-2002, das 10.30 ás 13.30 horas.</p>
<p>Día 12-7-2002, das 9.30 ás 10.30 horas.</p>
<p>Concello de Cualedro:</p>
<p>Día 12-7-2002, das 11.30 ás 12.30 horas.</p>
<p>Por resolución da Dirección Xeral de Industria, Enerxía e Minas do 23 de xaneiro de 2002 foi autorizada e declarada de utilidade pública a liña eléctrica de referencia, coas consecuencias establecidas no artigo 54 da Lei 54/1997, do 27 de novembro, do sector eléctrico, de necesidade de ocupación dos bens ou de adquisición dos dereitos afectados e a urxente ocupación para os efectos do artigo 52 da Lei de expropiación forzosa (en diante LEF), do 16 de decembro de 1954.</p>
<p>Na súa virtude, en aplicación dictado artigo 52 da LEF, resolvo:</p>
<p>Convoca-los titulares dos bens e dereitos afectados na casa do concello onde están os predios afectados, no día e horas indicados no encabezamento, para, de conformidade co procedemento establecido, levar a cabo a redacción das actas previas á ocupación nas que se describirán os bens obxecto da imposición de servidume e se fará consta-las manifestacións e datos que sexan útiles para determina-los dereitos afectados. A orde de redacción das actas comunicaráselle a cada interesado mediante a oportuna cédula de citación.</p>
<p>Os titulares dos predios afectados, que figuran na relación que acompaña á resolución de información pública da L.A.T., que se publicou no Diario Oficial de Galicia do 5-2-2001, no BOP de Ourense do 6-2-2001 e no xornal La Región do 30-1-2001, que se expón actualizada no taboleiro de edictos dos concellos afectados, deberán acudir persoalmente ou representados por persoa debidamente autorizada, achegando a documentación acreditativa de titularidade do predio; se o estiman oportuno pódense facer acompañar dos seus peritos e dun notario, á súa costa.</p>
<p>Segundo establece o artigo 56 do regulamento da LEF, aprobado polo Decreto do 26 de abril de 1957, ata o mesmo momento do levantamento de actas pre</p>
<p>vias os interesados poderán formular alegacións perante este organismo expropiante para os sos efectos de emendar posibles erros que se padeceran ó relaciona-los bens afectados.</p>
<p>Esta publicación realízase igualmente para os efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación, con traslado ó Ministerio Fiscal das dilixencias que se produzan.</p>
<p>Ourense, 11 de xuño de 2002.</p>
<p>Ramón Fernández-Linares Bouza</p>
<p>Delegado provincial de Ourense</p>
<p>CONSELLERÍA DE CULTURA, COMUNICACIÓN SOCIAL</p>
<p>E TURISMO</p>

