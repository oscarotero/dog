---
date: '2002-06-20'
id: BE42
page: 9
number: 118
agency: CONSELLERÍA DE PESCA E ASUNTOS MARÍTIMOS
section: III. OUTRAS DISPOSICIÓNS
title: >-
  Orde do 29 de maio de 2002 pola que se modifica a do 7 de febreiro de 1996
  pola que se declaran de reserva exclusiva determinadas cuadrículas do polígono
  de viveiros Cangas D.
range: Orde
url: 'https://www.xunta.gal/dog/Publicados/2002/20020620/AnuncioBE42_gl.html'
---
<p>A Orde do 19 de xaneiro de 1996 aproba a reordenación dos polígonos de bateas denominados C, D, E, F e G do distrito marítimo de Cangas na provincia de Pontevedra.</p>
<p>Mediante a Orde do 7 de febreiro de 1996 decláranse de reserva exclusiva determinadas cuadrículas do polígono de viveiros Cangas D.</p>
<p>No tempo transcorrido desde a entrada en vigor da anterior orde obsérvase que é necesario amplia-lo número de cuadrículas declaradas de reserva exclusiva.</p>
<p>Esta necesidade vén dada pola evolución dos episodios de fitoplancton tóxico, os resultados das experiencias realizadas na zona inicialmente declarada de reserva e as peticións do sector no senso de amplia-la zona de reparqueo de moluscos para autodepuración.</p>
<p>Visto o informe emitido polo Centro de Control do Medio Mariño,</p>
<p>DISPOÑO:</p>
<p>Artigo 1º</p>
<p>Modifícase o artigo 1 da Orde do 7 de febreiro de 1996 (DOG nº 38) pola que se declaran de reserva exclusiva determinadas cuadrículas do polígono de viveiros Cangas D, que terá a seguinte redacción:</p>
<p>Decláranse de reserva exclusiva vintedúas (22) cuadrículas do polígono Cangas D do distrito marítimo de Cangas; estas cuadrículas están asignadas no acordo de reordenación cos números comprendidos entre o 69 e o 90, ambos inclusive.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 29 de maio de 2002.</p>
<p>Enrique César López Veiga</p>
<p>Conselleiro de Pesca e Asuntos Marítimos</p>

