---
date: '2002-06-20'
id: BEBA
page: 9
number: 118
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Resolución do 4 de abril de 2002 pola que se acorda o inicio, polo
  procedemento de taxación conxunta, e se somete a información pública o
  expediente expropiatorio dos bens e dereitos que se precisa ocupar para a
  execución do plan parcial de ordenación do parque empresarial de Barreiros.
range: Resolución
url: 'https://www.xunta.gal/dog/Publicados/2002/20020620/AnuncioBEBA_gl.html'
---
<p>O Instituto Galego da Vivenda e Solo suscribiu con data do 12 de xullo de 2000 un convenio co Concello de Barreiros para a promoción pública dun parque empresarial no dito municipio, situado na zona da Espiñeira, en terreos clasificados como solo urbanizable segundo as normas subsidiarias municipais, cunha superficie aproximada de 131.947 m.</p>
<p>Así mesmo, foi formulado o oportuno plan parcial de ordenación do parque empresarial. Este plan parcial establece como sistema de actuación o de expropiación.</p>
<p>No plan parcial de ordenación do parque empresarial establécese a súa execución mediante o sistema de expropiación aplicable ó polígono único que comprende todo o seu ámbito, e sen prexuízo da execución por fases das obras de urbanización.</p>
<p>Segundo dispón o artigo 54.1º da Lei 1/1997, do 24 de marzo, do solo de Galicia: «A aprobación dos instrumentos de ordenación urbanística e de delimitación de polígonos que se desenvolverán polo sistema de expropiación implicará a declaración de utilidade pública e a necesidade de ocupación dos bens afectados, para os fins de expropiación ou imposición de servidumes».</p>
<p>O presente expediente ten por obxecto a expropiación polo Instituto Galego da Vivenda e Solo dos bens necesarios para levar a cabo a execución do plan parcial de ordenación do parque empresarial de Barreiros, consistente na urbanización dos terreos e o seu destino ós fins previstos no plan.</p>
<p>Trátase dunha expropiación urbanística e, como tal, regulada na Lei 6/1998, de réxime do solo e valoracións (LRSV), na Lei 1/1997, do 24 de marzo, do solo de Galicia (LSG) e no R.D. 3288/1978, do 25 de agosto, que aproba o Regulamento de xestión urbanística (RXU).</p>
<p>Segundo o artigo 118.3º da Lei 1/1997, do solo de Galicia: «A execución dos plans polo sistema de expropiación pode ser obxecto de concesión administrativa ó ser asumida polos órganos ou entidades da Administración actuante ou do Estado, en desenvolvemento de convenios que suscriban co respectivo concello.</p>
<p>Para os efectos de fixación do prezo xusto polo procedemento de taxación conxunta, para o seu pagamento ós propietarios afectados e ocupación dos predios afectados, confeccionouse o oportuno expediente, conforme o disposto no artigo 36 da Lei 8/1988, do réxime do solo e valoracións, artigo 145 da Lei</p>
<p>1/1997, do solo de Galicia, e artigos 201 e 202 do Regulamento de xestión urbanística.</p>
<p>O artigo 199.1º do RXU establece que «a execución do plan polo sistema de expropiación nun polígono ou unidade de actuación determinado requirirá que a Administración actuante, ademais de proceder á delimitación do seu ámbito territorial, formule, conforme o previsto na lexislación de expropiación forzosa, unha relación dos propietarios existentes no dito ámbito, coa descrición dos bens e dereitos afectados.</p>
<p>O artigo 17.1º da Lei de expropiación forzosa establece que o beneficiario da expropiación estará obrigado a formula-la relación concreta e individualizada, na que se describan en tódolos seus aspectos, material e xurídico, os bens ou dereitos que considere de necesaria expropiación.</p>
<p>O artigo 36 LRSV establece que «o prezo xusto dos bens e dereitos expropiados determinaranse conforme o establecido no título III da presente lei, mediante expediente individualizado ou polo procedemento de taxación conxunta».</p>
<p>Así mesmo, o artigo 144.2º da LSG establece que «a Administración actuante poderá aplica-lo procedemento de taxación conxunta ou segui-la expropiación individualmente»; e o artigo 201 do RXU establece que: «1.-No sistema de expropiación, o expropiante poderá optar entre segui-la expropiación individualizadamente para cada predio ou aplica-lo procedemento de taxación conxunta.- ...3.-Se o órgano optar polo procedemento de taxación conxunta, seguirase a tramitación regulamentada nos artigos seguintes».</p>
<p>Tratándose dunha expropiación urbanística, o presente expediente formúlase polo procedemento de taxación conxunta, ó abeiro do devandito artigo 144.2º da LSG.</p>
<p>Na súa virtude acórdase o inicio do expediente de expropiación forzosa polo procedemento de taxación conxunta dos bens e dereitos afectados polo proxecto de expropiación para a execución do plan parcial de ordenación do parque empresarial de Barreiros.</p>
<p>De conformidade co previsto no artigo 145 da Lei 1/1997, do 24 de marzo, do solo de Galicia, sométese a información pública o expediente de expropiación dos bens e dereitos que se precisa ocupar para a execución do proxecto de expropiación para a execución do plan parcial de ordenación do parque empresarial de Barreiros, para que quen poida resultar interesado formule as observacións e reclamacións que estime convenientes, en particular no que concirne á titularidade ou valoración dos seus respectivos dereitos. Acórdase a súa publicación no Diario Oficial de Galicia e nun xornal dos de maior circulación na provincia. Así mesmo, as taxacións notificaranse individualmente ós que aparezan como titulares de bens ou dereitos no expediente, para que poidan formula-las alegacións no prazo dun mes, contado a partir da data de notificación.</p>
<p>Así mesmo, o expediente estará exposto nas oficinas da Sociedade Xestión Urbanística de Lugo, S.A. (Xestur-Lugo), sitas na praza de Santo Domingo, 6 e no Rexistro da Xefatura da Área Provincial do Insituto Galego da Vivenda e Solo, situado na avda. Ramón Ferreiro, 28. 27002 Lugo. Durante o dito prazo, todas aquelas persoas ou entidades que se consideren afectadas poderán presenta-las alega</p>
<p>cións que estimen oportunas, por triplicado exemplar, nestas oficinas.</p>
<p>Santiago de Compostela, 4 de abril de 2002.</p>
<p>José Antonio Redondo López</p>
<p>Director xeral do Instituto Galego</p>
<p>da Vivenda e Solo</p>
<p>Relación de bens e dereitos afectados</p>
<table><tbody><tr><td></td></tr>
<tr><td>Predio</td><td>Referencia catastral:
Polígono-parcela
Propietario
Enderezo</td><td>Superficie m sen e incluíndo
mingua do aproveitamento
medio do 10%</td><td>Valor do solo</td><td>Outros bens
a valorar</td><td>Prezo xusto
(incluíndo
5% premio
de afección)</td></tr>
<tr><td></td></tr>
</tbody></table>
<table><tbody><tr><td>370</td><td>9370
Tomás Iglesias Moreda
San Cosme (Lugo)</td><td>1.400</td><td>1.260</td><td>3.407,74</td><td>775,58
Piñeiral 3º</td><td>4.392,49</td></tr>
<tr><td></td></tr>
<tr><td>373</td><td>9373
Adelina Palmeiro Iglesias
San Cosme (Lugo)</td><td>1.292</td><td>1.162,8</td><td>3.144,86</td><td>Non consta</td><td>3.302,10</td></tr>
<tr><td></td></tr>
<tr><td>374</td><td>9374
Rogelio Rey
Foz (Lugo)</td><td>200</td><td>180</td><td>486,82</td><td>Non consta</td><td>511,16</td></tr>
<tr><td></td></tr>
<tr><td>92</td><td>4392
Mª Teresa Díaz Díaz e outros
San Pedro (Lugo)</td><td>1.275</td><td>1.147,5</td><td>3.103,48</td><td>706,33
Piñeiral 3º</td><td>4.000,30</td></tr>
<tr><td></td></tr>
<tr><td>103</td><td>43103
Adelina Palmeiro Iglesias
San Cosme (Lugo)</td><td>2.067</td><td>1.860,3</td><td>5.031,28</td><td>1.145,09
Piñeiral 3º</td><td>6.485,19</td></tr>
<tr><td></td></tr>
<tr><td>108</td><td>43108
Mercedes López Valea
San Cosme (Lugo)</td><td>1.204</td><td>1.083,6</td><td>2.930,66</td><td>Piñeiral 3º</td><td>3.777,55</td></tr>
<tr><td></td></tr>
<tr><td>187</td><td>43187
Felisa Pedrosa Rosada
San Cosme (Lugo)</td><td>2.756</td><td>2.480,4</td><td>6.708,38</td><td>Non consta</td><td>7.043,80</td></tr>
<tr><td></td></tr>
<tr><td></td><td>Total:</td><td>10.194</td><td>9.174,6</td><td>24.813,22</td><td>3.294</td><td>29.512,59</td></tr>
<tr><td></td></tr></tbody></table>

