---
date: '2002-07-18'
id: E6E2
page: 11
number: 138
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: IV. OPOSICIÓNS E CONCURSOS
title: >-
  Resolución do 9 de xullo de 2002, da Dirección Xeral da Función Pública, pola
  que se lle dá publicidade ó acordo da comisión permanente de selección de
  persoal funcionario, para a cobertura con carácter temporal de postos de
  traballo reservados a persoal funcionario constituída ó amparo do Decreto
  89/1997, do 10 de abril, polo que se fan públicas as emendas da lista
  provisional do corpo subalterno da Xunta de Galicia (grupo E), listas A2 e B.
range: Resolución
url: 'https://www.xunta.gal/dog/Publicados/2002/20020718/AnuncioE6E2_gl.html'
---
<p>Rematado o prazo fixado na resolución da Dirección Xeral da Función Pública do 24 de maio de</p>
<p>de 2002 pola que se publicaban as listas para a cobertura con carácter temporal, mediante o nomeamento de persoal interino, de postos de traballo reservados a funcionarios, reguladas no Decreto 89/1997, do 10 de abril, e correspondentes ó corpo subalterno da Xunta de Galicia (grupo E), listas A2 e B, e vistas pola comisión permanente de selección de persoal funcionario, na correspondente sesión, as alegacións formuladas polos interesados, esta dirección xeral</p>
<p>RESOLVE:</p>
<p>Primeiro.-Facer público como anexo a esta resolución a relación de aspirantes que non figuraban nas listas provisionais, ou ben figurando excluídos, emendaron a causa de exclusión en tempo e forma.</p>
<p>Segundo.-Os solicitantes relacionados no citado anexo estarán obrigados, no prazo de 5 días hábiles (artigo 50 da Lei 30/1992, do 26 de novembro), contados a partir do día seguinte ó da publicación deste anuncio no Diario Oficial de Galicia, a remitirlle á Dirección Xeral da Función Pública o xustificante do aboamento das taxas que a continuación se expresa:</p>
<p>-Grupo E: 23,79 A.</p>
<p>Os que así non o fixesen no prazo indicado serán excluídos automaticamente das listas.</p>
<p>Estarán exentos do aboamento de taxas por dereito de inscrición as persoas con discapacidade igual ou superior ó 33%, logo de xustificación documental.</p>
<p>Os interesados disporán dun prazo de cinco días hábiles (artigo 50 da Lei 30/1992, do 26 de novembro), contados a partir do día seguinte ó da publicación desta resolución no DOG, para a emenda de erros que puidesen existir na puntuación relacionada no anexo ou formula-las alegacións que consideren oportunas, que deberán dirixirlle á comisión permanente de selección de persoal funcionario (Dirección Xeral da Función Pública).</p>
<p>Santiago de Compostela, 9 de xullo de 2002.</p>
<p>Belén Prado Sanjurjo</p>
<p>Directora xeral da Función Pública</p>

