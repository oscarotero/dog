---
date: '2002-06-11'
id: B7EE
page: 8
number: 111
agency: CONCELLO DE PONTEVEDRA
section: VI. ANUNCIOS
title: >-
  Anuncio da aprobación definitiva da segunda modificación do plan parcial do
  parque empresarial do Campiño.
range: Anuncio
url: 'https://www.xunta.gal/dog/Publicados/2002/20020611/AnuncioB7EE_gl.html'
---
<p>O Pleno da Corporación, en sesión do 2-2-2002, aprobou definitivamente o Proxecto de segunda modificación puntual do plan parcial do parque empresarial do Campiño, antigo solo A-3 do Plan xeral de ordenación urbana deste termo municipal, formulado por Xestión Urbanística de Pontevedra, S.A. e redactado polo arquitecto José Enrique Pérez-Ardá Criado, sendo visado pola Delegación en Pontevedra do Colexio Oficial de Arquitectos de Galicia de data 28-5-2001, sendo publicado o texto da normativa deste documento no BOP número 50, do 12-3-2002.</p>
<p>O que se fai público para a súa executividade, significándose que contra este acto, que esgota a vía administrativa, poderase interpoñer directamente aqueles que se consideran lexitimados o recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia no plazo de dous meses, contados desde o día seguinte ó da publicación do texto íntegro da disposición impugnada, consonte co establecido</p>
<p>nos artigos 10.1º.6 e 46.1º da Lei 29/1998, do 13 de xullo, regulamentadora da xurisdicción contencioso-administrativa.</p>
<p>Non obstante, tamén se poderá interpoñer calquera outro recurso que os interesados estimen procedentes conforme a dereito, significándolle que o artigo 107.3º da Lei 30/1992, de réxime xurídico das administracións públicas e do procedemento administrativo común, segundo a redacción dada pola Lei 4/1999, de modificación da anterior, non admite a interposición de recursos en vía administrativa contra as disposicións administrativas de carácter xeral.</p>
<p>Pontevedra, 10 de abril de 2002.</p>
<p>Xosé Cesáreo Mosquera Lorenzo</p>
<p>Alcalde acctal.</p>
<p>Julio Dapena Outomuro</p>
<p>Secretario xeral</p>

