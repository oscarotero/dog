---
date: '2002-06-11'
id: B7D2
page: 8
number: 111
agency: CONCELLO DE BOBORÁS
section: VI. ANUNCIOS
title: >-
  Edicto do 3 de maio de 2002 polo que se modifica o acordo de adopción de
  escudo heráldico e bandeira do Concello de Boborás.
range: Edicto
url: 'https://www.xunta.gal/dog/Publicados/2002/20020611/AnuncioB7D2_gl.html'
---
<p>Co fin de adapta-lo trámite de adopción de escudo heráldico e bandeira do Concello de Boborás ó disposto no Decreto 369/1998, publicado no DOG nº 3, do 7 de xaneiro de 1999, onde se regula a composición e competencia da Comisión de Heráldica, encargada de ultima-los detalles de escudos e bandeiras da Comunidade Autonómica de Galicia, a Corporación Municipal de Boborás, en sesión ordinaria do Pleno, celebrada ó 15 de febreiro de 1999, á que asistiron 8 dos 11 membros que a compoñen, por maioría dos asistentes, acordou:</p>
<p>Primeiro.-Deixar sen efecto o escudo heráldico e bandeira do Concello de Boborás, aprobado e tramitado, segundo acordo do Pleno do 29 de abril de 1993, e publicado no DOG nº 219, do 14 de novembro de 1994.</p>
<p>Segundo.-Modifica-lo referido acordo no sentido de que o escudo heráldico e bandeira do Concello de Boborás leve os símbolos dun xovenco, as dúas follas de vide e unha cruz, segundo o deseño presentado coas características seguintes:</p>
<p>-Partido de sinople (verde) e ouro (amarelo), cunha cabeza de tenreira, ou xovenco, surmontada dunha cruz acompañada de dúas follas de vide, dun noutro.</p>
<p>O timbre coroa real, pechada (para o brasonamento).</p>
<p>O expediente sométese a información pública polo prazo dun mes, para exame e reclamacións.</p>
<p>Boborás, 3 de maio de 2002.</p>
<p>O alcalde-presidente</p>
<p>Rubricado</p>

