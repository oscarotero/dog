---
date: '2002-06-11'
id: B7A2
page: 8
number: 111
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 3 de maio de 2002, da Delegación Provincial de Pontevedra, pola
  que se autoriza e se aproba o proxecto de execución da instalación eléctrica
  que se cita. (Expediente IN407A 01/227-4).
range: Resolución
url: 'https://www.xunta.gal/dog/Publicados/2002/20020611/AnuncioB7A2_gl.html'
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a continuación se cita:</p>
<p>Solicitante: Sestelo y Cía, S.A.</p>
<p>Domicilio social: Gabino Bugallal, 44, 36860 Ponteareas.</p>
<p>Denominación: L.M.T. rúa Nova perpendicular á avda. Fdez. de la Mora.</p>
<p>Situación: Ponteareas.</p>
<p>Características técnicas: L.M.T., subterránea, a 20 kV, de 320 m de lonxitude, con conductor de 95 mm Al, desde a L.M.T. de distribución a Ponteareas na avda. Fernández de la Mora ata o C.T. existente na urbanización Dismareate, continuando ata o C.T. existente no supermercado Consum e ata o C.T. existente na urbanización Covi II, no concello de Ponteareas.</p>
<p>Cumpridos os trámites ordenados na Lei 54/1997, do 27 de novembro, e no capítulo II do Real decreto 1955/2000, do 1 de decembro, sobre autorización de instalacións eléctricas, esta delegación provincial resolve:</p>
<p>Autorizar e aproba-lo proxecto de execución das devanditas instalacións, das que as características</p>
<p>se axustarán en tódalas súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente.</p>
<p>O prazo de posta en marcha da instalación, de acordo co artigo 132 do Real decreto 1955/2000, será de doce meses, a partir da recepción desta resolución. Para efectos da posible solicitude de prórroga, o peticionario deberá ter en conta o disposto no capítulo IV do Decreto 1775/1967, do 22 de xullo.</p>
<p>Contra esta resolución pódese interpor recurso de alzada ante o conselleiro de Industria e Comercio no prazo dun mes, contado a partir do día seguinte ó da súa notificación. Tamén se pode interpor calquera outro recurso que se considere pertinente.</p>
<p>Pontevedra, 3 de maio de 2002.</p>
<p>Carmen Bianchi Valcarce</p>
<p>Delegada provincial de Pontevedra</p>

