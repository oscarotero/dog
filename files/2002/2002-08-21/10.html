---
date: '2002-08-21'
id: FC3A
page: 12
number: 160
agency: >-
  XULGADO DE PRIMEIRA INSTANCIA E INSTRUCCIÓN NÚMERO UN DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto de notificación de sentencia (555/2001).
range: Edicto
url: 'https://www.xunta.gal/dog/Publicados/2002/20020821/AnuncioFC3A_gl.html'
---
<p>Xulgado de Primeira Instancia e Instrucción número un de Santiago de Compostela.</p>
<p>No xuízo referenciado dictouse sentencia, co encabezamento e parte dispositiva seguinte:</p>
<p>En Santiago de Compostela o 18 de xuño de 2002.</p>
<p>Amelia María Cortizo Moure, xuíza substituta do Xulgado de Primeira Instancia e Instrucción número un desta cidade, dictou esta resolución no xuízo verbal 555/2001, que versa sobre reclamación de cantidade en accidente de tráfico, promovido polo procurador Paz Montero en nome e representación de María del Carmen Bautis Calviño, coa asistencia do letrado Evaristo Nogueira Pol, contra Carlos Pomares Lores, José Aldao Iglesias e as entidades aseguradoras Aegón e Axa, representadas polos procuradores García-Píccoli e Fernández González, baixo a asistencia letrada de Andrés Magallanes e José Antonio Fernández, respectivamente.</p>
<p>Resolvo que con estimación da demanda presentada polo procurador Paz Montero, en nome e representación de María del Carmen Bautis Calviño, contra Carlos Pomares Lores, José Aldao Iglesias e as entidades aseguradoras Aegón, S.A. e Axa, S.A., debo condenar e condeno os citados co-demandados a que de forma conxunta e solidaria indemnicen a parte demandante na cantidade de 406.736 pesetas, en concepto de danos, e ó pagamento dos xuros derivados desta cantidade, con aplicación do artigo 20 da Lei de contrato de seguro, respecto ás compañías aseguradoras.</p>
<p>As custas impóñenselle á parte demandada.</p>
<p>Esta sentencia non é firme e contra ela cabe recurso de apelación para ante a audiencia provincial, no prazo e coas condicións establecidas na vixente lei rituaria.</p>
<p>En virtude do acordado nos autos de referencia, de conformidade co disposto no artigo 497.2º da Lei 1/2000, de axuizamento civil, por este edicto notifícaselle a José Aldao Iglesias a sentencia dictada, para os efectos procedentes.</p>
<p>En Santiago de Compostela o dous de xullo de dous mil dous.</p>
<p>O/a secretario/a xudicial</p>
<p>Rubricado</p>

