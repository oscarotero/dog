---
date: '2002-09-30'
id: 12FDA
page: 14
number: 188
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: IV. OPOSICIÓNS E CONCURSOS
title: >-
  Orde do 23 de setembro de 2002 pola que se anuncia a convocatoria pública para
  a provisión, polo sistema de libre designación, dun posto de traballo desta
  consellería.
range: Orde
url: 'https://www.xunta.gal/dog/Publicados/2002/20020930/Anuncio12FDA_gl.html'
---
<p>O posto de traballo que se detalla no anexo I desta orde quedará vacante por xubilación do seu titular en data do 1 de outubro de 2002. Para minimizar no posible o tempo que o dito posto de traballo permaneza vacante, se estima conveniente convoca-la súa provisión coa máxima rapidez, polo que, de conformidade co disposto no artigo 27.2º da Lei 4/1988, do 26 de maio, da función pública de Galicia, na súa nova redacción dada pola Lei 3/1995, do 10 de abril, artigo 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e no uso das atribucións conferidas polo artigo 15.4º da referida lei, esta consellería</p>
<p>DISPÓN:</p>
<p>Primeiro.-Anuncia-la convocatoria para cubrir, polo sistema de libre designación, o posto de traballo que se indica no anexo I desta orde.</p>
<p>Segundo.-Poderán concorrer a ela os/as funcionarios/as que reúnan as condicións que para o posto de traballo se sinalan no anexo I.</p>
<p>Terceiro.-As solicitudes para participar na presente convocatoria presentaranse no rexistro xeral desta consellería (edificios administrativos de San Caetano, Santiago de Compostela), nas súas delegacións provinciais ou nas oficinas previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de quince días, contados a partir do seguinte ó da publicación desta orde no Diario Oficial de Galicia, segundo o modelo que se inclúe como anexo II.</p>
<p>Cuarto.-Os/as aspirantes deberán acompañar xunto á petición un currículum vitae e xustificar mediante certificación ou copia compulsada os méritos que aleguen.</p>
<p>Os méritos alegados e non probados da maneira que se sinala no punto anterior non serán tidos en conta.</p>
<p>Quinto.-No caso de que resulte seleccionado para ocupa-lo posto de traballo que se relaciona no anexo I desta orde, un/ha funcionario/a con destino noutra Administración, se requirirá o informe favorable do departamento onde preste servicios, considerándose favorable de non emitirse no prazo de quince días segundo o disposto no artigo 67 do Real decreto 364/1995, do 10 de marzo.</p>
<p>Sexto.-A resolución desta convocatoria farase pública no Diario Oficial de Galicia, podendo, de considerarse oportuno, declararse deserta.</p>
<p>Sétimo.-O prazo de toma de posesión será de tres días hábiles se o destino anterior radica na mesma localidade que a do novo, ou dun mes se radica en localidade distinta ou comporta o reingreso ó servicio activo.</p>
<p>O prazo de toma de posesión comezará a contarse a partir do día seguinte ó do cesamento, que deberá efectuarse dentro dos tres días hábiles seguintes ó da publicación da resolución no Diario Oficial de Galicia.</p>
<p>Se a resolución comporta o reingreso ó servicio activo, o prazo de toma de posesión deberá computarse desde o día seguinte ó da publicación da resolución.</p>
<p>Oitavo.-Contra esta orde, que pon fin á vía administrativa, os interesados poderán interpoñer recurso potestativo de reposición perante o conselleiro de Política Territorial, Obras Públicas e Vivenda, no prazo dun mes contado desde o día seguinte ó da súa publicación no Diario Oficial de Galicia, de conformidade co establecido na Lei 30/1992, do 26 de novembro, na súa nova redacción dada pola Lei 4/1999, do 13 de xaneiro, ou poderán impugnala</p>
<p>directamente perante o Xulgado do Contencioso Administrativo competente no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 23 de setembro de 2002.</p>
<p>José Cuíña Crespo</p>
<p>Conselleiro de Política Territorial,</p>
<p>Obras Públicas e Vivenda</p>
<p>ANEXO I</p>
<p>Denominación do posto de traballo: Servicio Programación e Act. Económica.</p>
<p>Código do posto de traballo: OT.C05.00.001.15770.032.</p>
<p>Centro directivo: Dirección Xeral de Transportes.</p>
<p>Localidade: Santiago de Compostela.</p>
<p>Corpo/escala: A1 xeral.</p>
<p>Grupo: A/B.</p>
<p>Nivel: 28.</p>
<p>Complemento específico: 10.865,64 A.</p>
<p>Tipo de adscrición: A11 (adscrición indistinta de funcionarios da Administración da Xunta de Galicia/Administración do Estado/Administración das comunidades autónomas).</p>
<p>Formación específica: 061-640 (experiencia en transportes terrestres-para persoal doutra administración, curso de perfeccionamento de galego. R.I.).</p>

