---
date: '2002-07-29'
id: ED92
page: 11
number: 144
agency: AUGAS DE GALICIA
section: VI. ANUNCIOS
title: >-
  Resolución do 11 de xullo de 2002 pola que se fai pública a do 14 de maio, da
  Dirección Xeral de Calidade e Avaliación Ambiental, pola que se procede á
  corrección de erros da Resolución do 20 de febreiro de 2001 pola que se
  formula a declaración de impacto ambiental (DIA) para o proxecto de
  aproveitamento hidroeléctrico integral da conca do río Ulla, promovido por
  Unión Fenosa, S.A.
range: Resolución
url: 'https://www.xunta.gal/dog/Publicados/2002/20020729/AnuncioED92_gl.html'
---
<p>En cumprimento do disposto no artigo 5 do Decreto 442/1990, do 3 de setembro, de avaliación de impacto ambiental para Galicia, faise pública a Resolución do 14 de maio de 2002 da Dirección Xeral de Calidade e Avaliación Ambiental pola que se procede á corrección de erros da Resolución do 20 de febreiro de 2001 pola que se formula a decla</p>
<p>ración de impacto ambiental do proxecto de aproveitamento hidroeléctrico integral do río Ulla, promovido por Unión Fenosa, S.A., que se transcribe como anexo á presente resolución.</p>
<p>Santiago de Compostela, 11 de xullo de 2002.</p>
<p>Francisco Pan-Montojo González</p>
<p>Presidente de Augas de Galicia</p>
<p>ANEXO</p>
<p>Resolución do 14 de maio de 2002 pola que a Dirección Xeral de Calidade e Avaliación Ambiental procede á corrección de erros da Resolución do 20 de febreiro de 2001 pola que se formula a declaración de impacto ambiental do proxecto de aproveitamento hidroeléctrico integral da conca do río Ulla, promovido por Unión Fenosa, S.A.</p>
<p>Con data 20 de febreiro de 2001 a Dirección Xeral de Calidade e Avaliación Ambiental formulou a declaración de impacto ambiental (DIA) para o proxecto de aproveitamento hidroeléctrico integral da conca do río Ulla, promovido por Unión Fenosa, S.A.</p>
<p>Detectados erros na antedita resolución, de seguido se procede á súa corrección:</p>
<p>-Punto 2.a.1), onde pon:</p>
<p>«Os dous saltos proxectados inicialmente deberán modificarse, proxectándose a construcción dun único salto, cun azude de altura non superior ós 5 m desde alicerces»</p>
<p>substitúese por:</p>
<p>«Os dous saltos proxectados inicialmente deberán modificarse, proxectándose a construcción dun único salto, cun azude de altura non superior ós 5 m, medidos desde o leito ata o vertedoiro».</p>
<p>-Punto 2.b.1), onde pon:</p>
<p>«Diminuirase a altura do azude, de xeito que non supere os 5 m de altura medida desde alicerces»</p>
<p>substitúese por:</p>
<p>«Diminuirase a altura do azude, de xeito que non supere os 5 m de altura, medidos desde o leito ata o vertedoiro».</p>
<p>-Punto 2.c.1), onde pon:</p>
<p>«Diminuirase a altura dos azudes, de xeito que non superen os 5 m de altura medida desde alicerces»</p>
<p>substitúese por:</p>
<p>«Diminuirase a altura dos azudes, de xeito que non superen os 5 m de altura, medidos desde o leito ata o vertedoiro».</p>
<p>-Punto 2.d.1), onde pon:</p>
<p>«Diminuirase a altura dos azudes, de xeito que non superen os 5 m de altura medida desde alicerces»</p>
<p>substitúese por:</p>
<p>«Diminuirase a altura dos azudes, de xeito que non superen os 5 m de altura, medidos desde o leito ata o vertedoiro».</p>

