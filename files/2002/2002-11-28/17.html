---
date: '2002-11-28'
id: 19BC2
page: 16
number: 230
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 31 de outubro de 2002, da Subdirección Xeral de Estradas, pola
  que se somete a información pública o proxecto de trazado e estudio de impacto
  ambiental da nova conexión da N-120, coa PO-331 no Porriño. (Clave:
  PO-02-008.1).
range: Resolución
url: 'https://www.xunta.gal/dog/Publicados/2002/20021128/Anuncio19BC2_gl.html'
---
<p>Por resolución da Dirección Xeral de Obras Públicas, do 20 de setembro de 2002, aprobouse tecnicamente o proxecto de trazado da nova conexión da N-120, coa PO-331 no Porriño. Clave: PO-02-008.1.</p>
<p>De acordo co establecido no artigo 15.1º da Lei 4/1994, do 14 de setembro, de estradas de Galicia, o devandito proxecto de trazado sométese ó trámite de información pública, durante un período de trinta días hábiles a partir da publicación deste anuncio no Diario Oficial de Galicia para que as persoas que o estimen oportuno poidan formular por escrito ante a Dirección Xeral de Obras Públicas as observacións que crean convenientes relativas ás circunstancias que xustifiquen a declaración de interese xeral da estrada e sobre a concepción global do seu trazado.</p>
<p>Así mesmo, durante este período sométese ó trámite de información pública o estudio de impacto ambiental contido no proxecto de trazado segundo o disposto na Lei 1/1995, do 2 de xaneiro, de protección ambiental de Galicia, no Decreto 442/1990, do 13 de setembro, de avaliación de impacto ambiental para Galicia, e na Lei 6/2001, do 8 de maio, de modificación do Real decreto lexislativo 1302/1986, do 28 de xuño, de avaliación de impacto ambiental.</p>
<p>Estando a exposición ó público para estes efectos no Servicio Provincial de Estradas de Pontevedra,</p>
<p>na Dirección Xeral de Obras Públicas e nos concellos de Mos e O Porriño.</p>
<p>Santiago de Compostela, 31 de outubro de 2002.</p>
<p>Antonio López Blanco</p>
<p>Subdirector xeral de Estradas</p>

