---
date: '2002-09-26'
id: 125C2
page: 14
number: 186
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: III. OUTRAS DISPOSICIÓNS
title: >-
  Resolución do 23 de setembro de 2002 pola que se reabre o prazo de
  presentación de solicitudes para o Premio Galicia de Innovación Empresarial
  convocado pola Orde do 12 de xullo de 2002 (Diario Oficial de Galicia do 23 de
  xullo).
range: Resolución
url: 'https://www.xunta.gal/dog/Publicados/2002/20020926/Anuncio125C2_gl.html'
---
<p>Por orde da Consellería da Presidencia, Relacións Institucionais e Administración Pública do 12 de xullo de 2002 (DOG do 23 de xullo), convocouse o Premio Galicia á Innovación Empresarial correspondente ós Premios Galicia de Investigación 2002.</p>
<p>De acordo co establecido na base cuarta, o prazo de presentación de solicitudes comprendía desde o 24 de xullo ó 13 de setembro de 2002. Tendo en conta o baixo número de solicitudes recibidas, feito que podería deberse á etapa na que a convocatoria estivo aberta, xa que os meses de agosto e setembro son un período practicamente inhábil para as empresas, esta consellería considera oportuno reabri-lo prazo de presentación de solicitudes para o dito premio.</p>
<p>Polo que antecede, esta consellería</p>
<p>DISPÓN:</p>
<p>Artigo único.-Reabri-lo prazo de presentación de solicitudes para o Premio Galicia á Innovación Empresarial, convocado pola Orde do 12 de xullo de 2002 (DOG do 23 de xullo), durante 20 días hábiles contados desde o día seguinte ó da publicación da presente resolución no Diario Oficial de Galicia.</p>
<p>Santiago de Compostela, 23 de setembro de 2002.</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>

