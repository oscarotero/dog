---
date: '2002-12-11'
id: 1B7D6
page: 17
number: 238
agency: CONCELLO DE VEREA
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/2002/20021211/Anuncio1B7D6_gl.html'
---
<p>O alcalde do Concello de Verea (Ourense), mediante Decreto do 30 de outubro de 2002, aprobou o expediente de contratación de asistencia técnica, para levar a cabo diversas actuacións en materia de xestión catastral neste concello, mediante procedemento aberto e por concurso.</p>
<p>Así mesmo, o alcalde, no decreto antes mencionado, tamén aprobou o prego de cláusulas económico-administrativas particulares que rexerán na citada contratación, o que se expón ó público por un prazo de 8 días hábiles contados a partir do seguinte ó da última publicación deste anuncio no BOP ou DOG para efectos de reclamacións.</p>
<p>Por outra banda, anúnciase o concurso, se ben a licitación se aprazará no caso de que se formulen reclamacións contra este prego.</p>
<p>1. Entidade adxudicadora.</p>
<p>a) Organismo: Alcaldía.</p>
<p>b) Dependencia que tramita o expediente: Secretaría.</p>
<p>2. Obxecto do contrato.</p>
<p>a) Descrición do obxecto: constitúe o obxecto do contrato a asistencia técnica que resulte precisa para levar a cabo diversas actuacións en materia de xestión catastral do Concello de Verea, na forma descrita e definida polo prego de cláusulas económico-administrativas particulares, e facilitando en todo momento cantos datos resulten precisos para levar a cabo unha correcta xestión do imposto sobre bens inmobles de natureza urbana, así como a súa recadación, incluso as actividades de investigación que este poida xerar.</p>
<p>Os traballos que se contratan desenvolveranse tendo en conta as directrices dictadas pola Xerencia Territorial do Catastro de Ourense e en estricta colaboración co concello.</p>
<p>b) Duración do contrato: ata o 31 de decembro de 2003, prorrogable.</p>
<p>3. Tramitación, procedemento e forma de adxudicación.</p>
<p>a) Tramitación: ordinaria.</p>
<p>b) Procedemento: aberto.</p>
<p>c) Forma: concurso.</p>
<p>4. Orzamento base de licitación.</p>
<p>Os traballos que se contratan serán retribuídos na contía que resulte da adxudicación, debendo os licitadores formula-las ofertas pertinentes, segundo o modelo que figura na claúsula décimo terceira.</p>
<p>5. Garantías.</p>
<p>a) Provisional: será de 500 euros e poderá constituírse en calquera das modalidades previstas no artigo 36 da LCAP.</p>
<p>b) Definitiva: será de 1.000 euros e poderá constituírse en calquera das modalidades previstas no artigo 36 da LCAP.</p>
<p>6. Obtención de documentación e información.</p>
<p>a) Entidade: Concello de Verea (Ourense).</p>
<p>b) Domicilio: Carballo (Verea).</p>
<p>c) Localidade e código postal: Verea, código postal 32813.</p>
<p>d) Teléfono: 988 43 06 00 ou 988 43 06 58.</p>
<p>e) Fax: 988 43 06 59.</p>
<p>f) Data límite de obtención de documentación e información: ata o último día do prazo de presentación de proposicións.</p>
<p>7. Clasificación do contratista.</p>
<p>Non se esixe.</p>
<p>8. Presentación de ofertas.</p>
<p>a) Data límite de presentación: dentro dos 15 días naturais contados desde o seguinte ó da última publicación do anuncio no BOP ou DOG.</p>
<p>Se o último día fose inhábil ou sábado, o prazo finalizará o primeiro día hábil seguinte.</p>
<p>b) Documentación que hai que presentar: a que se indica na cláusula décimo terceira do prego de cláusulas económico-administrativas particulares.</p>
<p>c) Lugar de presentación: Concello de Verea.</p>
<p>d) Domicilio: Carballo-Verea.</p>
<p>e) Localidade e código postal: Verea, código postal 32813.</p>
<p>8. Apertura de ofertas.</p>
<p>a) Entidade: Concello de Verea.</p>
<p>b) Domicilio: Carballo-Verea.</p>
<p>c) Localidade: Verea.</p>
<p>d) Data: ás 13 horas do terceiro día hábil seguinte ó do remate do prazo de presentación de proposicións.</p>
<p>Se coincidise sábado ou día inhábil, a apertura terá lugar o primeiro día hábil.</p>
<p>9. Criterios de adxudicación.</p>
<p>Os sinalados na cláusula décimo cuarta do prego de cláusulas económico-administrativas particulares.</p>
<p>10. Gastos de anuncios.</p>
<p>Serán por conta do adxudicatario, sinalándose como importe máximo a cantidade de 300 euros.</p>
<p>Verea, 4 de novembro de 2002.</p>
<p>O alcalde</p>
<p>Rubricado</p>

