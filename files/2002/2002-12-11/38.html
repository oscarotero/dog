---
date: '2002-12-11'
id: 1B79A
page: 17
number: 238
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 10 de outubro de 2002, do Xurado Provincial de Clasificación de
  Montes Veciñais en Man Común da Coruña, polo que se inicia a tramitación do
  expediente número 380 de cualificación do monte De Castelo, pertencente á
  parroquia de Santiago de Castelo, concello de Culleredo.
range: Edicto
url: 'https://www.xunta.gal/dog/Publicados/2002/20021211/Anuncio1B79A_gl.html'
---
<p>Perante este Xurado Provincial de Clasificación de Montes Veciñais en Man Común da Coruña, tramítase o expediente nº 380, de cualificación do mon</p>
<p>te que ten as características que se indican a continuación:</p>
<p>Monte: de Castelo.</p>
<p>Comunidade: Parroquia de Santiago de Castelo.</p>
<p>Parroquia: Castelo.</p>
<p>Concello: Culleredo.</p>
<p>Superficie: 141,15 ha.</p>
<p>Lindeiros:</p>
<p>Parcela 1. Monte Xalo. Superficie 138,83 ha.</p>
<p>Norte: monte de Antonio Rodríguez, José Souto, e outros veciños de Castelo, desde a Pedra do Conde ata o lugar de Folgueira. Leste: monte de Juan Álvaro, José Seijo, e outros veciños de Castelo e Carral, desde o lugar de Folgueira, seguindo o camiño da Uceira e o rego da Uceira ata chegar Fonte Miguel. Sur: termo do concello de Cerceda, desde a Fonte Miguel ata o monte veciñal da parroquia de Celas. Oeste: monte veciñal da parroquia de Celas, monte de hdros. de Ricardo Martínez, Juan Antonio Fariña, e outros veciños de Celas e Castelo, ata chegar Pedra do Conde.</p>
<p>Parcela 2. Monte do Vilar. Superficie: 2,23 ha.</p>
<p>Norte: monte de hdros. de Encarnación Vázquez, Antonio Fero, e outros veciños de Castelo, polo camiño do Vilar. Leste: monte de Antonio Rodríguez. Sur: monte de hdros. de Manuel Rodríguez, hdros. de Pilar Mateo, e outros veciños de Castelo. Oeste: monte de hdros. de Esperanza Ponte, hdros. de Inocencio Martínez, e outros veciños de Castelo.</p>
<p>Parcela 3. Monte das Cerdeiras. Superficie: 0,09 ha.</p>
<p>Norte: monte de Juan Naviera. Leste: monte de Luisa Naviera. Sur: monte de Josefa Reboredo. Oeste: monte privado.</p>
<p>En virtude do acordado polo xurado, e en cumprimento da orde do instructor, do 10 de outubro de 2002, conforme o disposto na Lei de montes veciñais en man común, do 10 de outubro de 1989, e demais disposicións de aplicación, por medio deste edicto faise pública a iniciación da tramitación do expediente indicado, co obxecto de que, de acordo co previsto no artigo 23 do Regulamento do 23 de setembro de 1992, para a aplicación da citada lei, cantas persoas, organismos ou corporacións resulten interesadas, poidan comparecer e intervir no expediente iniciado e formular perante o xurado, no prazo dun mes, contado a partir do día seguinte ó da publicación deste edicto no Diario Oficial de Galicia, cantas alegacións coiden oportunas na defensa dos dereitos que crean que os asisten en relación co monte, achegando, se é o caso, a documentación que consideren conveniente ó respecto.</p>
<p>A Coruña, 10 de outubro de 2002.</p>
<p>Ana María Díaz López</p>
<p>Secretaria do Xurado Provincial de Clasificación</p>
<p>de Montes Veciñais en Man Común da Coruña</p>

