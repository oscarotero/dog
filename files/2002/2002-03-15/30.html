---
date: '2002-03-15'
id: 4D1E
page: 3
number: 54
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 20 de novembro de 2001, do Xurado Provincial de Clasificación de
  Montes Veciñais en Man Común de Ourense, pola que se fai pública a
  clasificación do monte denominado Cerengo, a favor dos veciños da parroquia
  das Cabanas, no concello de San Xoán de Río (Ourense).
range: Resolución
url: 'https://www.xunta.gal/dog/Publicados/2002/20020315/Anuncio4D1E_gl.html'
---
<p>O Xurado Provincial de Clasificación de Montes Veciñais en Man Común de Ourense acordou, na sesión que tivo lugar o 20 de novembro de 2001, adopta-lo seguinte acordo:</p>
<p>Visto o expediente de clasificación do monte como veciñal en man común denominado Cerengo, por solicitude dos veciños da parroquia das Cabanas, do concello de San Xoán de Río (Ourense).</p>
<p>Resultando que, con data do 30 de xaneiro de 1998, tivo entrada no rexistro da Delegación Provincial da Consellería de Agricultura, Gandería e Montes, de Ourense, escrito dirixido ó Xurado Provincial de Montes Veciñais en Man Común asinado polos veciños da parroquia das Cabanas, concello de San Xoán de Río (Ourense), solicitando que se declare o monte Cerengo como veciñal en man común.</p>
<p>Resultando que o xurado provincial, en sesión do 18 de novembro de 1998, acordou tomar en consideración o citado escrito e inicia-lo expediente de clasificación do monte, designando instructores deste a José Ramón Goyanes Flores e Miriam Areal López, que aceptaron tal cargo, expedíndose mandamento para a anotación preventiva no Rexistro da Propiedade de Pobra de Trives e remitíndose comunicacións dirixidas ós veciños da parroquia das Cabanas, ó presidente da Deputación Provincial de Ourense, ó alcalde do Concello de San Xoán de Río, á Delegación provincial da Consellería de Política Terrritorial, Obras Públicas e Vivenda, á Xerencia Territorial do Catastro, ó xefe do Servicio de Montes e Industrias Forestais e á Delegación Provincial da Consellería de Agricultura, Gandería e Política Agroalimentaria, publicáronse edictos no Diario Oficial de Galicia e no taboleiro de anuncios do Concello de San Xoán de Río, durante o prazo dun mes segun</p>
<p>do consta en dilixencia estendida ó dorso do edicto polo secretario do citado concello, para que durante o prazo sinalado en edictos os interesados puidesen comparecer ou intervir nel, en defensa dos seus dereitos; non consta presentada ningunha alegación.</p>
<p>Resultando que a anotación preventiva de iniciación do expediente se practicou no Rexistro da Propiedade da Pobra de Trives, como segue:</p>
<p>Anotación preventiva letra A, tomo 352, do libro 45, folio 45, predio 4.985 do libro de San Xoán de Río.</p>
<p>Resultando que na tramitación do expediente se cumpriron tódalas formalidades legais.</p>
<p>Considerando que o Xurado Provincial de Clasificación de Montes Veciñais en Man Común ten xurisdicción e competencia para coñece-los expedientes de clasificación dos montes que teñan tal carácter a teor do establecido no artigo 9 da citada lei.</p>
<p>Considerando que o tipo de comunidade xermánica que institúe a Lei de montes veciñais en man común ten como características esenciais as seguintes:</p>
<p>1. Que os condominios se unen por vínculos persoais de veciñanza agrupados en parroquias, aldeas, lugares, casaríos ou barrios non constituídos formalmente en entidades municipais;</p>
<p>2. Que, polo tanto, o número de titulares é variable e indeterminado;.</p>
<p>3. Que o patrimonio colectivo é utilizado e aproveitado polo veciño, en canto membro da agrupación veciñal, faltando a idea de cota no sentido xurídico-romano; .</p>
<p>4. Que o patrimonio e a participación é inalienable, imprescritible e inembargable;</p>
<p>5. Que a comunidade é indivisible, non podendo os comuneiros pedi-la actio communi dividundo.</p>
<p>Considerando que, segundo informacións e testemuños, resulta que os montes citados son aproveitados e posuídos en réxime de comunidade xermánica polos veciños da parroquia das Cabanas, no concello de San Xoán de Río.</p>
<p>Considerando que, segundo resulta do informe do Servicio de Montes e Industrias Forestais e se comproba na instrucción, a estrema que nos planos presentados figura coma lindeiro oeste é en realidade a estrema leste e a cabida do monte é dunhas 280 ha aproximadamente.</p>
<p>Os datos do citado monte son os que se referencian na parte dispositiva deste acordo.</p>
<p>Considerando que das informacións recollidas resulta que os veciños da parroquia das Cabanas están conformes coa clasificación do citado monte como veciñal en man común.</p>
<p>Considerando que, a teor do disposto na Lei de montes veciñais en man común, o expediente de clasificación se iniciou por acordo do xurado, por</p>
<p>instancia dos veciños da parroquia das Cabanas, para que este xurado puidese acorda-la iniciación do expediente de clasificación.</p>
<p>Vista a Lei galega 13/1989, do 10 de outubro, de montes veciñais en man común e o seu regulamento, o Decreto 260/1992, do 4 de setembro, así como o establecido na Lei de réxime xurídico das administracións públicas e do procedemento administrativo común, do 26 de novembro de 1992.</p>
<p>Visto o Decreto 482/1997, do 26 de decembro, polo que se establece a estructura orgánica da Consellería de Medio Ambiente.</p>
<p>O Xurado Provincial de Clasificación de Montes Veciñais en Man Común, á vista dos antecedentes e fundamentos expostos e por unanimidade dos seus membros,</p>
<p>ACORDA:</p>
<p>Primeiro.-Clasifica-lo monte denominado Cerengo, de 280 ha aproximadamente en conxunto de superficie, a favor dos veciños dos lugares da parroquia das Cabanas, no concello de San Xoán de Río (Ourense), e cos datos que se relacionan a seguir, como veciñal en man común, en réxime de comunidade xermánica.</p>
<p>Concello: San Xoán de Río (Ourense).</p>
<p>Monte denominado: Monte Cerengo.</p>
<p>Comunidade propietaria: tódolos lugares da parroquia das Cabanas.</p>
<p>Superficie: 280 ha aproximadamente en conxunto.</p>
<p>Estremas:</p>
<p>Norte: termo municipal de Ribas de Sil (provincia de Lugo).</p>
<p>De sur a noroeste:</p>
<p>Lugar de Bexe:</p>
<p>-Zona de Chonchousa: predios particulares de:</p>
<p>-Herdeiros de Teresa Álvarez Álvarez.</p>
<p>-Severo Crespo González, 34491322.</p>
<p>-Ramón González González.</p>
<p>-Nemesio Enríquez Gómez, 34491306-T.</p>
<p>Lugar de Teixeira:</p>
<p>-Zona de Val das Presas: predios particulares de:</p>
<p>-Manuel González López.</p>
<p>-Isabel González.</p>
<p>-Gabina González González, 34491404-Y.</p>
<p>Lugar da Airexa:</p>
<p>-Zona de Tapada do Cura: predios particulares de:</p>
<p>-Herdeiros de Ricardo Alba González.</p>
<p>-Bens da Abadía.</p>
<p>-Zona de Val do Cabrón: predios particulares de:</p>
<p>-Manuel Lamas Martínez, 38975241.</p>
<p>-Eladio González Pérez, 37181774.</p>
<p>-Agenor González González, 34490999.</p>
<p>Lugar da Fonte:</p>
<p>-Zona das Bidueiras: predios particulares de:</p>
<p>-Benigno González González, 34491122.</p>
<p>-Cesáreo González Rodríguez, 34491096.</p>
<p>-Manuel González Alba, 34491102.</p>
<p>-Zona das Regatiñas: predios particulares de:</p>
<p>-Florentín González Alba.</p>
<p>-Evaristo Pérez Castro.</p>
<p>-Aurelio Pérez Álvarez.</p>
<p>-Eugenio Sotelo Pérez.</p>
<p>-Cesáreo González Rodríguez, 34491096.</p>
<p>Lugar do Xunquedo:</p>
<p>-Zona da Devesa: predios particulares de:</p>
<p>-Nemesio Enríquez Gómez, 34491306.</p>
<p>-Isolina Vázquez González.</p>
<p>-Zona de Chao da Rasa: predios particulares de:</p>
<p>-Odilo Sotelo Díaz, 34491152.</p>
<p>-Odilo Pérez Álvarez, 34491737.</p>
<p>-Isolina Vázquez González.</p>
<p>-Zona da Casarella: predios particulares de:</p>
<p>-Odilo Pérez Álvarez, 34491737.</p>
<p>Lugar de Valados:</p>
<p>-Zona de Tapada da Solleira: predios particulares de:</p>
<p>-Santiago Martínez Caneda, 34491149-G.</p>
<p>-Amable Rodríguez Yáñez, 34491884.</p>
<p>-Jobita Blanco Gómez.</p>
<p>-Zona do Concedo: predios particulares de:</p>
<p>-Ricardo Pérez Pérez, 76671394-C.</p>
<p>-Eliseo Pérez Freijo, 34491098.</p>
<p>-Zona de Val de Barreiros: predios particulares de:</p>
<p>-Enrique Gómez Álvarez, 34491316.</p>
<p>-Paulino González Fernández, 34491116.</p>
<p>-Luis Rodríguez Álvarez, 34491114.</p>
<p>-Zona de Mallada Vella: predios particulares de:</p>
<p>-Luis Rodríguez Álvarez, 34491114.</p>
<p>Leste:</p>
<p>-Termo municipal de Ribas de Sil (provincia de Lugo).</p>
<p>-Termo municipal da Pobra de Trives.</p>
<p>Segundo.-Que se proceda á exclusión do citado monte de calquera inventario, catálogo ou rexistro público no que poida figurar inscrito a favor de persoa ou entidade distinta á que agora se asigna a súa pertenza.</p>
<p>Notifíquese esta resolución ó alcalde-presidente do Concello de San Xoán de Río, ós representantes da comunidade veciñal, ó xefe do Servicio de Montes e Industrias Forestais, ós que se lles fará saber que esta resolución, que pon fin á vía administrativa, pode ser obxecto de recurso de reposición potestativo perante o Xurado Provincial de Clasificación de Montes Veciñais en Man Común de Ourense, no prazo dun mes, ou recurso contencioso-administrativo perante o Xulgado do Contencioso-Administrativo no prazo de dous meses, ámbolos dous prazos contados a partir do día seguinte ó da publicación no Diario Oficial de Galicia (artigos 109 e 116 da Lei 30/1992, de réxime xurídico das administracións públicas e do procedemento administrativo común, e artigos 8 e 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>O que por orde do presidente do Xurado Provincial de Clasificación de Montes Veciñais en Man Común se fai público no Diario Oficial de Galicia, para xeral coñecemento.</p>
<p>Ourense, 20 de novembro de 2001.</p>
<p>Mirian Areal López</p>
<p>Secretaria do Xurado Provincial de Clasificación</p>
<p>de Montes Veciñais en Man Común de Ourense</p>
<p>Visto e prace</p>
<p>Agustín Prado Verdeal</p>
<p>Presidente do Xurado Provincial de Clasificación</p>
<p>de Montes Veciñais en Man Común de Ourense</p>

