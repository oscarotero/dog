---
date: '2002-03-15'
id: 4D5E
page: 3
number: 54
agency: CONCELLO DE MUGARDOS
section: VI. ANUNCIOS
title: >-
  Anuncio reformado do proxecto de compensación do Baño: rectificación de erro
  material.
range: Anuncio
url: 'https://www.xunta.gal/dog/Publicados/2002/20020315/Anuncio4D5E_gl.html'
---
<p>A Comisión de Goberno, en sesión do día 28-2-2002, adoptou o seguinte acordo:</p>
<p>«Visto o escrito presentado por Carlos Abal Lourido, en representación de Mahía Inmobiliaria, S.L., relativo á solicitude de rectificación do erro material padecido na cabida do predio segregado do predio achegado nº 2 do reformado do proxecto de compensación do Baño, aprobado definitivamente pola Comisión Municipal de Goberno con data do 3-8-2001, rectificado por acordo da Comisión de Goberno do 3-12-2001.</p>
<p>Comprobado que na páxina catro do documento consta que o predio achegado nº 2 cunha superficie de 20.387 m, da que quedan incluídos no polígono 18.200,39 m, tal como consta na citada páxina 4, e no plano nº 01 do documento -predios afectados- resulta claro que o predio que se segrega e se exclúe do ámbito ten que ter unha superficie de 2.186,61 m, e non os 4.886,61 que figuran no documento por erro.</p>
<p>Á Comisión de Goberno, por unanimidade, acorda:</p>
<p>Primeiro.-Rectifica-lo erro material producido na cabida do predio segregado do predio achegado nº 2 do documento do reformado do proxecto de compensación do Baño, do polígono único do Plan parcial do Baño.</p>
<p>Segundo.-Facer constar que o erro material que se padeceu consistiu en que se fixo constar como superficie do predio segregado do predio achegado nº 2 do reformado do proxecto de compensación a de 4.886,61 m, cando a superficie correcta do predio segregado é a de 2.186,61 m».</p>
<p>Contra o acordo, que pon fin á vía administrativa, poderase interpor recurso contencioso-administrativo perante o Tribunal Superior de Xustiza de Galicia, no prazo de dous meses contados desde o día seguinte ó da súa publicación no Diario Oficial de Galicia. Así mesmo, os interesados poderán interpor calquera outro recurso que estimen pertinente.</p>
<p>Mugardos, 28 de febreiro de 2002.</p>
<p>Ramón Toimil Saavedra</p>
<p>Alcalde</p>

