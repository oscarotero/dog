---
date: '2002-05-09'
id: 8DCE
page: 6
number: 89
agency: INSTITUTO GALEGO DE CONSUMO
section: VI. ANUNCIOS
title: >-
  Resolución do 2 de maio de 2002 pola que se anula a convocatoria do contrato
  para a organización do seminario interministerial Diálogo Euro Latino
  Americano.
range: Resolución
url: 'https://www.xunta.gal/dog/Publicados/2002/20020509/Anuncio8DCE_gl.html'
---
<p>No DOG nº 82, do 29 de abril de 2002, publicábase a convocatoria dun contrato de servicios consistente na organización do seminario interministerial Diálogo Euro Latino Americano.</p>
<p>O pasado 26 de abril de 2002 entrou en vigor o Real decreto 1098/2001, do 12 de outubro, polo que se aproba o regulamento xeral da Lei de contratos das administracións públicas, que establece na súa disposición transitoria única que os expedientes de contratación iniciados e os contratos adxudicados con anterioridade á entrada en vigor do presente regulamento se rexerán pola normativa anterior. Para estes efectos entenderase que os expedientes de contratación foron iniciados se estivese publicada a correspondente convocatoria de licitación do contrato.</p>
<p>Dado que o citado contrato non se atopa en ningún dos supostos anteriormente citados,</p>
<p>RESOLVO:</p>
<p>Anula-la convocatoria do contrato para a organización do seminario interministerial Diálogo Euro Latino Americano, publicada no DOG nº 82, do 29 de abril de 2002, por mor da súa adaptación ó Real decreto 1098/2001, do 12 de outubro, polo que se aproba o regulamento xeral da Lei de contratos das administracións públicas.</p>
<p>Santiago de Compostela, 2 de maio de 2002.</p>
<p>Víctor Tello Calvo</p>
<p>Presidente do Instituto Galego de Consumo</p>

