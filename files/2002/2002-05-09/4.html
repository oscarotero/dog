---
date: '2002-05-09'
id: 8CEA
page: 6
number: 89
agency: 'CONSELLERÍA DE CULTURA, COMUNICACIÓN SOCIAL E TURISMO'
section: III. OUTRAS DISPOSICIÓNS
title: >-
  Resolución do 24 de abril de 2002 pola que se lle dá publicidade ó acordo do
  Consello da Xunta de Galicia do 18 de abril de 2002 no que se outorga a
  concesión definitiva para a posta en funcionamento dunha emisora, de carácter
  comercial, para a súa explotación en réxime de xestión indirecta do servicio
  de radiodifusión sonora en ondas métricas con modulación de frecuencia.
range: Resolución
url: 'https://www.xunta.gal/dog/Publicados/2002/20020509/Anuncio8CEA_gl.html'
---
<p>Adoptado acordo polo Consello da Xunta de Galicia, en sesión do día 18 de abril de 2002, relativo á adxudicación definitiva dunha emisora en ondas métricas con modulación de frecuencia, resulta necesario dar publicidade ó mencionado acordo, unha vez cumpridos os requisitos que se determinan no Decreto 281/1997, do 9 de outubro, polo que se aproba o procedemento de contratación da xestión indirecta do servicio de radiodifusión sonora en FM de carácter comercial, no Decreto 156/1989, do 27 de xullo, modificado parcialmente polo Decreto 35/1992, do 6 de febreiro, que regula o proce</p>
<p>demento de concesión de emisoras de radiodifusión sonora en ondas métricas con modulación de frecuencia,</p>
<p>RESOLVO:</p>
<p>Facer público o acordo do Consello da Xunta de Galicia, adoptado en reunión do 18 de abril de 2002, polo que se adxudica definitivamente o servicio de radiodifusión sonora en ondas métricas con modulación de frecuencia a favor de Voz de Galicia Radio, S.A., para a localidade de Baiona; coas características técnicas que figuran no anexo a esta resolución.</p>
<p>Santiago de Compostela, 24 de abril de 2002.</p>
<p>Ignacio José Otero López</p>
<p>Director xeral de Comunicación Social</p>
<p>e Audiovisual</p>
<p>ANEXO</p>
<p>O Consello da Xunta de Galicia, en reunión do día 18 de abril de 2002 adoptou, entre outros, o seguinte acordo:</p>
<p>«Outorga-la concesión definitiva para a posta en funcionamento dunha emisora, de carácter comercial, para a súa explotación en réxime de xestión indirecta do servicio de radiodifusión sonora en ondas métricas con modulación de frecuencia a favor de Voz de Galicia Radio, S.A., para a localidade de Baiona, logo da concesión do dominio público para a explotación do servicio outorgada pola Secretaría de Estado das Telecomunicacións e para a Sociedade da Información, con suxeición ás normas contidas na Lei 31/1987, do 18 de decembro, de ordenación das telecomunicacións, modificada pola Lei 32/1992, no Real decreto 1388/1997, do 5 de setembro, polo que se aproba un incremento de frecuencias para a xestión indirecta de emisoras, dentro do Plan Técnico Nacional de Radiodifusión sonora en ondas métricas con modulación de frecuencia; no Decreto 281/1997, do 9 de outubro, polo que se aproba o procedemento de contratación da xestión indirecta do servicio de radiodifusión sonora, de carácter </p>
<p>comercial, en ondas métricas con modulación de frecuencia, en concordancia co Decreto 156/1989, do 7 de xullo, modificado parcialmente polo Decreto 35/1992, do 6 de febreiro, que regula o procedemento de concesión de emisoras de radiodifusión sonora en ondas métricas con modulación de frecuencia, e demais normativa aplicable.</p>
<p>A sociedade Voz de Galicia Radio, S.A. solicitou a concesión do servicio de radiodifusión sonora en ondas métricas con modulación de frecuencia ó amparo do Decreto 281/1997, do 9 de outubro, e concedéuselle, con carácter provisional, por acordo do Consello da Xunta de Galicia do 5 de marzo de 1998.</p>
<p>A frecuencia asignada queda condicionada, de se-lo caso, ó trámite de coordenación internacional.</p>
<p>A Consellería de Cultura, Comunicación Social e Turismo adoptará as medidas necesarias para a execución do presente acordo, conforme as funcións que lle atribúe o Decreto 8/1998, do 8 de xaneiro, polo que se desenvolve a estructura orgánica da Consellería de Cultura, Comunicación Social e Turismo».</p>
<p>As características técnicas que se asignan a esta emisora son as seguintes:</p>
<p>Provincia: Pontevedra.</p>
<p>Localidade: Baiona.</p>
<p>Concesionario: Voz de Galicia Radio, S.A.</p>
<p>Frecuencia (Mhz): 100.3</p>
<p>Coordenadas: 42º04'54''N; 08º46'52''W.</p>
<p>Cota (m): 380.</p>
<p>Denominación da emisión: 256KF8EHF.</p>
<p>Potencia radiada aparente máxima (w): 350.</p>
<p>Potencia máxima nominal do equipo transmisor (w): 100.</p>
<p>Potencia de saída autorizada equipo transmisor (w): 100.</p>
<p>Sistema radiante: 4 elementos, omnidireccional.</p>
<p>Altura sobre o chan do centro eléctrico da antena (m): 25.</p>
<p>Altura do mastro sobre o chan (m): 40.</p>
<p>Altura efectiva máxima (m): 391.</p>
<p>Polarización: circular.</p>

