---
date: '2002-02-15'
id: 2FD6
page: 1
number: 34
agency: CONCELLO DE VIGO
section: VI. ANUNCIOS
title: >-
  Anuncio da aprobación inicial do proxecto de urbanización da rúa Pedro
  Alvarado (expediente 4319/401).
range: Anuncio
url: 'https://www.xunta.gal/dog/Publicados/2002/20020215/Anuncio2FD6_gl.html'
---
<p>O Consello da Xerencia Municipal de Urbanismo, en sesión do día 22 de novembro de 2001, acordou:</p>
<p>Primeiro.-Aprobar inicialmente o proxecto de urbanización da rúa Pedro Alvarado e do Camiño</p>
<p>de Maceiras (Teis-acceso a Vulcano), redactado pola Oficina Municipal de Actuacións Viarias e asinado polo enxeñeiro Santiago López Fontán (expediente 4319/401).</p>
<p>Segundo.-Notifica-lo contido íntegro deste acordo á Consellería de Política Territorial, Obras Públicas e Vivenda da Xunta de Galicia, xunto cunha copia do proxecto de urbanización.</p>
<p>Terceiro.-Somete-lo presente expediente ó trámite de información pública polo prazo dun mes, mediante publicación de anuncios no DOG e nun xornal dos de maior circulación da provincia, así como mediante notificación individualizada do contido íntegro do acordo ós propietarios incluídos no ámbito do proxecto de urbanización.</p>
<p>Procédese ó trámite de información pública do expediente. O prazo entenderase aberto desde a primeira publicación, ata o remate do mes, contado desde o día seguinte ó da derradeira publicación. O expediente esta á disposición do público no Departamento de Información Urbanística da Xerencia de Urbanismo (planta baixa do edificio da Xerencia).</p>
<p>Este anuncio servirá de notificación nos termos do artigo 59 da Lei de réxime xurídico das administracións públicas e do procedemento administrativo común, para tódolos propietarios e interesados directamente afectados que, por resultaren descoñecidos ou por ignora-lo seu enderezo, non poidan ser notificados.</p>
<p>Vigo, 7 de xaneiro de 2002.</p>
<p>Lóis Pérez Castrillo</p>
<p>Alcalde-presidente da Xerencia Municipal</p>
<p>de Urbanismo</p>

