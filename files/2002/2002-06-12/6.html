---
date: '2002-06-12'
id: B81E
page: 8
number: 112
agency: CONSELLERÍA DE SANIDADE
section: III. OUTRAS DISPOSICIÓNS
title: >-
  Orde do 21 de maio de 2002 pola que se modifican os modelos de nomeamentos
  temporais do persoal facultativo do Servicio Galego de Saúde.
range: Orde
url: 'https://www.xunta.gal/dog/Publicados/2002/20020612/AnuncioB81E_gl.html'
---
<p>O Servicio Galego de Saúde ten regulamentado o sistema de formalización de vínculos temporais do persoal das institucións sanitarias do citado organismo pola Orde de 1 de xullo de 1997 (DOG nº 138, do 18 de xullo) e pola Orde do 22 de marzo de 2000 pola que se modifican determinados preceptos da orde anterior (DOG nº 68, do 6 de abril).</p>
<p>As normas anteriores recollen as modalidades de nomeamentos temporais de réxime xurídico estatutario de persoal facultativo, sanitario non facultativo e non sanitario das institucións sanitarias do Servicio Galego de Saúde e os modelos de nomeamento que se utilizarán en cada tipo de vínculo temporal previsto nelas.</p>
<p>Por outra banda, o réxime de selección de persoal temporal regúlase polo pacto de selección publicado no DOG nº 39, do 25 de febreiro de 2000.</p>
<p>Con base no pacto citado a División de Recursos Humanos do Sergas publicou no DOG nº 75, do 18 de abril de 2002 o acordo da comisión central de seguimento do pacto sobre selección temporal de médico puericultor.</p>
<p>Tal acordo supón a modificación dos modelos de formalización de vínculos de persoal facultativo reguladas nas ordes antes citadas para formaliza-la</p>
<p>cobertura das prazas de pediatría por médicos xerais co diploma de puericultor.</p>
<p>Por todo o anterior, o conselleiro de Sanidade,</p>
<p>DISPÓN:</p>
<p>Modifica-los modelos recollidos nos anexos da Orde de 1 de xullo de 1997 nos supostos de nomeamentos temporais que se formalicen cos médicos puericultores en praza de pediatra ós que se engadirá a dilixencia seguinte:</p>
<p>«Dilixencia anexa ó nomeamento formalizado por D/Dna..... facultativo de medicina xeral-puericultor, para o desempeño dunha praza de pediatría efectuado con data.....</p>
<p>Este nomeamento esténdese con carácter excepcional, ó non posuí-lo interesado a titulación esixida e, polo tanto, será revogado cando esta praza sexa cuberta, con carácter temporal ou definitivo, por un médico especialista en pediatría».</p>
<p>O interesado</p>
<p>Asdo.:</p>
<p>En....., ..... de..... de.....</p>
<p>O director xerente</p>
<p>Asdo.:</p>
<p>Santiago de Compostela, 21 de maio do 2002.</p>
<p>José Mª Hernández Cochón</p>
<p>Conselleiro de Sanidade</p>

