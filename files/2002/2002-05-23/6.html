---
date: '2002-05-23'
id: A236
page: 7
number: 98
agency: CONSELLERÍA DE POLÍTICA AGROALIMENTARIA E DESENVOLVEMENTO RURAL
section: III. OUTRAS DISPOSICIÓNS
title: >-
  Orde do 15 de maio de 2002 pola que se declara a alineabilidade dun predio
  pertencente ó fondo de terras da zona de concentración parcelaria de Aríns
  (número 980-2), Santiago de Compostela.
range: Orde
url: 'https://www.xunta.gal/dog/Publicados/2002/20020523/AnuncioA236_gl.html'
---
<p>Por acta complementaria de reorganización da propiedade da zona de concentración parcelaria de Aríns (Santiago de Compostela-A Coruña), con data do 1 de outubro de 1996, pasaron á titularidade da Comunidade Autónoma de Galicia as terras sobrantes da zona de concentración parcelaria de Aríns, entre as que se atopa o predio nº 980-2.</p>
<p>Unha vez obtida a inscrición no correspondente rexistro da propiedade do dito ben inmoble, procede declara-la súa alienabilidade de conformidade co disposto no artigo 24 da Lei 3/1985, do 12 de abril, do patrimonio da Comunidade Autónoma de Galicia, e o artigo 60 do Decreto 50/1989, do 9 de marzo, polo que se aproba o seu regulamento, co obxecto de posibilita-lo tráfico deste ben patrimonial.</p>
<p>En virtude do anteriormente exposto, tendo en conta a memoria xustificativa da alienabilidade da Secretaría Xeral da Consellería de Política Agroalimentaria e Desenvolvemento Rural e logo do informe favorable da Consellería de Economía e Facenda,</p>
<p>DISPOÑO:</p>
<p>Artigo único.-Declárase a alienabilidade do ben inmoble que se describe: predio nº 980-2 da zona de concentración parcelaria de Aríns, no sitio de Brúa de Arriba, concello de Santiago de Compostela, que ten unha superficie de 414 m. Estrema: norte, María Iglesias Raíces (985); sur, terreo de dominio público polo que ten acceso á estrada de Santiago de Compostela a Rodiño; leste, Antonio Pereira Aldrey (979), e oeste, Antonio Pereira Aldrey (980-1). Inscrito no Rexistro da Propiedade nº 1 de Santiago de Compostela, no tomo 1272, libro 269, folio 153, predio 27.675, inscrición 1ª.</p>
<p>Santiago de Compostela, 15 de maio de 2002.</p>
<p>Juan Miguel Diz Guedes</p>
<p>Conselleiro de Política Agroalimentaria</p>
<p>e Desenvolvemento Rural</p>

