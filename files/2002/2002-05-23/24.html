---
date: '2002-05-23'
id: A286
page: 7
number: 98
agency: XULGADO DO SOCIAL NÚMERO DOUS DE SANTIAGO DE COMPOSTELA
section: V. ADMINISTRACIÓN DE XUSTIZA
title: Cédula de notificación de sentencia (833/2001).
range: Cédula
url: 'https://www.xunta.gal/dog/Publicados/2002/20020523/AnuncioA286_gl.html'
---
<p>Eu, Camilo J. García-Puertas Magariños, secretario do Xulgado do Social número dous de Santiago de Compostela, dou fe de que nestes autos de xuízo verbal número 833/2001, seguidos neste Xulgado do Social número dous de Santiago de Compostela, por instancia de Jorge López López, contra José Luis Sanda y José R. Mayo, S.C. e Construcciones La Rosaleda, en reclamación de despedimento, se dictou, con data 22 de febreiro de 2002, sentencia, cunha decisión do teor literal seguinte:</p>
<p>Que debo estima-la demanda interposta por Jorge López López contra a empresa José Luis Sanda y José R. Mayo, S.C., declarando o despedimento do demandante como improcedente e condenando a empresa a readmiti-lo traballador nas mesmas condicións que rexían ó producirse o despedimento, ou, a elección da empresa, a que lle aboe unha indemnización de 60.876 pesetas (365,87 euros) e, en concepto de salarios de tramitación 425.820 pesetas (2.559,23 euros), así como os salarios que se poidan devengar desde a data desta sentencia ata a data da súa notificación, a razón dun haber diario de 4.589 pesetas (27,23 euros).</p>
<p>Rexéitase a demanda interposta por Jorge López López contra Construcciones La Rosaleda, S.L.</p>
<p>E para que lle sirva de notificación de sentencia a José Luis Sanda y José R. Mayo, S.C., con domicilio na rúa Hórreo, 60, 1º, Santiago de Compostela, hoxe en paradoiro descoñecido, fáiselle saber que contra ela poderán interpor recurso de suplicación.</p>
<p>E así mesmo, para que conste para efectos da súa publicación no Diario Oficial de Galicia, expido e asino esta cédula de notificación de sentencia en Santiago de Compostela, 15 de abril de 2002.</p>
<p>O secretario xudicial</p>
<p>Rubricado</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

