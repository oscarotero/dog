---
date: '2002-05-28'
id: A64A
page: 7725
number: 101
agency: CONSELLERÍA DE PESCA E ASUNTOS MARÍTIMOS
section: III. OUTRAS DISPOSICIÓNS
title: >-
  Orde do 10 de maio de 2002 pola que se acorda a cesión en propiedade de
  determinados bens mobles adscritos á Consellería de Pesca e Asuntos Marítimos,
  ás confrarías de pescadores de Camariñas, Cambados, Cangas, Cedeira, Laxe,
  Moaña, O Grove, A Pobra do Caramiñal, Redondela e Vilaxoán.
range: Orde
url: 'https://www.xunta.gal/dog/Publicados/2002/20020528/AnuncioA64A_gl.html'
---
<p>A Lei 9/1993, do 8 de xullo, de confrarías de pescadores de Galicia, no seu artigo 1, define a estas como corporacións de dereito público, dotadas de personalidade xurídica e capacidade de obrar, para o cumprimento dos fins e as funcións que lles están encomendadas, atribuíndolles, entre outros, segundo o artigo 3.3º c) da citada norma legal, a función de xestionar e administar aqueles bens patrimoniais que lles sexan cedidos polas administracións públicas.</p>
<p>Por outra banda, e tendo en conta a suxeición das confrarías de pescadores á tutela da Administración pública galega, exercida a través desta consellería, cómpre cederlle o uso, de bens mobles adscritos a este organismo, para seren destinados por esas corporacións a fins de utilidade pública ou interese social.</p>
<p>Para tal propósito, a Consellería de Pesca e Asuntos Marítimos tramitou o expediente de cesión de uso, de conformidade co disposto no artigo 35.bis, da Lei 3/1985, do 12 de abril, do patrimonio da Comunidade Autónoma de Galicia, e no artigo 96.bis, do seu regulamento, aprobado polo Decreto 50/1989, do 9 de marzo, engadido polo Decreto 238/1998, do 24 de xullo.</p>
<p>Por todo o exposto, e en uso das facultades que me confiren os artigos 34.6º e 38 da Lei 1/1983, do 22 de febreiro, reguladora da Xunta e do seu presidente, reformada pola Lei 11/1988, do 20 de outubro,</p>
<p>DISPOÑO:</p>
<p>Artigo 1º</p>
<p>Acórdanse as cesións en propiedade dos bens mobles que a continuación se relacionan ás seguintes confrarías:</p>
<p>1. A favor da Confraría de Pescadores de Camariñas, unha cámara de conservación e un sistema frigorífico de cámara de conxelación, coas seguintes características:</p>
<p>Cámara de conservación: dimensión 6.000x4.000x3.000 mm. Panel Kide de espesor 75 mm. Porta corredeira Inox.</p>
<p>Equipo frigorífico para cámara de conservación: unidade Bittzer, modelo 2DC-3.2 Y/LD, nº de serie 60062161. Evaporadores ECO, modelo DFE 145-6. Cadro eléctrico, modelo QM-C-IM.</p>
<p>Equipo frigorífico para cámara de conxelación: unidade Bittzer, modelo 4DC-5.2 Y/OD, nº de serie 660667562. Evaporadores ECO, modelo DFE 159-8 ED. Cadro eléctrico, modelo QM-C-101. Ano adquisición: 2001.</p>
<p>2. A favor da Confraría de Pescadores de Cambados, unha cámara frigorífica coas seguintes características:</p>
<p>Dimensión 5.720x3.720x3.260 mm. Panel Kide espesor 75 mm. Porta corredeira Inox.</p>
<p>Marca: Bittzer, modelo: 2cc-4.2 Y/MD, número de bastidor 66062152. Ano de adquisición: 2001.</p>
<p>3. A favor da Confraría de Pescadores de Gangas, un guindastre pórtico automotor travelling e unha carretilla elevadora coas seguintes características:</p>
<p>Guindastre pórtico automotor para barcos 65 tm. Capacidade de elevación 64 tm.</p>
<p>Potencia de motor 88 CV. Cabrestantes de elevación 4. Velocidade de elevación 2M/MIN.</p>
<p>Velocidad de traslación 0-40 MIN. Marca Acoin Equipos Navales, nº de bastidor PR-45.029. Ano de adquisición: 2001.</p>
<p>Carretilla elevadora marca Nissan. Modelo Nole, número de bastidor 710558. Ano de adquisición: 2001.</p>
<p>4. A favor da Confraría de Pescadores de Cedeira, un guindastre pórtico automotor travelling e unha carretilla elevadora coas seguintes características:</p>
<p>Guindastre pórtico automotor sobre neumáticos para 100 tm, de capacidade de elevación, con pluma para 1,5 tm, de capacidade. Marca 6 H. Modelo 6 H-110, número de bastidor 65.864. Ano de adquisición: 2001.</p>
<p>Carretilla elevadora marca Nissan. Modelo Nole, número de bastidor 710557. Ano de adquisición: 2001.</p>
<p>5. A favor da Confraría de Pescadores de Laxe, unha carretilla elevadora das seguintes características:</p>
<p>Carretilla elevadora marca Nissan. Modelo Nole, número de bastidor 710553. Ano de adquisición: 2001.</p>
<p>6. A favor da Confraría de Pescadores de Moaña, unha carretilla elevadora coas seguintes características:</p>
<p>Carretilla elevadora marca Baicar, S.L. Modelo CH-150, número de bastidor 115.28209. Ano de adquisición: 2001.</p>
<p>7. A favor da Confraría de Pescadores do Grove, unha fábrica de xeo, das seguintes características:</p>
<p>Fábrica de xeo marca Ziegra. Modelo UBE 7.500-2 E, número de bastidor 017012. Ano de adquisición: 2001.</p>
<p>8. A favor da Confraría de Pescadores da Pobra do Caramiñal, unha carretilla elevadora das seguintes características:</p>
<p>Carretilla elevadora marca Nissan. Modelo Nole, número de bastidor 710559. Ano de adquisición: 2001.</p>
<p>9. A favor da Confraría de Pescadores de Redondela, unha carretilla elevadora coas seguintes características:</p>
<p>Carretilla elevadora marca Nissan. Modelo Nole, número de bastidor 710556. Ano de adquisición: 2001.</p>
<p>10. A favor da Confraría de Pescadores de Vila-</p>
<p>xoán, unha cámara de conservación coas seguintes características:</p>
<p>Cámara de conservación cunha dimensión de 3.000x4.000x2,65 mm. Paneis chapa lacada de 75 mm, de espesor. Marca Zanotti. Modelo MSB 135 TO 2 F. Ano de adquisición: 2001.</p>
<p>Artigo 2º</p>
<p>As cesións sinaladas no artigo anterior quedan sometidas ás seguintes cláusulas:</p>
<p>a) Os bens cedidos, tal como establecen os artigos 35.bis da Lei 3/1985, do patrimonio da Comunidade Autónoma de Galicia, e 96.bis do Decreto 50/1989, polo que se aproba o seu regulamento, destinaranse a fins de utilidade pública e interese social das confrarías cesionarias, concretamente, á melloras das súas condicións técnicas ós confrades e ó sector.</p>
<p>b) Coa cesión outorgarase ás confrarías de pescadores citadas a propiedade dos bens mobles cedidos.</p>
<p>c) Se os bens cedidos non se aplicasen ó fin sinalado, se se descoidasen ou utilizasen con grave quebrantamento, ou se incumprisen as condicións do acordo, considerarase resolta a cesión e os bens reverterán á Comunidade Autónoma de Galicia, que terá dereito a percibir, logo da taxación pericial, o valor dos detrimentos ou deterioracións que experimentasen.</p>
<p>d) Serán de conta das corporacións cesionarias tódolos gastos de conservación e mantemento dos bens mobles cedidos.</p>
<p>Artigo 3º</p>
<p>As devanditas cesións formalizaranse mediante acta subscrita polo secretario xeral desta consellería ou funcionario en quen delegue, debendo constar nela o acordo de cesión e a aceptación do cesionario.</p>
<p>Disposición derradeira</p>
<p>A Consellería de Pesca e Asuntos Marítimos, a través da secretaría xeral, realizará os trámites nece-</p>
<p>sarios para a efectividade de canto se dispón nesta orde.</p>
<p>Santiago de Compostela, 10 de maio de 2002.</p>
<p>Enrique César López Veiga</p>
<p>Conselleiro de Pesca e Asuntos Marítimos</p>

