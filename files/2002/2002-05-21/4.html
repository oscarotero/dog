---
date: '2002-05-21'
id: 948E
page: 7386
number: 96
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 172/2002, do 2 de maio, polo que se adscribe ó organismo autónomo
  Instituto Galego da Vivenda e Solo o sexto andar do edificio situado na
  avenida da Habana número 1 de Ourense.
range: Decreto
url: 'https://www.xunta.gal/dog/Publicados/2002/20020521/Anuncio948E_gl.html'
---
<p>A Comunidade Autónoma de Galicia ten a titularidade do edificio situado na avenida da Habana nº 1 de Ourense.</p>
<p>O Instituto Galego da Vivenda e Solo, organismo autónomo de carácter administrativo, dotado de personalidade xurídica propia e adscrito á Consellería de Ordenación do Territorio, Obras Públicas e Vivenda, solicitou a adscrición do sexto andar do antedito edificio para a instalación da súa oficina de xestión de fianzas en Ourense.</p>
<p>Vistos os informes da Secretaría Xeral e do Patrimonio da Consellería de Economía e Facenda, e da Intervención Xeral da Comunidade Autónoma de Galicia.</p>
<p>Á vista do disposto nos artigos 13 da Lei 3/1985, do 12 de abril, do patrimonio da Comunidade Autónoma de Galicia, e 20 e seguintes do Decreto 50/1989, do 9 de marzo, polo que se aproba o Regulamento para a execución da dita lei, de conformidade coa proposta do conselleiro de Economía e Facenda e logo de deliberación do Consello da</p>
<p>Xunta de Galicia na súa reunión do día dous de maio de dous mil dous,</p>
<p>DISPOÑO:</p>
<p>Artigo 1º</p>
<p>Adscríbese ó organismo autónomo Instituto Galego da Vivenda e Solo o sexto andar do edificio sito na avenida da Habana nº 1 de Ourense, composto de dúas vivendas, unha de 82,55 m de superficie total construída e 58,75 m de superficie útil, e outra de 109 m e 80,90 m útiles.</p>
<p>Artigo 2º</p>
<p>A adscrición confírelle ó dito organismo autónomo as facultades de administración, xestión e conservación dos bens inmobles adscritos.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, resolverá tódalas incidencias que poidan xurdir na execución deste acordo, e levará a cabo tódolos trámites necesarios para a efectividade do disposto neste decreto.</p>
<p>Santiago de Compostela, dous de maio de dous mil dous.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernádez</p>
<p>Conselleiro de Economía e Facenda</p>

