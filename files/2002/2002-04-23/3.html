---
date: '2002-04-23'
id: 798A
page: 5
number: 78
agency: CONSELLERÍA DE POLÍTICA AGROALIMENTARIA E DESENVOLVEMENTO RURAL
section: III. OUTRAS DISPOSICIÓNS
title: >-
  Resolución do 16 de abril de 2002, da Secretaría Xeral da Consellería de
  Política Agroalimentaria e Desenvolvemento Rural, pola que se convocan cursos
  de aplicador/manipulador de praguicidas de usos fitosanitarios e gandeiros
  para alumnos de Centros de Formación Agraria.
range: Resolución
url: 'https://www.xunta.gal/dog/Publicados/2002/20020423/Anuncio798A_gl.html'
---
<p>A Orde do 30 de xullo de 1997, conxunta das consellerías de Agricultura, Gandería e Montes, e de Sanidade e Servicios Sociais, pola que se establece na Comunidade Autónoma de Galicia a normativa reguladora para a homologación de cursos de formación para realizar tratamentos con praguicidas, así como para a obtención do carné de manipuladores deste productos, establece no seu artigo 9 a obrigatoriedade de que o organismo oficial responsable publique no Diario Oficial de Galicia a información correspondente a cada curso que vaia realizar.</p>
<p>Por outra parte, o artigo 6, número 3º, da orde prevé a posibilidade de validar algunhas das unidades didácticas das que consta o curso se estas se superasen na formación profesional, debendo, se é o caso, cursa-las restantes materias das que consta o curso para poder presentarse á proba de avaliación correspondente.</p>
<p>Nos Centros de Formación e Experimentación Agraria da Consellería de Política Agroalimentaria e Desenvolvemento Rural impártense cursos regrados de capataces agrícolas nas especialidades agrícola ou forestal, e ciclos formativos de grao medio, nas que o alumno debe superar un temario sobre métodos de control fitosanitario; en consecuencia, os alumnos que superasen eses estudios poderán realizar un curso no que se incidirá nos aspectos normativos e lexislación vixente ó respecto, co fin de complementa-las ensinanzas recibidas, podendo deste xeito supera-lo curso de aplicador/manipulador de praguicidas, nivel básico, nun número de horas inferior a aqueles alumnos que non sexan titulados técnicos da rama agraria.</p>
<p>En consecuencia, anúnciase a convocatoria de varios cursos de aplicador/manipulador de praguicidas de usos fitosanitarios e gandeiros que terán lugar de acordo coas seguintes bases:</p>
<p>1. Clase e número de cursos que se van impartir.</p>
<p>Cursos de aplicador/manipulador de productos fitosanitarios e de uso gandeiro. Nivel básico.</p>
<p>2. Datos do organismo organizador.</p>
<p>O organizador será o Centro de Formación, Investigación e Tecnoloxía Agraria de Galicia.</p>
<p>3. Obxectivos e destinatarios dos cursos.</p>
<p>Impartir unha formación complementaria á cursada polos alumnos que superasen os cursos de capataz agrícola nas especialidades agrícola ou forestal, ou os ciclos formativos de grao medio impartidos nos Centros de Formación e Experimentación Agraria da Consellería de Política Agroalimentaria e Desenvolvemento Rural de Galicia, que vaian manipular ou</p>
<p>prestar servicios de tratamentos con praguicidas fitosanitarios ou de uso gandeiro, co obxecto de que poidan obte-lo carné de manipulador destes productos de nivel básico, que os capacite para exerce-la actividade de aplicador ou vendedor deses praguicidas.</p>
<p>4. Nº de prazas e criterios de selección.</p>
<p>a) O número de alumnos que poderán participar por curso será de 30 como máximo.</p>
<p>b) Criterios de selección: o solicitante deberá ter, polo menos, 18 anos.</p>
<p>A estes cursos soamente poderán asisti-los alumnos que superasen os seguintes estudios: capataz agrícola nas especialidades de xardinería ou forestal, ou os ciclos formativos de grao medio nas especialidades de explotacións agrícolas intensivas, xardinería, explotacións agrarias extensivas ou a de traballos forestais e conservación do medio natural.</p>
<p>Terán preferencia os alumnos que realizasen os seus estudios no centro no que se imparta cada curso.</p>
<p>5. Realización.</p>
<p>Os centros, os lugares e as datas de realización dos cursos son os que figuran a continuación:</p>
<table><tbody><tr><td></td></tr>
<tr><td></td></tr>
<tr><td>Centro</td><td>Lugar de realización</td><td>Nº de
cursos</td><td>Datas de realización</td></tr>
<tr><td></td></tr>
</tbody></table>
<table><tbody><tr><td>Centro de Formación e Experimentación Agraria Pedro Murias de Ribadeo (Lugo)</td><td>Ribadeo</td><td>1</td><td>20-24 de maio</td></tr>
<tr><td></td></tr>
<tr><td>Centro de Formación e Experimentación Agraria de Lourizán (Pontevedra)</td><td>Lourizán</td><td>2</td><td>3-7 de xuño de 2002</td></tr>
<tr><td></td></tr>
<tr><td>Centro de Formación e Experimentación Agraria de Monforte (Lugo)</td><td>Monforte de Lemos</td><td>2</td><td>3-7 de xuño de 2002
24-28 de xuño de 2002</td></tr>
<tr><td></td></tr>
<tr><td>Centro de Formación e Experimentación Agraria de Becerreá (Lugo)</td><td>Becerreá</td><td>1</td><td>10-14 de xuño</td></tr>
<tr><td></td></tr>
<tr><td>Centro de Formación e Experimentación Agraria de Salceda de Caselas (Pontevedra)</td><td>Salceda de Caselas</td><td>1</td><td>17-21 de xuño de 2002</td></tr>
<tr><td></td></tr>
<tr><td>Oficina Agraria Comarcal de Carballo (A Coruña)</td><td>Coristanco</td><td>1</td><td>6-17 de maio de 2002</td></tr>
<tr><td></td></tr>
<tr><td>Oficina Agraria Comarcal de Padrón (A Coruña)</td><td>Padrón</td><td>2</td><td>6-17 de maio de 2002
20-31 de maio de 2002</td></tr>
<tr><td></td></tr>
<tr><td>Oficina Agraria Comarcal de Cambre (A Coruña)</td><td>Arteixo</td><td>1</td><td>20-24 de maio de 2002</td></tr>
<tr><td></td></tr>
<tr><td>Oficina Agraria Comarcal de Castro Caldelas (Ourense)</td><td>Castro Caldelas</td><td>1</td><td>20-25 de maio de 2002</td></tr>
<tr><td></td></tr>
<tr><td>Oficina Agraria Comarcal de Celanova (Ourense)</td><td>Celanova</td><td>1</td><td>20-31 de maio de 2002</td></tr>
<tr><td></td></tr>
<tr><td>Oficina Agraria Comarcal de Ordes (A Coruña)</td><td>Ordes</td><td>2</td><td>27 de maio-7 de xuño de 2002
17-21 de xuño 2002</td></tr>
<tr><td></td></tr>
<tr><td>Oficina Agraria Comarcal da Gudiña (Ourense)</td><td>A Gudiña</td><td>1</td><td>3-7 de xuño de 2002</td></tr>
<tr><td></td></tr>
<tr><td>Oficina Agraria Comarcal de Santiago (A Coruña)</td><td>Val do Dubra</td><td>2</td><td>3-14 de xuño de 2002
17-28 de xuño de 2002</td></tr>
<tr><td></td></tr>
<tr><td>Oficina Agraria Comarcal de Maceda (Ourense)</td><td>Maceda</td><td>1</td><td>10-14 de xuño de 2002</td></tr>
<tr><td></td></tr>
<tr><td>Oficina Agraria Comarcal de Xinzo de Limia (Ourense)</td><td>Xinzo de Limia</td><td>1</td><td>17-21 de xuño de 2002</td></tr>
<tr><td></td></tr></tbody></table>
<p>Duración e horario:</p>
<p>O curso constará dun total de 21 horas lectivas, 13 horas de teoría e 8 de clases prácticas.</p>
<p>O horario dos cursos será das 9.30 ás 14.15 horas e das 16 ás 18 horas na primeira xornada, e das 9.30 ás 13.30 horas a segunda xornada.</p>
<p>6. Programa.</p>
<p>Os temarios que se impartirán son os que figuran no anexo II.</p>
<p>7. Coordinador técnico do curso.</p>
<p>De acordo coa facultade conferida no artigo 10 da Orde do 30 de xullo de 1997, a coordinación do curso realizarase a través do Centro de Formación, Investigación e Tecnoloxía Agraria de Galicia.</p>
<p>8. Solicitude e inscrición.</p>
<p>a) Documentación: o persoal que desexe participar neste curso deberá presentar cuberta a solicitude que figura como anexo I, xunto cunha fotocopia compulsada do DNI e fotocopia cotexada do título obtido e o xustificante de telo solicitado.</p>
<p>A documentación sinalada anteriormente presentarase nos rexistros xerais da Consellería de Política Agroalimentaria e Desenvolvemento Rural, das 9 ás 14 horas, en calquera das oficinas previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>O prazo de presentación de instancias rematará 15 días naturais antes da data de comezo de cada curso.</p>
<p>b) Admisión: a relación de solicitantes admitidos exporase no taboleiro de anuncios do organismo convocante, no prazo de 5 días naturais, contados a partir</p>
<p>do día seguinte ó da finalización do prazo de inscrición.</p>
<p>9. Certificado de superación do curso.</p>
<p>É obrigatoria a asistencia a tódalas sesións do curso. Rematado este, os organizadores realizarán as probas pertinentes que avalen os coñecementos adquiridos polo alumno e, no caso de superalas, expedirase o certificado co que poderá solicita-lo carné de manipulador de productos fitosanitarios de nivel básico, que é o único documento válido para poder exerce-la actividade a nivel nacional e para os efectos de inspección por parte dos organismos oficiais correspondentes.</p>
<p>Santiago de Compostela, 16 de abril de 2002.</p>
<p>José Antonio Álvarez Vidal</p>
<p>Secretario xeral da Consellería de Política</p>
<p>Agroalimentaria e Desenvolvemento Rural</p>
<p>ANEXO II</p>
<p>A) Programa do curso para os productos fitosanitarios e de uso gandeiro. Nivel básico. Para titulados dos centros de capacitación agraria.</p>
<p>1. Praguicidas: descrición e xeneralidades.</p>
<p>2. Riscos derivados da utilización dos praguicidas.</p>
<p>3. Perigosidade dos praguicidas para a saúde. Intoxicación.</p>
<p>4. Práctica de protección fitosanitaria. Relación traballo-saúde, primeiros auxilios no caso de intoxicación.</p>
<p>5. Medidas preventivas e protectoras para evita-lo risco de uso de praguicidas.</p>
<p>6. Boa práctica fitosanitaria. Protección do am-</p>
<p>biente e normas legais.</p>
<p>7. Exercicios prácticos.</p>
<p>8. Proba de avaliación.</p>
<p>Mínimo de horas lectivas: 21.</p>

