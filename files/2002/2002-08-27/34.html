---
date: '2002-08-27'
id: FFDA
page: 12
number: 164
agency: CONCELLO DE SANXENXO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2002/20020827/AnuncioFFDA_gl.html'
---
<p>Aprobación definitiva da modificación puntual das normas subsidiarias de planeamento municipal, en soar situado entre a rúa de Madrid e a baixada á praia de Lavapanos-Sanxenxo.</p>
<p>A Corporación Municipal en Pleno, en sesión que tivo lugar o día 18 de xuño de 2002, acordou prestar aprobación definitiva ó expediente de modificación puntual das normas subsidiarias de planeamento, para soar sito entre a rúa de Madrid e baixada á praia de Lavapanos da vila de Sanxenxo.</p>
<p>A modificación puntual aprobada ten por obxecto modifica-las aliñacións, rasantes e volume edificable no soar, ampliando a rúa de acceso á praia de Lavapanos, que pasará de 6 a 9 metros de largo, e non produce incremento na edificabilidade máxima no soar obxecto do proxecto.</p>
<p>O que se fai público para os efectos determinados no artigo 48 da Lei 1/1997, do 24 de marzo, do solo de Galicia.</p>
<p>Contra a presente resolución que é definitiva en vía administrativa, poderase interpoñe-los recursos que seguen:</p>
<p>a) Potestativo de reposición ante o mesmo órgano que resolveu o acto administrativo recorrido, polo prazo dun mes a partir do día seguinte ó da publicación deste anuncio, computado na forma prevista no artigo 48 da Lei 30/1992, segundo redacción dada pola Lei 4/1999.</p>
<p>b) Contencioso-administrativo, no prazo de dous meses contados desde o día seguinte ó da presente publicación, ante o Tribunal Superior de Xustiza de Galicia. Nembargantes, interposto o recurso de reposición, non se poderá interpoñer recurso contencioso-administrativo ata que sexa resolto expresamente o primeiro, ou se produza a súa desestimación presunta por transcurso do prazo máximo dun mes para dictar e notifica-la resolución.</p>
<p>c) Calquera outro recurso que estime oportuno e sexa procedente interpor.</p>
<p>Sanxenxo, 16 de xullo de 2002.</p>
<p>Telmo Martín González</p>
<p>Alcalde</p>

