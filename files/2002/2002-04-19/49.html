---
date: '2002-04-19'
id: 6FBA
page: 5389
number: 76
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 11 de febreiro de 2002, da Dirección Xerencia do Complexo
  Hospitalario Xeral-Calde de Lugo, pola que se anuncia a contratación, polo
  procedemento aberto e tramitación ordinaria, mediante concurso, do expediente
  7/2002 para a subministración de auga mineral e zumes de froita.
range: Resolución
url: 'https://www.xunta.gal/dog/Publicados/2002/20020419/Anuncio6FBA_gl.html'
---
<p>A Dirección Xerencia do Complexo Hospitalario Xeral-Calde de Lugo, en virtude das atribucións que lle foron delegadas conforme o establecido na letra i) do artigo 7 da Orde do 23 de marzo de 2000, pola que se modifica a do 21 de abril de 1998, sobre delegación de competencias en órganos centrais e periféricos do Servicio Galego de Saúde, convoca expediente de contratación polo procedemento aberto e tramitación ordinaria, mediante concurso, da subministración de auga mineral e zumes de froita.</p>
<p>I. Obxecto e orzamento.</p>
<p>A subministración de auga mineral e zumes de froita, por un orzamento máximo de 91.733 A (IVE incluído).</p>
<p>II. Prazo de entrega.</p>
<p>Entrega inmediata desde a formalización do pedido.</p>
<p>III. Documentos de interese para os licitadores.</p>
<p>O prego de cláusulas administrativas particulares e demais documentación complementaria pode ser solicitada no Servicio de Subministracións do Com</p>
<p>plexo Hospitalario Xeral-Calde de Lugo, rúa Doutor Se-</p>
<p>vero Ochoa s/n. (270045) Lugo. Tfno. 982 29 65 92 e fax 982 21 29 24.</p>
<p>IV. Fianzas.</p>
<p>Os adxudicatarios deberán consignar unha fianza definitiva do 4% do orzamento de licitación. Esta constituirase segundo o disposto no artigo 36 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas.</p>
<p>V. Solvencia económica e financeira.</p>
<p>Acreditarase por un ou varios dos medios establecidos no artigo 16 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas.</p>
<p>VI. Solvencia técnica.</p>
<p>Acreditarase por un ou varios dos medios establecidos no artigo 18 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas.</p>
<p>VII. Clasificación.</p>
<p>Non se precisa.</p>
<p>VIII. Criterios de adxudicación.</p>
<p>-Calidade, ata 50 puntos.</p>
<p>-Prezo, ata 30 puntos.</p>
<p>IX. Admisión de variantes.</p>
<p>Non se admiten variantes.</p>
<p>X. Presentación de proposicións.</p>
<p>As proposicións deberanse presentar en man, en sobres pechados e asinados polo licitador ou persoa que o represente, no rexistro do Complexo Hospitalario Xeral-Calde antes das 14 horas do décimo quinto día natural contado a partir do seguinte ó da publicación no DOG. Cando a proposición se envíe por correo, o licitador deberá xustifica-la data de imposición do envío na oficina de correos e anunciar ó Complexo Hospitalario Xeral-Calde a remisión da oferta mediante fax ou telegrama no mesmo día.</p>
<p>XI. Apertura de proposicións.</p>
<p>A apertura das proposicións admitidas será realizada pola mesa de contratación, reunida en acto público na sala de xuntas do Complexo Hospitalario Xeral-Calde de Lugo ás 10 horas do décimoprimeiro día natural contado a partir do seguinte a aquel no que finalice o prazo de presentación das ofertas. No caso de que o devandito día coincida en sábado ou festivo, a apertura das proposicións terá lugar o día hábil seguinte.</p>
<p>XII. Documentación que deberán presenta-los licitadores.</p>
<p>Os documentos que figuran no prego de cláusulas administrativas particulares.</p>
<p>XIII. Anuncios.</p>
<p>Os anuncios do presente concurso público serán por conta dos adxudicatarios do contrato.</p>
<p>Lugo, 11 de febreiro de 2002.</p>
<p>Fernando Varela Noreña</p>
<p>Director xerente do Complexo Hospitalario</p>
<p>Xeral-Calde de Lugo</p>

