---
date: '2002-08-26'
id: FEC2
page: 12
number: 163
agency: XULGADO DO SOCIAL NÚMERO CATRO DA CORUÑA
section: V. ADMINISTRACIÓN DE XUSTIZA
title: Cédula de notificación de sentencia (370/2002).
range: Cédula
url: 'https://www.xunta.gal/dog/Publicados/2002/20020826/AnuncioFEC2_gl.html'
---
<p>Juan Rey Pita, secretario do Xulgado do Social número tres e funcións do Social número catro da</p>
<p>Coruña, dou fe e certifico que neste xulgado se seguen autos número 370/2002, por instancia de Jorge Blanco Novio, contra Cegape, S.L. e Grupo Casteleiro, S.L. sobre despedimento, nos que se dictou sentencia con data 16-7-2002 que, copiada nos particulares necesarios, di así:</p>
<p>«Decido que, estimando a demanda promovida por Jorge Blanco Novio contra a empresa Cegape, S.L. e Grupo Casteleiro, S.L., debo declarar e declaro improcedente o despedimento efectuado a demandante na data 8-4-2002 e condeno a demandada a que no prazo de cinco días contado desde a notificación desta resolución, opte entre a readmisión do traballador nas mesmas condicións que rexían antes de producirse o despedimento ou o pagamento da cantidade de 714,77 euros (118.928 pesetas) en concepto de indemnización e ó aboamento dos salarios deixados de percibir desde a data do despedimento e ata a notificación desta resolución a razón de 31,85 euros diarios (5.300 pesetas/día).</p>
<p>Así, por esta miña sentencia, contra a que se poderá recorrer en suplicación perante a Sala do Social do Tribunal Superior de Xustiza de Galicia no prazo de cinco días contados do seguinte á súa notificación, anunciando o propósito de promovelo mediante comparecencia ou por escrito, sendo indispensable que, ó tempo de anuncialo, o recorrente, se é empresario, exhiba perante este Xulgado do Social o comprobante de ter depositado no Banco de Bilbao Vizcaya, oficina principal desta cidade, na conta corrente deste xulgado, número identificador 5605, clave 60, a cantidade obxecto da condena, podendo substituírse a consignación en metálico polo aseguramento mediante aval bancario, no que deberá facerse consta-la responsabilidade solidaria do avalista; sen este requisito non poderá terse por anunciado o recurso e quedará firme a sentencia. Debendo consignar, ademais, a cantidade de 25.000 pesetas na mesma conta coa clave 65, entregándose o comprobante na secretaría ó tempo de interpoñe-lo </p>
<p>recurso declarándose o mesmo desistido de non constituírse o depósito na forma indicada, definitivamente xulgando en primeira instancia, pronúncioo, mándoo e asínoo.</p>
<p>Así, por esta miña sentencia, da que se unirá certificación ós autos orixinais para a súa notificación e cumprimento, pronúncioo, mándoo e asínoo».</p>
<p>E para que conste, para efectos da súa publicación no Diario Oficial de Galicia co fin de que sirva de notificación en forma á empresa Cegape, S.L. e Grupo Casteleiro, S.L., expido e asino a presente na Coruña, o 16 de xullo de 2002.</p>
<p>O secretario xudicial</p>
<p>Rubricado</p>

