---
date: '2002-09-16'
id: '11666'
page: 13
number: 178
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 2 de setembro de 2002, da Xefatura Provincial de Estradas de
  Lugo, pola que se sinala a data para o levantamento das actas previas á
  ocupación -trámite de urxencia-, para a expropiación dos bens e dereitos
  afectados polo proxecto modificado número 1 das obras de acondicionamento da
  estrada LU-111, treito: Rábade-Cospeito, clave: N/LU/91.10, termos municipais
  de Rábade, Begonte e Cospeito.
range: Resolución
url: 'https://www.xunta.gal/dog/Publicados/2002/20020916/Anuncio11666_gl.html'
---
<p>O artigo 28 do vixente Estatuto de autonomía de Galicia establece no seu punto 2º a competencia da Comunidade Autónoma de Galicia para o desenvolvemento lexislativo e execución da lexislación do Estado en materia de expropiación forzosa.</p>
<p>As obras sinaladas no encabezamento da presente resolución atópanse incluídas no programa de obras para realizar con cargo ó programa 413-B construcción, conservación e explotación de estradas.</p>
<p>Con data do 15 de decembro do 1997, o director xeral de Obras Públicas, por delegación do conselleiro de Política Territorial, Obras Públicas e Vivenda, procede á aprobación do proxecto das obras de acondicionamento da estrada LU-111, treito: Rábade-Cospeito, clave: N/LU/91.10, termos municipais de Rábade, Begonte e Cospeito.</p>
<p>Con data de 8 de xaneiro de 1998, a Xunta de Galicia procedeu á declaración de utilidade pública e urxente ocupación dos bens e dereitos necesarios para efectos de expropiación para a mencionada obra por Decreto 20/1998, publicado no DOG nº 16, do 26 de xaneiro do 1998.</p>
<p>Con data de 24 de xullo de 2001, procédese á aprobación do proxecto modificado nº 1 das obras de acondicionamento da estrada LU-111, treito: Rábade-Cospeito, clave: N/LU/91.10, termos municipais de Rábade, Begonte e Cospeito, polo director xeral de Obras Públicas, por delegación do conselleiro de Política Territorial, Obras Públicas e Vivenda.</p>
<p>Na súa virtude e en cumprimento do disposto nos artigos 52 da vixente Lei de expropiación forzosa do 16 de decembro de 1954 e 56 e seguintes do regulamento para a súa aplicación, esta xefatura, no uso das facultades que lle confire o artigo 98 da mencionada lei, resolveu convoca-los titulares de bens e dereitos afectados, que figuran nas relacións expostas nos concellos de Rábade, Begonte e Cospeito, para que comparezan no lugar, a data</p>
<p>e a hora que se citan para proceder ó levantamento das actas previas á ocupación, nas que se recollerán os datos necesarios para determina-los bens e dereitos afectados, o valor destes e os prexuízos derivados da rápida ocupación, sen prexuízo de se trasladar ó lugar dos predios se o consideran necesario.</p>
<p>Casa do Concello de Rábade:</p>
<p>Data: 8 de outubro de 2002.</p>
<p>Hora: 9.</p>
<p>Predio: 45CO1.</p>
<p>Titular: López García, Emilio.</p>
<p>Casa do Concello de Begonte:</p>
<p>Data: 8 de outubro de 2002.</p>
<p>Hora: 10.</p>
<p>Predio: 15CO.</p>
<p>Titulares: Fuentes Rodríguez, José Manuel; Doval Rodríguez, Antonio.</p>
<p>Predio: 24CO.</p>
<p>Titular: Veiga Prado, Ana María.</p>
<p>Predio: 45CO.</p>
<p>Titular: Vázquez Losada, Eladio.</p>
<p>Predio: 48CO.</p>
<p>Titular: descoñecido.</p>
<p>Predio: 63CO.</p>
<p>Titular: Teijeiro Corral, María Dolores.</p>
<p>Casa do Concello de Cospeito:</p>
<p>Data: 8 de outubro de 2002.</p>
<p>Hora: 12.</p>
<p>Predio: 35CO.</p>
<p>Titular: Riguera Braña, Amparo.</p>
<p>Predio: 200E.</p>
<p>Titular: De la Barrera Varela, José María.</p>
<p>A relación de titulares cos bens e dereitos afectados, así como os planos parcelarios correspondentes estarán expostos nos concellos de Rábade, Begonte e Cospeito, e na Xefatura Provincial de Estradas de Lugo, Ronda da Muralla, 70, 5º andar.</p>
<p>Ó dito acto deberán acudi-los titulares afectados, persoalmente ou ben representados pola persoa debidamente autorizada para actuar no seu nome, achegando os documentos acreditativos da súa titularidade, documento nacional de identidade, e último recibo da contribución, podendo acompañarse, pola súa conta, se o consideran oportuno dos seus peritos e notario.</p>
<p>Así mesmo e no cumprimento do establecido no artigo 56 do Regulamento da Lei de expropiación forzosa, ábrese información pública durante o prazo de 15 días hábiles, contados a partir do seguinte ó da publicación desta resolución no Boletín Oficial del Estado ou ata o momento do levantamento das actas previas á ocupación correspondente, co fin de que os interesados poidan formular por escrito, ante esta Xefatura Provincial de Estradas de Lugo, as alegacións que estimen pertinentes ó obxecto de emendar posibles erros padecidos ó relaciona-los bens afectados pola urxente ocupación.</p>
<p>Lugo, 2 de setembro de 2002.</p>
<p>Carlos Escudero Vigil</p>
<p>Enxeñeiro xefe provincial de Estradas de Lugo</p>

