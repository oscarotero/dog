---
date: '2002-06-18'
id: BC16
page: 9
number: 116
agency: CONSELLERÍA DE MEDIO AMBIENTE
section: III. OUTRAS DISPOSICIÓNS
title: >-
  Orde do 13 de xuño de 2002 pola que se prorroga a declaración provisional das
  seguintes zonas propostas para a súa inclusión na Rede Europea Natura 2000,
  como espacios naturais en réxime de protección xeral.
range: Orde
url: 'https://www.xunta.gal/dog/Publicados/2002/20020618/AnuncioBC16_gl.html'
---
<p>Ó abeiro das competencias que a Comunidade Autónoma de Galicia ten en materia de conservación da natureza foi regulada a figura do espacio natural en réxime de protección xeral, mediante o Decreto 82/1989, do 11 de maio.</p>
<p>A Consellería de Medio Ambiente, facendo uso da facultade outorgada polo artigo 6º do devandito Decreto 82/1989, declarou provisionalmente como espacios naturais en réxime de protección xeral os que conforman a proposta galega de Lugares de Importancia Comunitaria mentres a Unión Europea non se pronunciara definitivamente sobre esta relación.</p>
<p>Transcorrido o prazo dun ano sen que a Unión Europea emitise o seu pronunciamento, cómpre prorroga-lo réxime de protección das seguintes zonas por outro ano máis.</p>
<p>En consecuencia, e de acordo co establecido no artigo 30.1º.3 do Estatuto de autonomía para Galicia e no Real decreto 1535/1984, do 20 de xuño, polo que se transfiren á Comunidade Autónoma de Galicia funcións e servicios en materia de conservación da natureza, e en uso das atribucións que me confire a Lei 1/1983, do 22 de febreiro, reguladora da Xunta e do seu presidente, modificada pola Lei 11/1988, do 20 de outubro, e pola Lei 12/1989, do 4 de outubro,</p>
<p>DISPOÑO:</p>
<p>Artigo único.-Prorrogar por un ano a declaración provisional dos espacios enumerados no anexo da Orde do 7 de xuño de 2001 (Diario Oficial de Galicia nº 118, do 19 de xuño) como espacios naturais en réxime de protección xeral, nos mesmos termos que figuran na devandita orde.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 13 de xuño de 2002.</p>
<p>José Carlos del Álamo Jiménez</p>
<p>Conselleiro de Medio Ambiente</p>

