---
date: '2002-06-18'
id: BCAA
page: 9
number: 116
agency: CONCELLO DE VIGO
section: VI. ANUNCIOS
title: >-
  Anuncio de aprobación inicial do proxecto de urbanización da rúa Redomeira
  (expediente 4336/401).
range: Anuncio
url: 'https://www.xunta.gal/dog/Publicados/2002/20020618/AnuncioBCAA_gl.html'
---
<p>O Consello da Xerencia Municipal de Urbanismo, en sesión do día 7 de marzo de 2002, adoptou, entre outros, o seguinte acordo:</p>
<p>Primeiro.-Aprobar inicialmente o proxecto de urbanización da rúa Redomeira, presentado polas sociedades Oralfi, S.L. e Iturero Martín, S.L., redactado polo enxeñeiro de camiños Alberto Moreno García, con visado colexial do 19 de decembro de 2001.</p>
<p>Segundo.-Aprobar inicialmente a relación individualizada de bens e dereitos afectados pola execución da devandita vía, contida no proxecto, e declarar expresamente a necesidade de ocupación -implícita na aprobación do plan- dos referidos bens a afectos do procedemento de expropiación que, se é o caso, se incoe para a execución da vía.</p>
<p>Terceiro.-Somete-lo acordo de aprobación inicial ó trámite de información pública polo prazo dun mes, mediante anuncios no DOG en un dos xornais de maior circulación da provincia, e notificación individual ós propietarios dos terreos afectados así como ás empresas Unión Fenosa e Seragua.</p>
<p>Procédese ó trámite de información pública do expediente. O prazo entenderase aberto desde a primeira publicación ata o remate do mes, contado desde o día seguinte ó da última publicación. O expediente está á disposición do público no departamento de Información Urbanística da Xerencia de Urbanismo (planta baixa do edificio da Xerencia).</p>
<p>Este anuncio servirá de notificacións nos termos do artigo 59 da Lei de réxime xurídico das administracións públicas e do procedemento administrativo común para tódolos propietarios e interesados directamente afectados que, por resultaren descoñecidos ou ignorando o seu enderezo, non poidan ser notificados.</p>
<p>Vigo, 18 de marzo de 2002.</p>
<p>Lois Pérez Castrillo</p>
<p>Alcalde presidente da Xerencia Municipal de Urbanismo</p>

