---
date: '2002-09-17'
id: 11F1A
page: 13
number: 179
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: II. AUTORIDADES E PERSOAL
title: >-
  Orde do 6 de setembro de 2002 pola que se dispón o cesamento de vocais do
  Consello de Administración da Autoridade Portuaria de Marín e ría de
  Pontevedra.
range: Orde
url: 'https://www.xunta.gal/dog/Publicados/2002/20020917/Anuncio11F1A_gl.html'
---
<p>A Lei 27/1992, do 24 de novembro, de portos do Estado e a mariña mercante, texto reformado pola Lei 62/1997, do 26 de decembro, atribúelles ás</p>
<p>comunidades autónomas as facultades de designación e separación dos vocais dos consellos de administración das autoridades portuarias de interese xeral do Estado sitas no seu territorio.</p>
<p>Ó abeiro de artigo 40.2º punto 6º da xa citada Lei 27/1992, e dos acordos do 5 e 26 de marzo de 1998, do Consello da Xunta de Galicia, os membros dos consellos de administración das autoridades portuarias de interese xeral do Estado foron nomeados por un período renovable de 4 anos, segundo orde da Consellería de Política Territorial, Obras Públicas e Vivenda do 23 de xuño de 1998, DOG número 121, do 25 de xuño, polo que é preciso proceder á súa renovación.</p>
<p>O acordo do Consello da Xunta de Galicia do 10 de xaneiro de 2002 modificado polo do 6 de xuño de 2002 faculta o conselleiro de Política Territorial, Obras Públicas e Vivenda para o exercicio das devanditas competencias.</p>
<p>Xa que logo, considerando que en virtude da devandita orde da Consellería de Política Territorial, Obras Públicas e Vivenda do 23 de xuño de 1998, DOG número 121, do 25 de xuño os vocais da letra c) do número 1º do artigo 40 da xa citada Lei 27/1992, do 24 de novembro, de portos do Estado e a mariña mercante, texto reformado pola Lei 62/1997, do 26 de decembro, foron nomeados por un período de 4 anos, renovable, e sen prexuízo de que conforme o previsto no mesmo artigo 40 da Lei 27/1992, a designación e separación dos vocais dos consellos de administración deberá facerse necesariamente por proposta das administracións públicas e entidades e organismos representados no consello de administración; vistas en consecuencia as propostas de nomeamento e cesamento realizadas polas distintas administracións públicas, entidades e organismos, ó abeiro do disposto no artigo 40, número 2º, da Lei 27/1992, e dos mencionados acordos tomados o 5 e 26 de marzo de 1998 e o 10 de xaneiro de 2002 </p>
<p>modificado polo do 6 de xuño, polo Consello da Xunta de Galicia, e, en canto órgano competente,</p>
<p>DISPOÑO:</p>
<p>O cesamento dos seguintes vocais do Consello de Administración da Autoridade Portuaria de Marín e ría de Pontevedra, en representación da Administración xeral do Estado:</p>
<p>-Eduardo Cadenas Dapena.</p>
<p>-Miguel Ángel Delmas Pérez de Salcedo.</p>
<p>-Juan Antonio Sardina Páramo.</p>
<p>Santiago de Compostela, 6 de setembro de 2002.</p>
<p>José Cuíña Crespo</p>
<p>Conselleiro de Política Territorial, Obras Públicas</p>
<p>e Vivenda</p>
<p>CONSELLERÍA DE POLÍTICA TERRITORIAL, OBRAS PÚBLICAS</p>
<p>E VIVENDA</p>

