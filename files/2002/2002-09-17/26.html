---
date: '2002-09-17'
id: 11F8A
page: 13
number: 179
agency: CONCELLO DE BURELA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2002/20020917/Anuncio11F8A_gl.html'
---
<p>Aprobados polo Pleno deste concello, en sesión do 12 de xullo de 2002, os pregos de cláusulas administrativas particulares e de prescricións técnicas que rexerán o concurso para a contratación en réxime de concesión dos servicios públicos de recolla e transporte de residuos sólidos urbanos e limpeza de espacios públicos no termo municipal de Burela, e para os efectos previstos no artigo 122 do Real decreto lexislativo 781/1986, do 18 de abril, expóñense ó público polo prazo de oito días hábiles, contados a partir do seguinte ó da publicación deste anuncio no BOP, publicándose de modo simultáneo a licitación, se ben esta se aprazará de formularen reclamacións contra os referidos pregos ata a súa resolución pola corporación.</p>
<p>Así mesmo, de conformidade co artigo 155 do Real decreto lexislativo 2/2000, do 16 de xuño, polo que se aprobaba o texto refundido da Lei de contratos das administracións públicas, faise pública a licitación da concesión referida:</p>
<p>1. Obxecto do contrato: a xestión indirecta, segundo o disposto no prego de cláusulas administrativas e de prescricións técnicas, con extensión a todo o termo municipal de Burela, dos servicios públicos de recolla e transporte de residuos sólidos urbanos e limpeza de espacios públicos.</p>
<p>2. Tramitación, procedemento e forma de adxudicación.</p>
<p>a) Tramitación: ordinaria.</p>
<p>b) Procedemento: aberto.</p>
<p>c) Forma de adxudicación: concurso.</p>
<p>3. Tipo de licitación: non se fixa.</p>
<p>4. Obtención de documentación e información.</p>
<p>Entidade: Concello de Burela.</p>
<p>Enderezo: Pardo Bazán, nº 6, Burela (Lugo). Código postal: 27880.</p>
<p>Teléfono: 982 58 60 00. Fax: 982 58 59 45.</p>
<p>Data límite de obtención de documentos e información: ata a data de remate do prazo de presentación de proposicións.</p>
<p>5. Duración do contrato: 15 anos, que poden ser prorrogables por quinquenios sucesivos, ata o máximo que permita a lei.</p>
<p>6. Presentación de proposicións: durante os 15 días naturais seguintes ó da derradeira publicación do anuncio no BOP de Lugo ou no DOG, presentándoas no rexistro do concello ou remitíndoas por correo, comunicándoo, neste caso, por fax ou telegrama.</p>
<p>7. Apertura das ofertas: o terceiro día hábil seguinte ó remate do prazo de presentación de proposicións no salón de comisións da casa do concello.</p>
<p>8. Garantías: provisional: 12.020,24 euros; definitiva: 4% do importe da adxudicación.</p>
<p>9. Criterios de selección para adxudicación do concurso: os sinalados no prego de cláusulas administrativas particulares.</p>
<p>10. Modelo de proposicións: o sinalado no prego de cláusulas administrativas particulares.</p>
<p>11. Gastos: serán de conta do adxudicatario os gastos dos anuncios que xere o concurso e os preparatorios e os de formalización do contrato; os tributos estatais, autonómicos e locais que deriven do contrato.</p>
<p>Burela, 6 de setembro de 2002.</p>
<p>P.D.F. (Resolución alcaldía 8-9-1999)</p>
<p>Cristóbal Edrosa Fernández</p>
<p>Segundo Tenente de alcalde</p>

