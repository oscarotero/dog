---
date: '2002-09-17'
id: 11F3A
page: 13
number: 179
agency: CONSELLERÍA DE MEDIO AMBIENTE
section: IV. OPOSICIÓNS E CONCURSOS
title: >-
  Orde do 10 de setembro de 2002 pola que se resolve a convocatoria para a
  provisión, polo sistema de libre designación, dun posto de traballo vacante na
  Consellería de Medio Ambiente, anunciado pola Orde do 5 de agosto de 2002.
range: Orde
url: 'https://www.xunta.gal/dog/Publicados/2002/20020917/Anuncio11F3A_gl.html'
---
<p>Convocada a provisión, polo sistema de libre designación, dun posto de traballo vacante na Consellería de Medio Ambiente, por Orde do 5 de agosto de 2002 (Diario Oficial de Galicia nº 155, do 13 de agosto), en uso das facultades e atribucións conferidas no artigo 15.4º da Lei 4/1988, do 26 de maio, da función pública de Galicia, modificada pola Lei 3/1995, do 10 de abril, e de conformidade co disposto no artigo 27.2º da referida lei, esta consellería</p>
<p>DISPÓN:</p>
<p>Primeiro.-Resolve-la convocatoria para a provisión, polo sistema de libre designación, dun posto de traballo vacante na Consellería de Medio Ambiente, anunciada pola Orde do 5 de agosto de 2002 (Diario Oficial de Galicia nº 155, do 13 de agosto).</p>
<p>Segundo.-Adxudicar destino, no posto de traballo que se indica, ó funcionario que se relaciona no anexo da presente orde.</p>
<p>Terceiro.-O cesamento no actual destino do funcionario que obtén praza producirase no prazo de tres días, contados a partir do seguinte ó da publicación desta orde no Diario Oficial de Galicia.</p>
<p>O prazo de toma de posesión da praza adxudicada será de tres días a partir do seguinte ó do cesamento, de tratarse da mesma localidade onde actualmente o funcionario preste servicios, ou dun mes se radica en distinta localidade, de conformidade co establecido no artigo 14 do Decreto 93/1991, do 20 de marzo e tal como dispón a base sétima da convocatoria.</p>
<p>O cómputo de prazo de posesión iniciarse cando remate o permiso ou licencia que, se é o caso, lle fose concedido ó interesado. No suposto de baixa temporal ou transitoria iniciarase a partir da correspondente alta.</p>
<p>Cuarto.-A xefatura do centro no que cause baixa o funcionario, así como a daquel no que obteña destino, consignarán no título administrativo, dentro do prazo sinalado no punto anterior, as correspondentes dilixencias de cesamento e toma de posesión, das que se dará traslado a Dirección Xeral da Función Pública.</p>
<p>Quinto.-Contra a presente orde, que esgota a vía administrativa, o interesado poderá interpor potestativamente recurso de reposición ante este mesmo órgano no prazo dun mes, contado a partir do día seguinte ó da súa publicación, de conformidade co establecido na Lei 30/1992, do 26 de novembro, de réxime xurídico das administracións públicas e do procedemento administrativo común, segundo a redacción dada pola Lei 4/1999, do 13 de xaneiro, ou poderán interpoñer recurso contencioso-administrativo ante o xulgado do contencioso-administrativo competente no prazo de dous meses contados a partir do día seguinte ó da súa publicación.</p>
<p>Santiago de Compostela, 10 de setembro de 2002.</p>
<p>José Carlos del Álamo Jiménez</p>
<p>Conselleiro de Medio Ambiente</p>
<p>ANEXO</p>
<p>Apelidos e nome: Gigirey González, Dolores María.</p>
<p>NRP: 3325801946 A2053.</p>
<p>Grupo: C.</p>
<p>Corpo/escala: administrativo da Xunta de Galicia.</p>
<p>Código posto: MA.C02.00.001.15770.007.</p>
<p>Denominación posto: xefe/a Sección de Habilitación de Persoal.</p>
<p>Centro directivo: secretaría xeral.</p>
<p>Localidade: Santiago de Compostela.</p>
<p>Nivel c. destino: 25.</p>
<p>XULGADO DE PRIMEIRA INSTANCIA E INSTRUCCIÓN NÚMERO DOUS</p>
<p>DE SANTIAGO DE COMPOSTELA</p>

