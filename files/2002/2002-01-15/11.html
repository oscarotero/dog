---
date: '2002-01-15'
id: '1492'
page: 535
number: 10
agency: XULGADO DO SOCIAL NÚMERO UN DA CORUÑA
section: V. ADMINISTRACIÓN DE XUSTIZA
title: Edicto (471/2001).
range: Edicto
url: 'https://www.xunta.gal/dog/Publicados/2002/20020115/Anuncio1492_gl.html'
---
<p>Agustín Ignacio Pena López, secretario do Xulgado do Social número un da Coruña, fago saber que nos autos número 471/2001 seguidos por instancia de María del Mar Rial del Río e outros contra Fribarking Aire y Refrigeración, S.L. sobre salarios, a maxistrada xuíza deste xulgado, María Antonia Rey Eibe, dictou sentencia, na data 12-12-2001, coa seguinte parte dispositiva:</p>
<p>Que estimando a demanda interposta por María del Mar Rial del Río, Juan Carlos Pérez Muñiz e Manuel Eirís Meijide, contra a empresa Fribarking Aire y Refrigeración, S.L., debo condenar e condeno a dita demandada a que lles faga o pagamento ós demandantes nas seguintes cantidades: a María del Mar Rial del Río 173.431 pesetas, a Juan Carlos Pérez Muñiz 296.524 pesetas e a Manuel Eirís Meijide 341.127 pesetas, coa absolución do Fondo de Garantía Salarial, sen prexuízo da responsabilidade subsidiaria que puidera corresponderlle.</p>
<p>Notifíqueselles esta resolución ás partes, ás que se lles fará saber que contra a referida sentencia cabe recurso de suplicación, ante o Tribunal Superior de Xustiza de Galicia, que deberá anunciarse ante este xulgado no prazo de cinco días, contado desde a notificación desta resolución, e no propio termo, se o recorrente fose patrón, deberá amosar</p>
<p>xustificante acreditativo de ter feito o depósito na conta de consignacións deste xulgado, aberta no Banco Bilbao-Vizcaya, da cantidade obxecto da condena, identificador 5602-60, e o depósito especial de 25.000 pesetas na mesma conta, identificador 5602-65, requisitos sen os cales non poderá terse por anunciado o recurso.</p>
<p>Así, por esta miña sentencia, definitivamente xulgando na primeira instancia, pronúncioo, mándoo e asínoo.</p>
<p>E para que lle sirva de notificación a Fribarking Aire y Refrigeración, S.L., que tivo o seu último enderezo coñecido en Juan Montes, 32, 15006 A Coruña, e que na actualidade se descoñece, e con fin da súa publicación no Diario Oficial de Galicia, expido e asino este edicto na Coruña o 12 de decembro de 2001.</p>
<p>O secretario xudicial</p>
<p>Rubricado</p>

