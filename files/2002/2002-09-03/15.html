---
date: '2002-09-03'
id: 1038E
page: 13
number: 169
agency: CONSELLERÍA DE EDUCACIÓN E ORDENACIÓN UNIVERSITARIA
section: VI. ANUNCIOS
title: >-
  Anuncio do 26 de agosto de 2002, da Secretaría Xeral da Consellería de
  Educación e Ordenación Universitaria, polo que se lle notifica a Mónica
  Martínez Mosquera o acordo de incoación de expediente disciplinario.
range: Anuncio
url: 'https://www.xunta.gal/dog/Publicados/2002/20020903/Anuncio1038E_gl.html'
---
<p>O 15 de xullo de 2002, o secretario xeral da Consellería de Educación e Ordenación Universitaria</p>
<p>acordou a incoación de expediente disciplinario a Mónica Martínez Mosquera, limpadora do IES Ferrol Vello de Ferrol. Mediante carta certificada con xustificante de recepción, intentouse a notificación do dito acordo, sen que conste a súa recepción pola interesada. En aplicación do disposto no artigo 59.4º da Lei 30/1992 (do 26 de novembro, de réxime xurídico das administracións públicas e do procedemento administrativo común; modificada pola Lei 4/1999, do 13 de xaneiro), procede a súa notificación por medio de anuncio no taboleiro de edictos do concello do seu último domicilio e no Diario Oficial de Galicia. En virtude disto, reprodúcese integramente, para que sirva de notificación á interesada, o texto do acordo de incoación do expediente:</p>
<p>«O 19 de xuño de 2002 ten entrada nesta secretaría xeral escrito da Delegación Provincial da Coruña, do 17 de xuño de 2002, no que se propón a apertura de procedemento disciplinario a Mónica Martínez Mosquera, limpadora do IES Ferrol Vello de Ferrol. Coa dita proposta achéganse escritos do 3-5-2002, 16-5-2002, 20-5-2002, 4-6-2002, 10-6-2002 e 12-6-2002 da directora do IES mencionado.</p>
<p>Vista e examinada a documentación citada, Mónica Martínez Mosquera é presuntamente responsable dos seguintes feitos: incumprimentos da xornada laboral e do horario de traballo; faltas de asistencia; uso inaxeitado do material de traballo; incumprimento das ordes e instruccións dadas polos membros do equipo directivo do centro; e falta de dilixencia e de rendemento na realización das tarefas que lle corresponden.</p>
<p>Por todo isto, de conformidade co disposto no artigo 47.1º.a) do Convenio colectivo único para o persoal laboral da Xunta de Galicia (publicado no Diario Oficial de Galicia nº 106, do 4 de xuño de 2002) o secretario xeral,</p>
<p>ACORDA:</p>
<p>1. Incoar expediente disciplinario a Mónica Martínez Mosquera, limpadora do IES Ferrol Vello de Ferrol.</p>
<p>2. Designar instructor do dito expediente a José David Fernández Fraga, con destino na sede da Inspección Educativa da Coruña.</p>
<p>3. Designar como secretaria a Josefa Ramil Criado, auxiliar administrativa con destino no IES Leixa de Ferrol».</p>
<p>Santiago de Compostela, 26 de agosto de 2002.</p>
<p>P.D. (Orde 21-6-1996)</p>
<p>Máximo García Serrano</p>
<p>Secretario xeral da Consellería de Educación</p>
<p>e Ordenación Universitaria</p>

