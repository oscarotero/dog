---
date: '2002-07-10'
id: E00A
page: 10
number: 132
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 4 de xullo de 2002 pola que se anuncia a licitación do concurso,
  polo procedemento aberto e trámite de urxencia, da subministración de clave
  SC/02/051.8.
range: Resolución
url: 'https://www.xunta.gal/dog/Publicados/2002/20020710/AnuncioE00A_gl.html'
---
<p>a) Subministración.</p>
<p>Subministración de elementos de seguridade, vestiario e calzado do persoal adscrito á Subdirección Xeral de Estradas dependente da Dirección Xeral de Obras Públicas, da Consellería de Política Territorial, Obras Públicas e Vivenda da Xunta de Galicia.</p>
<p>Clave: SC/02/051.8.</p>
<p>Orzamento: cento trinta e dous mil setenta e cinco euros con corenta e un céntimos (132.075,41 euros).</p>
<p>Prazo de entrega: 3 meses.</p>
<p>Garantía provisional: non se esixe.</p>
<p>A solvencia económica e financeira acreditarase por calquera dos medios previstos no artigo 16 c) do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas.</p>
<p>A solvencia técnica acreditarase segundo o disposto no artigo 18 d) do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas nos termos precisados na cláusula 2.2.5.1 do prego.</p>
<p>(Declarada urxente consonte o artigo 71 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas).</p>
<p>b) Documentos de interese para os licitadores.</p>
<p>Os pregos de cláusulas administrativas particulares, así como o prego de prescricións técnicas estarán de manifesto e á disposición dos concursantes, para o seu exame, durante o prazo de presentación das proposicións, os días e horas hábiles de oficina, na Dirección Xeral de Obras Públicas da Consellería de Política Territorial, Obras Públicas e Vivenda, edificios administrativos de San Caetano, Santiago de Compostela. Teléfono de información: 981 54 49 86.</p>
<p>Así mesmo poderanse obte-los pregos de cláusulas administrativas e prescricións técnicas no seguinte enderezo da Internet: <a href="http://www.xunta.es/contratacion/.">http://www.xunta.es/contratacion/.</a></p>
<p>E en Copy Estudio, Rúa Nova de Abaixo 19-21. Teléfono: 981 59 33 85.</p>
<p>c) Garantías que se lles esixen ós licitadores.</p>
<p>Esixirase unha garantía definitiva equivalente ó 4% do orzamento de adxudicación.</p>
<p>A dita garantía poderá ser presentada na modalidade e polas persoas ou entidades que especifica a lexislación española vixente.</p>
<p>d) Modelo de proposición.</p>
<p>Proposición económica formulada estrictamente conforme ó modelo que se achega ó prego de cláusulas administrativas particulares.</p>
<p>e) Prazo e lugar para a presentación de proposicións.</p>
<p>As proposicións haberán de presentarse en sobre pechado no rexistro xeral da Consellería de Política Territorial, Obras Públicas e Vivenda ou envialas por correo dentro do prazo de admisión sinalado conforme o disposto no artigo 80 do Real decreto 1098/2001, do 12 de outubro, polo que se aproba o Regulamento xeral de Lei de contratos das administracións públicas.</p>
<p>O prazo de admisión das proposicións rematará ás doce horas do décimo terceiro día natural, que non coincida en sábado, domingo ou festivo seguinte ó da publicación deste anuncio no Diario Oficial de Galicia.</p>
<p>f) Apertura das proposicións.</p>
<p>A apertura das proposicións realizarase pola mesa de contratación na sala de xuntas da Consellería de Política Territorial, Obras Públicas e Vivenda, ás once horas do día 31 de xullo de 2002.</p>
<p>g) Outras informacións.</p>
<p>A mesa de contratación comprobará en acto previo a documentación xeral (sobre nº 1), segundo se especifica no punto 2.2.6, constitución e funcionamento da mesa, do prego de cláusulas administrativas particulares.</p>
<p>h) Variantes: non se admiten.</p>
<p>i) Documentos que deben presenta-los licitadores.</p>
<p>Os que figuran no prego de cláusulas administrativas particulares.</p>
<p>O importe do presente anuncio será por conta do adxudicatario.</p>
<p>Santiago de Compostela, 4 de xullo de 2002.</p>
<p>P.D.(Orde do 13 de decembro de 1993)</p>
<p>José Antonio Fernández Vázquez</p>
<p>Secretario xeral da Consellería de Política Territorial, Obras Públicas e Vivenda</p>

