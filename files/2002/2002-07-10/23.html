---
date: '2002-07-10'
id: DFFA
page: 10
number: 132
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: VI. ANUNCIOS
title: >-
  Resolución do 4 de xullo de 2002 pola que se convoca concurso público aberto
  de tramitación urxente para a contratación dunha subministración por lotes.
range: Resolución
url: 'https://www.xunta.gal/dog/Publicados/2002/20020710/AnuncioDFFA_gl.html'
---
<p>En virtude das facultades conferidas na vixente normativa de contratación, anúnciase a licitación dun contrato, suxeito ás seguintes bases:</p>
<p>1. Entidade adxudicadora.</p>
<p>a) Organismo: Secretaría Xeral de Investigación e Desenvolvemento, adscrita á Consellería da Presidencia, Relacións Institucionais e Administración Pública.</p>
<p>b) Dependencia que tramita o expediente: Servicio de Xestión.</p>
<p>c) Referencia: 2002-04-01045</p>
<p>2. Obxecto do contrato.</p>
<p>Descrición do obxecto: o obxecto deste contrato é a adquisición pola Secretaría Xeral de Investigación e Desenvolvemento de infraestructuras de investigación para diversos centros de investigación da Xunta de Galicia, por procedemento de urxencia, aberto mediante concurso público e coa posibilidade de licitar á totalidade, a un, ou a varios lotes. Estas</p>
<p>adquisicións están cofinanciadas con fondos FEDER da UE.</p>
<p>As características dos equipos obxecto deste contrato detállanse no prego de prescricións técnicas.</p>
<p>b) Prazo de execución: os bens obxecto de licitación serán entregados antes do 15 de setembro de 2002 nos centros que se detallan nos puntos I e N da folla de especificacións e no prego de prescricións técnicas, tendo que estar instalados e en funcionamento.</p>
<p>3. Tramitación, procedemento e forma de adxudicación.</p>
<p>a) Tramitación: urxente.</p>
<p>b) Procedemento: aberto.</p>
<p>c) Forma: concurso público.</p>
<p>4. Orzamento base de licitación.</p>
<p>Importe total: o orzamento máximo ascende a 133.600 A que se financiará con cargo á aplicación orzamentaria 04-06-432 A 628.0 dos orzamentos da Comunidade Autónoma para o ano 2002.</p>
<p>5. Garantía provisional.</p>
<p>A garantía provisional, por un importe equivalente ó 2% do orzamento de licitacitación (2.672 A), caso de licitar ós catro lotes. No caso de licitar a un ou varios lotes, o importe da garantía provisional será do 2% do orzamento de licitación do lote ou da suma dos lotes ós que se concorra.</p>
<p>Obtención de documentación e información: poderán retirala no rexistro da Secretaría Xeral de Investigación e Desenvolvemento, rúa dos Feáns, nº 7, 15706 Santiago de Compostela, teléfonos 981 54 10 87/54 10 88, ou nas páxinas web: www.sxid.org/web ou www.xunta.es/contratacion.</p>
<p>6. Variantes: non se admiten variantes.</p>
<p>7. O prazo no que o licitador estará obrigado a mante-la súa oferta é de tres meses contados desde a data de apertura de proposicións.</p>
<p>8. Requisitos específicos do contratista.</p>
<p>a) Clasificación: non se esixe.</p>
<p>b) Outros requisitos: as empresas licitadoras deberán acredita-la súa solvencia económico-financeira e técnica ou profesional, de conformidade co esixido no prego de cláusulas administrativas particulares.</p>
<p>9. Presentación de ofertas.</p>
<p>Presentaranse, de conformidade co previsto no prego de cláusulas administrativas particulares, no prazo de 8 días naturais contados a partir do seguinte ó de publicación do presente anuncio no DOG, no rexistro da Secretaría Xeral de Investigación e Desenvolvemento en horario de 9 a 14 horas, ou ben na forma prevista no TRLCAAP.</p>
<p>10. Apertura de ofertas.</p>
<p>Realizarase o quinto día hábil seguinte ó de remate do prazo de presentación de ofertas, ás 12 horas</p>
<p>nas dependencias da Secretaría Xeral de Investigación e Desenvolvemento.</p>
<p>O importe deste anuncio será por conta da empresa adxudicataria.</p>
<p>Santiago de Compostela, 4 de xullo de 2002.</p>
<p>P.D. (Orde 11-1-2002)</p>
<p>Miguel A. Ríos Fernández</p>
<p>Secretario xeral de Investigación e Desenvolvemento</p>

