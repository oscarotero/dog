---
date: '2002-11-12'
id: 170C2
page: 15
number: 218
agency: CONCELLO DE AMES
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/2002/20021112/Anuncio170C2_gl.html'
---
<p>A Comisión de Goberno deste concello, en sesión do 17 de outubro de 2002, en relación co texto refundido do proxecto de compensación do polígono S-07 As Pateiras, acordou:</p>
<p>1. Ratifica-lo acordo desta Comisión de Goberno, do 24 de setembro de 2002, polo que se aproban parcialmente as alegacións presentadas contra o acordo de aprobación inicial deste proxecto de compensación, no sentido do informe emitido polos técnicos municipais.</p>
<p>2. Aprobar definitivamente o texto refundido do proxecto de compensación do polígono S-07 As Pateiras, promovido por Mahía Inmobiliaria, S.L.</p>
<p>3. Publicar este acordo no Diario Oficial de Galicia, no taboleiro de edictos da casa do concello, no xornal El Correo Gallego, e notificárllelo a tódolos propietarios.</p>
<p>O que se fai público para a súa executividade, sinalando que contra este acordo, que é definitivo na vía administrativa, se poderá interpoñer potestativamente recurso de reposición ante o mesmo órgano que o dictou, no prazo dun mes contado a partir do día seguinte ó da última publicación deste anuncio no DOG ou no xornal El Correo Gallego, de conformidade co disposto nos artigos 116 e 117 da Ley 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común.</p>
<p>Se se opta pola interposición do recurso potestativo de reposición, deberá ser resolto e notificado polo concello no prazo dun mes, segundo o establecido no artigo 117.2º da Ley 30/1992, do 26 de novembro, modificada pola Lei 4/1999, do 13 de xaneiro. Transcorrido un mes desde a interposición do recurso de reposición sen que recaese resolución en prazo entenderase desestimdo, e poderase interpoñer recurso contencioso-administrativo.</p>
<p>Contra a resolución expresa do recurso de reposición, ou ben directamente contra este acordo, poderase interpoñer recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia, de conformidade co disposto nos artigos 10.1º a) e 46.1º da Lei 29/1998, do 13 de xullo, reguladora da xurisdicción contencioso-administrativa, no prazo de dous meses contados a partir do día seguinte ó da notificación da devandita resolución, ou ó da última publicación deste acordo; se a resolución non fose expresa, o prazo de interposición do recurso contencioso-administrativo será de seis meses, e contarase a partir do día seguinte a aquel no que se deba entender desestimado o recurso potestativo de reposición interposto.</p>
<p>Advírtese que tamén se poderá interpoñer calquera outro recurso que os interesados consideren conveniente.</p>
<p>Ames, 30 de outubro de 2002.</p>
<p>José Astray Lorenzo</p>
<p>Alcalde</p>

