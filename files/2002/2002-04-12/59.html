---
date: '2002-04-12'
id: 68A2
page: 4
number: 71
agency: CONCELLO DE VIGO
section: VI. ANUNCIOS
title: >-
  Anuncio da execución de sentencia sobre o estudio de detalle do cuarteirón
  número 96 do PEEC. (Expediente 2543/411).
range: Anuncio
url: 'https://www.xunta.gal/dog/Publicados/2002/20020412/Anuncio68A2_gl.html'
---
<p>O Pleno do Concello de Vigo, en sesión do 25 de febreiro de 2002, adoptou o seguinte acordo:</p>
<p>«Primeiro.-Executa-la sentencia firme do Tribunal Superior de Xustiza de Galicia número 686/1996, do 10 de outubro de 1996, dictada no recurso contencioso-administrativo número 2/5580/1994, tendo por anulado parcialmente o estudio de detalle do cuarteirón 96 do PEEC, entre as rúas Paraguai, México, Brasil e Vázquez Varela, no que se refire á creación dun aproveitamento público interior e de dous accesos a este (expediente 2543/411).</p>
<p>Segundo.-Confirma-lo referido estudio de detalle en tódolos demais extremos do seu contido non cuestionados pola sentencia, coa conseguinte aprobación da ficha de características do cuarteirón resultante, que se une este acordo e que substituirá a anulada por ela.</p>
<p>Terceiro.-Publíquese este acordo no BOP e no DOG. Notifíqueselle-lo seu contido íntegro ó TSXG, CPTOPV e demandantes, na forma legalmente prevista. Comuníqueselles ós departamentos de Información, Licencias e Barrios Históricos da Xerencia de Urbanismo, así como ó de Asesoría Xurídica do concello».</p>
<p>O que se fai público para xeral coñecemento na forma legalmente establecida.</p>
<p>Vigo, 6 de marzo de 2002.</p>
<p>Lois Pérez Castrillo</p>
<p>Alcalde-presidente da Xerencia Municipal</p>
<p>de Urbanismo</p>

