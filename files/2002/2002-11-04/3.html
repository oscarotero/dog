---
date: '2002-11-04'
id: 160DE
page: 15
number: 212
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Decreto 296/2002, do 31 de outubro, polo que se acepta o cambio de
  titularidade a favor da Comunidade Autónoma de Galicia da estrada provincial
  da Lanzada a San Vicente, sita no termo municipal do Grove.
range: Decreto
url: 'https://www.xunta.gal/dog/Publicados/2002/20021104/Anuncio160DE_gl.html'
---
<p>O Pleno da Deputación Provincial de Pontevedra aprobou, en sesión ordinaria con data do 27 de setembro de 2002, o expediente de cambio de titularidade a favor da Comunidade Autónoma de Galicia, da estrada provincial que vai desde A Lanzada ata San Vicente (sita no termo municipal do Grove); facultando ó mesmo tempo ó presidente da deputación provincial para a sinatura do acordo que con tal fin se elabore.</p>
<p>Con data do 24 de outubro de 2002 asinouse o acordo de cambio de titularidade da mencionada estrada entre o presidente da Deputación Provincial de Pontevedra e o conselleiro de Política Territorial, Obras Públicas e Vivenda.</p>
<p>Conforme o sinalado no artigo 5 da Lei de estradas autonómica 4/1994, do 14 de setembro, tralo acordo entre as administracións afectadas, por proposta do conselleiro de Política Territorial, Obras Públicas e Vivenda e logo de deliberación do Consello da Xunta de Galicia na súa reunión do día trinta e un de outubro de dous mil dos</p>
<p>DISPÓN:</p>
<p>Artigo 1º</p>
<p>Apróbase o cambio de titularidade, a favor da Comunidade Autónoma de Galicia da estrada provincial EP-9104 A Lanzada - San Vicente, sita no termo municipal do Grove, que ten unha lonxitude de 5,2 km con orixe no p.k. 0+000 da rotonda do istmo da Lanzada, na estrada C-550 Fisterra-Tui pola costa, e final no p.k. 5+200 lugar de San Vicente.</p>
<p>Artigo 2º</p>
<p>A estrada incorporarase á relación de estradas de titularidade autonómica como sinala o artigo 4 da Lei 4/1994, do 14 de setembro, de estradas de Galicia. A aprobación da dita relación farase conforme o Plan de Estradas.</p>
<p>A mencionada estrada estará catalogada funcionalmente dentro da categoría da rede primaria complementaria e pasará a denominarse PO-317: A Lanzada-San Vicente.</p>
<p>Artigo 3º</p>
<p>Correspóndelle á Xunta de Galicia, a partir da formalización da entrega tódalas actividades de xestión, mantemento, conservación e explotación da vía; así como o exercicio das funcións de disciplina viaria e calquera outra que puidese corresponderlle como nova Administración titular da estrada.</p>
<p>Artigo 4º</p>
<p>De acordo cos artigos 78 e 79 da Lei 3/1985, do patrimonio da Comunidade Autónoma e 150 a 152 do seu regulamento, a estrada deberase incorporar ó inventario xeral de bens da Comunidade Autónoma, quedando adscrita á Consellería de Política Territorial, Obras Públicas e Vivenda.</p>
<p>Disposición derradeira</p>
<p>Facúltase o conselleiro de Política Territorial, Obras Públicas e Vivenda para dicta-los actos que sexan precisos para a efectividade deste decreto.</p>
<p>Este decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, trinta e un de outubro de dous mil dous.</p>
<p>Manuel Fraga Iribarne</p>
<p>Presidente</p>
<p>Xosé Cuíña Crespo</p>
<p>Conselleiro de Política Territorial, Obras Públicas e Vivenda</p>
<p>CONSELLERÍA DE CULTURA, COMUNICACIÓN SOCIAL</p>
<p>E TURISMO</p>

