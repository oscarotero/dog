---
date: '2002-11-04'
id: 1614E
page: 15
number: 212
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 25 de setembro de 2002, da Dirección Xeral de Industria, Enerxía
  e Minas, pola que se autoriza administrativamente, se declara de utilidade
  pública e se aproba o proxecto de execución da liña de alta tensión (L.A.T.)
  aérea de transporte de enerxía eléctrica a 132 kV desde subestación parque
  eólico de Álabe-ampliación Soán ata L.A.T. aérea existente a 132 kV
  Montouto-Nordés, concello do Valadouro (Lugo). (Expediente 39/2001 A.T.).
range: Resolución
url: 'https://www.xunta.gal/dog/Publicados/2002/20021104/Anuncio1614E_gl.html'
---
<p>Examinado o expedinte instruído por instancia da empresa Acciona Eólica de Galicia, S.A., con enderezo a efectos de notificación en parque empresarial La Moraleja, avda. de Europa nº 18, 28108 Alcobendas (Madrid), resultan os seguintes:</p>
<p>Antecedentes de feito.</p>
<p>Primeiro.-Con data 11 de decembro de 2001 a devandita empresa solicita a autorización adminis</p>
<p>trativa, aprobación do proxecto de execución e a declaración de utilidade pública da dita instalación, presentando o preceptivo proxecto de instalacións a que fai referencia o Real decreto 1955/2000, do 1 de decembro, que regula as actividades de transporte, distribución, comercialización, abastecemento e procedementos de autorización de instalacións de enerxía eléctrica, e a relación concreta e individualizada de bens e dereitos afectados pola instalación que determina o artigo 53 da Lei 54/1997, do 27 de novembro, do sector eléctrico, e o 143 do Real decreto 1955/2000 que a desenvolve.</p>
<p>As características técnicas básicas da instalación son as seguintes:</p>
<p>-Liña de alta tensión (L.A.T.) aérea a 132 kV, para interconexión do parque eólico Álabe-ampliación Soán e a L.A.T. aérea existente a 132 kV Montouto-Nordés, de 582 metros de lonxitude e composta por un circuíto cun conductor por fase LA-180 e cable a terra OPGW sobre apoios metálicos de celosía.</p>
<p>Orzamento: 81.012,64 euros.</p>
<p>Segundo.-A Delegación Provincial da Consellería de Industria e Comercio de Lugo someteu o devandito proxecto de instalacións, xunto coa relación de bens e dereitos afectados, a trámite de información pública mediante Resolución do 20 de xuño de 2002, publicada no DOG do 12 de xullo, no BOP de Lugo do 13 de xullo e no diario El Progreso de Lugo do 9 de xullo. O anuncio estivo exposto no taboleiro de anuncios do Concello do Valadouro.</p>
<p>Así mesmo, practicouse notificación individual ós interesados incluídos na relación de bens e dereitos afectados.</p>
<p>Separadamente, presentáronse aquelas partes do proxecto que afectan a bens, instalacións, obras ou servicios, centros ou áreas dependentes doutros organismos públicos ou corporacións, co fin de que, se é o caso, establecesen o condicionado procedente.</p>
<p>Terceiro.-Durante o período en que se someteu a trámite de información pública non se recibiron alegacións.</p>
<p>Cuarto.-A solicitude obxecto deste expedinte está informada favorablemente pola Delegación Provincial de Lugo, comprobándose mediante inspección sobre o terreo o trazado proposto para a instalación desta liña, que nos bens afectados, sobre os que se solicitan os beneficios de expropiación, para os efectos da servidume de paso, non se dan as prohibicións nin limitacións previstas no artigo 57 da Lei 54/1997, do 27 de novembro, do sector eléctrico, e no artigo 161 do Real decreto 1955/2000, do 1 de decembro.</p>
<p>Fundamentos de dereito.</p>
<p>Primeiro.-A Dirección Xeral de Industria, Enerxía e Minas, é a competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de</p>
<p>xullo, o Decreto 132/1982, do 4 de novembro, o Decreto 15/2002, do 24 de xaneiro, polo que se establece a estructura orgánica da Consellería de Industria e Comercio, en relación co Real decreto 1955/2000, do 1 de decembro, sobre autorización de instalacións eléctricas e a Lei 54/1997, do 27 de novembro, do sector eléctrico.</p>
<p>Segundo.-O proxecto cumpre o disposto no Decreto 3151/1968, do 28 de novembro, polo que se aproba o Regulamento de liñas eléctricas de alta tensión e, en concreto, no seus artigos 5 e 6.</p>
<p>Terceiro.-No expediente instruído para o efecto cumpríronse os trámites regulamentarios.</p>
<p>Esta dirección xeral, de acordo co que antecede,</p>
<p>RESOLVE:</p>
<p>Primeiro.-Autoriza-la liña de alta tensión (L.A.T.) aérea de transporte de enerxía eléctrica a 132 kV desde subestación parque eólico de Álabe-ampliación Soán ata L.A.T. aérea existente a 132 kV Montouto-Nordés, no concello do Valadouro (Lugo).</p>
<p>Segundo.-Aproba-lo proxecto de execución da instalación eléctrica que se menciona.</p>
<p>Terceiro.-Declara-la utilidade pública, en concreto, da instalación eléctrica, o que implica a necesidade de ocupación dos bens ou de adquisición dos dereitos afectados e implica a urxente ocupación ós efectos do artigo 52 da Lei de expropiación forzosa.</p>
<p>Contra a presente resolución, que non é definitiva en vía administrativa, cabe interpoñer recurso de alzada perante o conselleiro de Industria e Comercio no prazo dun mes contado a partir do día seguinte ó da notificación desta resolución, sen prexuízo de que os interesados poidan interpoñer calquera outro recurso que estimen pertinente.</p>
<p>Santiago de Compostela, 25 de setembro de 2002.</p>
<p>Ramón Ordás Badía</p>
<p>Director xeral de Industria, Enerxía e Minas</p>

