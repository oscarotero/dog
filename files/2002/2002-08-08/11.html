---
date: '2002-08-08'
id: F5C2
page: 12
number: 152
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: III. OUTRAS DISPOSICIÓNS
title: >-
  Orde do 24 de xullo de 2002 pola que se modifica a do 18 de marzo de 2002 pola
  que se regulan as axudas e subvencións para o fomento do emprego a través dos
  programas de cooperación con órganos e organismos das administracións públicas
  distintas da local, universidades e entidades sen ánimo de lucro para o
  exercicio do ano 2002, e se procede á súa convocatoria.
range: Orde
url: 'https://www.xunta.gal/dog/Publicados/2002/20020808/AnuncioF5C2_gl.html'
---
<p>A Orde do 18 de marzo de 2002 pola que se regulan as axudas e subvencións para o fomento do emprego a través dos programas de cooperación con órganos e organismos das administracións públicas distintas da local, universidades e entidades sen ánimo de lucro para o exercicio do ano 2002, e se procede á súa convovatoria (Diario Oficial de Galicia nº 58, do 22 de marzo), establece na exposición de motivos, no artigo 2º e na disposición adicional primeira as aplicacións orzamentarias con cargo ás que se financiarán as axudas previstas nela.</p>
<p>Non obstante, publicada con data do 2 de maio de 2002 a Lei 2/2002, do 29 de abril, de orzamentos xerais da Comunidade Autónoma de Galicia para o ano 2002, cómpre engadi-la aplicación orzamentaria 14.04.241A.481.0 para o financiamento das axudas previstas na devandita orde.</p>
<p>Polo exposto, e no uso das facultades que me foron concedidas</p>
<p>DISPOÑO:</p>
<p>Artigo único.-Engádese a aplicación orzamentaria 14.04.241A.481.0 para o financiamento das axudas previstas na Orde do 18 de marzo de 2002 pola que se regulan as axudas e subvencións para o fomento do emprego a través dos programas de cooperación con órganos e organismos das administracións públicas distintas da local, universidades e entidades sen ánimo de lucro para o exercicio do ano 2002 e se procede á súa convovatoria, tendo como límite global o importe de 601.012,10 A.</p>
<p>Disposicións derradeiras</p>
<p>Primeira.-Autorízase o director xeral de Fomento do Emprego a dictar, no ámbito das súas competencias, as disposicións necesarias para a aplicación e desenvolvemento desta orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 24 de xullo de 2002.</p>
<p>Manuela López Besteiro</p>
<p>Conselleira de Familia e Promoción do Emprego,</p>
<p>Mujer e Xuventude</p>

