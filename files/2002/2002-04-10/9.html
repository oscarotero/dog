---
date: '2002-04-10'
id: '6572'
page: 4608
number: 69
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 14 de febreiro de 2002, da Delegación Provincial de Pontevedra,
  pola que se dispón o rexistro, o depósito e a publicación, no Diario Oficial
  de Galicia, do convenio colectivo da empresa Butavigo, S.A.
range: Resolución
url: 'https://www.xunta.gal/dog/Publicados/2002/20020410/Anuncio6572_gl.html'
---
<p>Visto o texto do convenio colectivo da empresa Butavigo, S.A., con nº de código 3601472, que tivo entrada nesta delegación provincial o día 7-2-2002, subscrito en representación da parte económica pola representación da empresa, e da parte social, polo delegado de persoal, en data 24-1-2002. De conformidade co disposto no artigo 90.2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo, e Real decreto 2412/82, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo desta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 14 de febreiro de 2002.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio colectivo para a empresa Butavigo, S.A.</p>
<p>(2001-2003)</p>
<p>Artigo 1º.-Ámbito territorial.</p>
<p>O presente convenio afecta a empresa Butavigo, S.A. dedicada á distribución e venda de gas butano e propano envasado. A dita empresa está rexida pola ordenanza laboral para as axencias distribuidoras de gas butano, aprobada pola orde ministerial do 29 de xullo de 1974.</p>
<p>Artigo 2º.-Ámbito persoal.</p>
<p>As normas establecidas no presente convenio inclúen a totalidade do persoal ocupado pola empresa afectada, así como o persoal de novo ingreso durante a súa vixencia. O persoal que finalice o contrato antes da sinatura da nova táboa salarial terá dereito a percibi-los atrasos dos meses traballados.</p>
<p>Artigo 3º.-Vixencia.</p>
<p>O presente convenio, que terá unha duración de dous anos e catro meses, entra en vigor o 1 de setembro de 2001, finalizando os seus efectos o 31 de decembro de 2001. A táboa salarial adxunta ten efecto desde o 1 de xaneiro de 2001 ó 31 de decembro de 2001.</p>
<p>Artigo 4º.-Denuncia.</p>
<p>A denuncia do convenio levarase a cabo por escrito, de acordo coa lexislación vixente, cunha antelación dun mes á terminación dos seus efectos. De non ser denunciado na forma establecida no convenio, entenderase prorrogable por anualidades.</p>
<p>Artigo 5º</p>
<p>As condicións pactadas forman un todo orgánico e indivisible. Para efectos da súa aplicación consideraranse globalmente.</p>
<p>Artigo 6º.-Retribución.</p>
<p>A táboa salarial (anexo 1) establécese con vixencia desde o día 1 de setembro de 2001 ata o 31 de decembro de 2001, con efectos retroactivos desde o día 1 de xaneiro de 2001 e cun incremento do 4% sobre a establecida para o ano 2000.</p>
<p>O incremento salarial para o segundo ano de vixencia (2002) será o IPC previsto polo Goberno; unha vez coñecido o IPC real do ano 2002, se superase o previsto, procederase a actualiza-la táboa salarial, procedéndose ó pagamento de atrasos, desde o 1 de xaneiro de 2002, ata o 31-12-2002.</p>
<p>O incremento salarial para o terceiro ano de vixencia (2003), será o IPC previsto polo Goberno; unha vez coñecido o IPC real, do ano 2003, se superase ó previsto, procederase a actualiza-la táboa salarial, procedéndose ó pagamento de atrasos, desde o 1 de xaneiro de 2003 ata o 31-12-2003.</p>
<p>Artigo 7º.-Condicións máis beneficiosas.</p>
<p>Respectaranse na súa totalidade estrictamente ad personam aquelas condicións máis beneficiosas que teñan os traballadores concedidas pola empresa por pacto ou costume.</p>
<p>Artigo 8º.-Compensación e absorción.</p>
<p>As condicións económicas establecidas no convenio consideradas en conxunto poderán ser compensadas nas xa existentes no momento da súa entrada en vigor, calquera que sexa a súa orixe; así mesmo, poderán ser absorbidas outras concesións fixadas por disposición legal.</p>
<p>Artigo 9º.-Antigüidade.</p>
<p>Cada traballador percibirá un 3% do salario por cada tres anos de servicios prestados á empresa. O período de aprendizaxe computarase para efectos dos aumentos económicos por antigüidade.</p>
<p>Artigo 10º.-Gratificacións extraordinarias.</p>
<p>Tódolos traballadores afectados polo presente convenio percibirán unha gratificación extra de Nadal e outra de xullo cada ano, sendo cada unha delas equivalentes ó salario base establecido por cada categoría, máis a antigüidade que corresponda, máis complemento de transporte.</p>
<p>Artigo 11º.-Participación en beneficios.</p>
<p>A tódolos traballadores concederáselles unha paga anual de beneficios por unha cantidade equivalente ó salario base, máis antigüidade, máis complemento de transporte.</p>
<p>Artigo 12º.-Complemento de transporte.</p>
<p>Tódolos traballadores terán dereito a percibir un complemento en concepto de transporte de 2,82 euros pesetas por cada día efectivamente traballado.</p>
<p>Artigo 13º.-Póliza de seguro colectivo.</p>
<p>A empresa comprométese a facer unha póliza por accidentes laborais, que chegará en caso de morte a dezaoito mil trinta euros, con trinta e seis céntimos (18.030,36 euros) e no caso de grande invalidez, ata vintecatro mil corenta euros con corenta e oito céntimos (24.040,48 euros). O prazo para contratar esta póliza será de trinta días.</p>
<p>Artigo 14º.-Vacacións.</p>
<p>Os traballadores afectados polo presente convenio desfrutarán cada un de trinta días naturais de vacacións rotativas e consecutivas entre os meses de maio a outubro. Os días de Noiteboa, Fin de Ano e véspera de Reis a xornada será das 7 ás 15 horas.</p>
<p>Artigo 15º.-Licencias retribuídas.</p>
<p>O traballador logo de aviso e xustificación, poderá ausentarse do traballo con dereito a remuneración por algún dos motivos seguintes:.</p>
<p>-15 días en caso de matrimonio.</p>
<p>-2 días nos casos de nacemento de fillos, enfermidade grave ou falecemento de parentes ata segundo grao de consanguinidade ou afinidade. Cando por tal motivo o traballador necesite un desprazamento, o prazo será de 4 días.</p>
<p>-1 día por traslado de domicilio actual.</p>
<p>-Polo tempo necesario por incumprimento dun deber inescusable de carácter público ou persoal.</p>
<p>-Para realizar funcións sindicais ou de representación do persoal nos termos establecidos no Estatuto dos traballadores.</p>
<p>Artigo 16º.-Xornada.</p>
<p>Establécese unha xornada para o ano 2002 de 1.796 horas anuais, equivalente ó cómputo semanal de 40 horas e para o ano 2003 de 1.792 horas anuais. A dita xornada distribuirase de luns a venres. A xornada continuada establécese desde o 1 de xuño ó 30 de setembro, ambos inclusive. A dita xornada non poderá exceder nin quedar fóra da anteriormente establecida das 7 ás 15 horas, pero concretarase e fixarase ó elabora-lo cómputo anual de común acordo cos traballadores, que permitirá unha distribución horaria irregular da xornada segundo a temporada.</p>
<p>Artigo 17º.-Complemento de IT.</p>
<p>No caso de baixa producida por incapacidade laboral transitoria, a empresa aboará o importe íntegro da retribución, incluída antigüidade e complemento de transporte, a partir dos 15 días da baixa, e desde o primeiro día se houbese internamento ou se a baixa se produce por accidente de traballo.</p>
<p>Artigo 18º.-Horas extraordinarias.</p>
<p>As horas extraordinarias serán reflectidas na folla salarial como horas extraordinarias, sendo do 150% en días laborables, e do 300% se houbese que traballar sábados, domingos e festivos.</p>
<p>Artigo 19º.-Quilometraxe.</p>
<p>No caso de ter que desprazarse en coche propio por encargo da empresa, aboarase a 0,14 euros por km.</p>
<p>Artigo 20º.-Uniforme.</p>
<p>Tódolos traballadores terán dereito a roupa e calzado necesario durante todo o ano, segundo o traballo.</p>
<p>Artigo 21º.-Revisión médica.</p>
<p>A empresa fará unha revisión médica cada ano a tódolos traballadores.</p>
<p>Artigo 22º.-Axudas de custo.</p>
<p>No caso de desprazamento fóra da cidade, aboarase axuda de custo, segundo factura.</p>
<p>Artigo 23º.-Xubilación.</p>
<p>Aqueles traballadores, maiores de 64 anos, con antigüidade na empresa superior a 10 anos que causen baixa voluntaria nela, terán dereito a desfrutar un mes de vacacións retribuídas.</p>
<p>O desfrute destas vacacións retribuídas realizarase coa correspondente antelación ó seu cesamento efectivo, debendo comunicarlle o traballador á empresa de forma evidente a súa decisión de cesar voluntariamente.</p>
<p>Artigo 24º.-Comisión paritaria.</p>
<p>De acordo co establecido no artigo 85 do Estatuto do traballador, créase unha comisión paritaria do</p>
<p>convenio que terá as funcións e fins regulados pola normativa vixente, a cal estará presidida polo presidente da comisión deliberadora e estará composta por igual número de vocais representativos dos traballadores por unha parte, e empresarios da outra, na que a designación rcaerá sobre as mesmas persoas e en igual número de vocais titulares que foron nomeados para a negociación deste convenio.</p>
<p>Artigo 25º.-Partes asinantes.</p>
<p>Asinan o presente convenio, dunha parte, os traballadores Butavigo, S.A., xunto co delegado de persoal, e doutra José Ramón Pérez Nieto na súa calidade de representante da empresa, en Vigo o 24 de xaneiro de 2002.</p>
<p>ANEXO I</p>
<p>Táboa salarial 2001</p>
<table><tbody><tr><td></td></tr>
<tr><td>Categoría</td><td>Táboa salarial
2000</td><td>Táboa salarial
2001 (pesetas)</td><td>Táboa salarial
2001 (euros)</td></tr>
<tr><td></td></tr>
</tbody></table>
<table><tbody><tr><td>Xefe de administración</td><td>132.898</td><td>138.214</td><td>830,68</td></tr>
<tr><td></td></tr>
<tr><td>Oficial de primeira</td><td>107.299</td><td>111.591</td><td>670,68</td></tr>
<tr><td></td></tr>
<tr><td>Oficial de segunda</td><td>100.938</td><td>104.975</td><td>630,91</td></tr>
<tr><td></td></tr>
<tr><td>Almaceneiro</td><td>98.790</td><td>102.741</td><td>617,49</td></tr>
<tr><td></td></tr>
<tr><td>Aspirante</td><td>60.573</td><td>62.996</td><td>378,61</td></tr>
<tr><td></td></tr>
<tr><td>Telefonista</td><td>88.543</td><td>92.085</td><td>553,44</td></tr>
<tr><td></td></tr>
<tr><td>Auxiliar de oficina</td><td>91.756</td><td>95.426</td><td>573,52</td></tr>
<tr><td></td></tr>
<tr><td>Vixilante xuramentado</td><td>91.756</td><td>95.426</td><td>573,52</td></tr>
<tr><td></td></tr>
<tr><td>Garda</td><td>89.158</td><td>92.724</td><td>557,28</td></tr>
<tr><td></td></tr>
<tr><td>Conductor de camión</td><td>104.979</td><td>109.178</td><td>656,178</td></tr>
<tr><td></td></tr>
<tr><td>Conductor de repartición</td><td>101.526</td><td>105.587</td><td>634,59</td></tr>
<tr><td></td></tr>
<tr><td>Conductor de carreta</td><td>99.209</td><td>103.177</td><td>620,11</td></tr>
<tr><td></td></tr>
<tr><td>Mozo de almacén e repartición</td><td>92.906</td><td>96.622</td><td>580,71</td></tr>
<tr><td></td></tr>
<tr><td>Mecánico visitador-montador</td><td>110.592</td><td>115.016</td><td>691,26</td></tr>
<tr><td></td></tr>
<tr><td>Mecánico instalador</td><td>109.482</td><td>113.861</td><td>684,32</td></tr>
<tr><td></td></tr>
<tr><td>Limpadora por horas</td><td>387</td><td>402</td><td>2,42</td></tr>
<tr><td></td></tr></tbody></table>
<p>O incremento efectuarase sobre os conceptos de salario base, antigüidade e complemento de transporte.</p>
<p>ANEXO II</p>
<p>Táboa salarial 2001</p>
<table><tbody><tr><td></td></tr>
<tr><td>Categoría</td><td>Táboa salarial
2001 (ptas.)</td><td>Táboa salarial
2001 (euros)</td><td>Táboa salarial
2002 (ptas.)</td><td>Táboa salarial
2002 (euros)</td></tr>
<tr><td></td></tr>
</tbody></table>
<table><tbody><tr><td>Xefe de administración</td><td>138.214</td><td>830,68</td><td>140.978</td><td>847,29</td></tr>
<tr><td></td></tr>
<tr><td>Oficial de primeira</td><td>111.591</td><td>670,68</td><td>113.823</td><td>684,09</td></tr>
<tr><td></td></tr>
<tr><td>Oficial de segunda</td><td>104.975</td><td>630,91</td><td>107.074</td><td>643,53</td></tr>
<tr><td></td></tr>
<tr><td>Almaceneiro</td><td>102.741</td><td>617,49</td><td>104.796</td><td>629,84</td></tr>
<tr><td></td></tr>
<tr><td>Aspirante</td><td>62.996</td><td>378,61</td><td>64.256</td><td>386,19</td></tr>
<tr><td></td></tr>
<tr><td>Telefonista</td><td>92.085</td><td>553,44</td><td>93.926</td><td>564,51</td></tr>
<tr><td></td></tr>
<tr><td>Auxiliar de oficina</td><td>95.426</td><td>573,52</td><td>97.334</td><td>584,99</td></tr>
<tr><td></td></tr>
<tr><td>Vixilante xuramentado</td><td>95.426</td><td>573,52</td><td>97.334</td><td>584,99</td></tr>
<tr><td></td></tr>
<tr><td>Garda</td><td>92.724</td><td>557,28</td><td>94.578</td><td>568,43</td></tr>
<tr><td></td></tr>
<tr><td>Conductor de camión</td><td>109.178</td><td>656,178</td><td>111.361</td><td>669,29</td></tr>
<tr><td></td></tr>
<tr><td>Conductor de repartición</td><td>105.587</td><td>634,59</td><td>107.699</td><td>647,28</td></tr>
<tr><td></td></tr>
<tr><td>Conductor de carreta</td><td>103.177</td><td>620,11</td><td>105.240</td><td>632,51</td></tr>
<tr><td></td></tr>
<tr><td>Mozo de almacén e repartición</td><td>96.622</td><td>580,71</td><td>98.556</td><td>592,33</td></tr>
<tr><td></td></tr>
<tr><td>Mecánico visitador-montador</td><td>115.016</td><td>691,26</td><td>117.316</td><td>705,08</td></tr>
<tr><td></td></tr>
<tr><td>Mecánico instalador</td><td>113.861</td><td>684,32</td><td>116.138</td><td>698</td></tr>
<tr><td></td></tr>
<tr><td>Limpadora por horas</td><td>402</td><td>2,42</td><td>410</td><td>2,46</td></tr>
<tr><td></td></tr></tbody></table>
<p>O incremento efectuarase sobre os conceptos de salario base, antigüidade e complemento de transporte.</p>

