---
date: '2002-10-30'
id: 15F6A
page: 15
number: 210
agency: CONCELLO DE LALÍN
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2002/20021030/Anuncio15F6A_gl.html'
---
<p>A Comisión de Goberno, en sesión do 14-10-2002, acordou inicia-los trámites para a contratación da subministración que seguidamente se indica, e para tal efecto aprobou o correspondente prego de cláusulas administrativas particulares e ordenou anuncia-lo seguinte concurso público:</p>
<p>Entidade adxudicadora: Concello de Lalín. Praza do Concello, nº 1, 36500 Lalín. Teléfono: 986 78 70 60, fax: 986 78 06 38.</p>
<p>Obxecto: adquisición dun vehículo-ambulancia para o servicio de protección civil.</p>
<p>Orzamento: 38.000 A, IVE incluído.</p>
<p>Modalidade de adxudicación: concurso público, procedemento aberto e tramitación ordinaria.</p>
<p>Garantía provisional: non se esixe.</p>
<p>Exame do expediente: os licitadores poderán examina-lo expediente na secretaría xeral do concello en horas de oficina, de luns a venres, ata o día anterior ó do remate do prazo de presentación de proposicións.</p>
<p>Lugar e prazo de presentación de proposicións: este anuncio será públicado no DOG e no BOP de Pontevedra e as proposicións presentaranse no rexistro xeral do concello ou na forma establecida no prego de condicións, dentro do prazo de 26 días naturais contados a partir do día de publicación do último dos anuncios indicados, das nove ás catorce horas. As ofertas manteranse durante tres meses.</p>
<p>Apertura de proposicións: a apertura das proposicións terá lugar na casa do concello, ás doce horas e trinta minutos do terceiro día hábil seguinte ó da finalización do prazo de presentación de ofertas; para estes efectos considéranse os sábados como días inhábiles.</p>
<p>O pagamento deste anuncio será por conta do adxudicatario.</p>
<p>Lalín, 18 de outubro de 2002.</p>
<p>Camilo González Bodaño</p>
<p>Alcalde accidental</p>

