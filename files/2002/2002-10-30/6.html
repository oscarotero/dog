---
date: '2002-10-30'
id: 15ECA
page: 15
number: 210
agency: INSTITUTO GALEGO DE PROMOCIÓN ECONÓMICA
section: III. OUTRAS DISPOSICIÓNS
title: >-
  Resolución do 22 de outubro de 2002 pola que se lle dá publicidade ó acordo do
  Consello de Dirección do Instituto Galego de Promoción Económica que aproba a
  modificación da estructura organizativa do seu persoal directivo.
range: Resolución
url: 'https://www.xunta.gal/dog/Publicados/2002/20021030/Anuncio15ECA_gl.html'
---
<p>Con data do 27 de xaneiro de 2000, o Consello de Dirección do Instituto Galego de Promoción Económica (Igape) aprobou a reorganización do persoal directivo do instituto, publicada mediante Resolución do 28 de xaneiro de 2000 (DOG nº 31, do 15 de febreiro).</p>
<p>O Consello de Dirección do Igape, na súa reunión do 3 de outubro de 2002, acordou a creación dunha nova área especializada na análise, supervisión e coordinación dos distintos programas do instituto, co fin de profundar nas actividades de contraste, avaliación e seguimento operativo da actividade do Igape.</p>
<p>Por todo o que antecede, e en virtude das facultades que teño conferidas,</p>
<p>RESOLVO:</p>
<p>Único.-Publica-la modificación da estructura organizativa do persoal directivo do Igape acordada polo Consello de Dirección do instituto na súa reunión do 3 de outubro de 2002, no seguinte sentido:</p>
<p>Primeiro.-Ó punto 2. Persoal directivo do instituto, engádeselle un punto 2.5. Área de Seguimento e Coordinación de Programas.</p>
<p>Segundo.-Engádese un último epígrafe á estructura, co seguinte texto:</p>
<p>«2.5. Área de Seguimento e Coordinación de Programas.</p>
<p>Ó responsable da Área de Seguimento e Coordinación de Programas corresponderanlle as actividades de análise e seguimento do nivel de desenvolvemento e implantación dos distintos programas xestionados polo Igape, así como estudiar e propoñe-la metodoloxía de análise permanente sobre a problemática e as necesidades do tecido productivo galego, e propoñerlle á dirección xeral as iniciativas e actuacións que resulten oportunas de cara a asegura-lo maior nivel de eficacia e eficiencia na súa aplicación, con especial referencia ós programas que en materia de servicios ás empresas desenvolva o Igape, tanto no ámbito do asesoramento e de consultoría coma no ámbito financeiro.</p>
<p>Para o desenvolvemento das súas funcións, a Área de Seguimento e Coordinación de Programas contará co apoio das correspondentes subdireccións xestoras</p>
<p>das restantes áreas do instituto e actuará coordinadamente cos directores de área respectivos.».</p>
<p>Santiago de Compostela, 22 de outubro de 2002.</p>
<p>Margarita Rodríguez Rama</p>
<p>Directora xeral do Instituto Galego</p>
<p>de Promoción Económica</p>

