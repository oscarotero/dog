---
date: '2002-10-30'
id: 15F2A
page: 15
number: 210
agency: CONSELLERÍA DE PESCA E ASUNTOS MARÍTIMOS
section: VI. ANUNCIOS
title: >-
  Orde do 23 de setembro de 2002 pola que se autoriza a transmisión mortis causa
  da concesión da batea Rianxo VI.
range: Orde
url: 'https://www.xunta.gal/dog/Publicados/2002/20021030/Anuncio15F2A_gl.html'
---
<p>Visto o expediente instruído para efectos de transmisión da batea Rianxo VI e da concesión administrativa que o ampara, resulta:</p>
<p>A) Antecedentes de feito.</p>
<p>Primeiro.-Mediante escrito do 29-3-2001, Teresa Romero Vidal solicitou autorización para a transmisión da concesión da batea Rianxo VI.</p>
<p>Segundo.-Os informes do Servicio de Protección dos Recursos sobre as características da batea e do Servicio Técnico Xurídico sobre a tramitación do expediente son favorables.</p>
<p>B) Fundamentos xurídicos.</p>
<p>Primeiro.-Este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia, e coa Orde do 14 de xuño de 1999, de delegación de competencias nos delegados territoriais da Consellería de Pesca e Asuntos Marítimos.</p>
<p>Segundo.-O expediente seguiu tódolos trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999, pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
<p>Vistas as disposicións citadas, a proposta de resolución elaborada polo Servicio de Recursos Mariños, o artigo 89 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e demais normas de xeral e pertinente aplicación, esta consellería</p>
<p>RESOLVE:</p>
<p>Autoriza-la transmisión mortis causa, a favor de Teresa Romero Vidal (33281867-Q), usufructuaria de 2/6 indivisos da concesión; Marcos Vicente Romero, a núa propiedade de 1/6 indiviso e a plena propiedade de 2/6 indivisos, e Lara Vicente Romero, a núa propiedade de 1/6 indiviso e a plena propiedade de 2/6 indivisos, da concesión administrativa da batea que se indica a continuación:</p>
<p>Identificación:</p>
<p>Tipo: batea.</p>
<p>Nome: Rianxo VI.</p>
<p>Localización:</p>
<p>Cuadrícula nº: 176.</p>
<p>Polígono: E.</p>
<p>Distrito: Caramiñal (A Coruña).</p>
<p>Especies autorizadas: mexillón (Mytilus galloprovincialis).</p>
<p>Título habilitante:</p>
<p>Orde outorgamento: 20-5-1964 (BOE nº 133, do 3 de xuño).</p>
<p>Remate vixencia: 3-6-2004.</p>
<p>Actual titular: Máximo Vicente Suárez (33241615-Z).</p>
<p>Novos titulares: Teresa Romero Vidal (33281867-Q), usufructuaria de 2/6 indivisos; Marcos Vicente Romero, a núa propiedade de 1/6 indiviso e a plena propiedade de 2/6 indivisos, e Lara Vicente Romero, a núa propiedade de 1/6 indiviso e a plena propiedade de 2/6 indivisos.</p>
<p>Baixo as seguintes condicións:</p>
<p>Primeira.-O actual titular deberá presentar no prazo máximo dun mes, contado desde o día seguinte ó da publicación desta orde no Diario Oficial de Galicia, orixinal ou fotocopia cotexada da seguinte documentación:</p>
<p>a) Documento notarial da transmisión ou doazón.</p>
<p>b) Solicitude ou carta de pagamento do imposto de transmisións patrimoniais ou documento de sucesións.</p>
<p>Segunda.-Transcorrido o prazo indicado na condición primeira sen ter achegado a documentación requirida, a autorización quedará sen efecto, logo de comunicación por parte da consellería.</p>
<p>Terceira.-Os novos titulares da concesión quedan subrogados nos dereitos e obrigas do anterior, desde o momento de formalización da compravenda en escritura pública.</p>
<p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante o conselleiro de Pesca e Asuntos Marítimos, ou recurso contencioso-administrativo, ante a xurisdicción contencioso-administrativa, que se interporá no prazo de dous meses contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, de 13 de xaneiro, de réxime xurídico das administracións públicas e do procedemento administrativo común e o artigo 46.1º da Lei 29/1998, do 13 de xullo, reguladora da xurisdicción contencioso-administrativa.</p>
<p>A Coruña, 23 de setembro de 2002.</p>
<p>P.D. (Orde 14-6-1999; DOG nº 120, do 24 de xuño)</p>
<p>Beatriz Mato Otero</p>
<p>Delegada territoral da Coruña</p>

