---
date: '2002-11-19'
id: 17FB2
page: 16
number: 223
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 24 de outubro de 2002, da Delegación Provincial da Coruña, pola
  que se dispón o depósito e a publicación, no Diario Oficial de Galicia, do
  convenio colectivo da empresa Casais y Cía, S.L.
range: Resolución
url: 'https://www.xunta.gal/dog/Publicados/2002/20021119/Anuncio17FB2_gl.html'
---
<p>Visto o expediente do convenio colectivo da empresa Casais y Cía, S.L. (código convenio 1503162), que tivo entrada nesta delegación provincial o día 12-9-2002, complementado o 11-10-2002 e o 21-10-2002, subscrito en representación da parte económica pola empresa e da parte social polo delegado de persoal o día 9-9-2002, de conformidade co disposto no artigo 90.2º e 3º do Real decreto</p>
<p>lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo, e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, que consta nesta delegación provincial, e notificación</p>
<p>ás representacións económica e social da comisión negociadora.</p>
<p>Segundo.-Ordena-lo depósito do citado acordo no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 24 de outubro de 2002.</p>
<p>Reyes Carabel Pedreira</p>
<p>Delegada provincial da Coruña</p>
<p>Convenio colectivo da empresa Casais y Cía, S.L.</p>
<p>Artigo 1º.-Ámbito de aplicación.</p>
<p>O presente convenio é o que regulará con carácter preferente as relacións laborais entre a empresa Casais y Cía, S.L. e os seus traballadores, na provincia da Coruña.</p>
<p>Artigo 2º.-Vixencia e duración.</p>
<p>O presente conveno terá unha duración de dous anos, con efectos desde o día 1 de outubro de 2002 ata o 31 de outubro de 2004. En caso de non mediar denuncia por calquera das partes afectadas cunha anticipación non menor de dous meses ó final da súa vixencia, o convenio quedará prorrogado por un período de dous anos. A denuncia formalizarase por escrito e remitiráselle ó representante legal da outra parte.</p>
<p>Artigo 3º.-Devengos salariais.</p>
<p>O presente convenio entrará en vigor o día da súa sinatura, con efectos salariais desde o 1 de outubro de 2002. En caso de que o IPC establecido polo INE rexistrase o 31 de decembro de 2002 un incremento superior ó 4,5%, efectuarase automaticamente a revisión pertinente sobre as táboas salariais na contía exacta do exceso porcentual, excepto a antigüidade.</p>
<p>Artigo 4º.-Xubilacións.</p>
<p>A xubilación será obrigatoria ó cumpri-lo traballador a idade de 65 anos, sen prexuízo de que o traballador poida completa-los períodos de carencia na cotización á Seguridade Social, caso no que a xubilación será obrigatoria ó completar estes. O traballador con 20 ou máis anos de antigüidade na empresa que decida voluntariamente e logo de acordo coa empresa a xubilación anticipada, percibirá unha gratificación consistente nas contías seguintes:</p>
<p>-Ós 60 anos de idade, 19 mensualidades.</p>
<p>-Ós 61 anos de idade, 17 mensualidades.</p>
<p>-Ós 62 anos de idade, 14 mensualidades.</p>
<p>-Ós 63 anos de idade, 10 mensualidades.</p>
<p>A solicitude deberá ser efectuada polo traballador cun mes de anticipación ó cumprimento da idade en que se pretenda acoller a este beneficio. A men</p>
<p>sualidade refírese ó salario base mailo complemento de longa distancia se é o caso.</p>
<p>A gratificación será satisfeita pola empresa mediante o rateo ó longo das catro anualidades seguintes, en caso de facelo ós 60 anos, e de 3, 2 e 1 se o fai ós 61, 62 e 63 respectivamente. A empresa e o traballador poderán pactar outra forma de pagamento.</p>
<p>En caso de reducirse por disposición legal a idade de xubilación, quedará en suspenso da aplicación deste artigo ós supostos afectados pola reducción legal.</p>
<p>Artigo 5º.-Defunción.</p>
<p>A empresa obrígase a concertar unha póliza de seguro colectivo de vida ós seus traballadores por un importe de 3.005,06 euros por cada traballador, que lle será aboado ó beneficiario designado polo traballador por esta orde:</p>
<p>A empresa aboará catro mensualidades dos salarios que figuran no convenio, o complemento e a antigüidade correspondente ós seguintes familiares dun empregado que con el convivan:</p>
<p>1. Cónxuxe viúvo.</p>
<p>2. Fillos.</p>
<p>3. Ascendentes.</p>
<p>4. Persoa que designe o traballador. Este caso anula os beneficiarios anteriores.</p>
<p>Independentemente do seguro de vida a que ten dereito o traballador, aboaráselle ó beneficiario o salario completo do mes no que se produza o seu falecemento.</p>
<p>Artigo 6º.-Xornada.</p>
<p>Establécese unha xornada durante a vixencia do presente convenio de 1.800 horas de traballo efectivo en cómputo anual e de 40 horas semanais, de luns a domingo.</p>
<p>Artigo 7º.-Axudas de custo.</p>
<p>As axudas de custo que se lle satisfarán ó persoal que se desprace da súa residencia por necesidade do servicio serán dun mínimo de 33 euros por día, dentro do territorio español, e dun mínimo de 48 euros fóra de España, podendo percibir ata un máximo de 94 euros cando o traballo se realice en sábado, domingo ou festivo, ou ben teña que permanecer parado co vehículo por necesidades do horario ou do traballo.</p>
<p>Artigo 8º.-Licencias.</p>
<p>O traballador, logo de aviso e xustificación, poderá ausentarse do traballo con dereito a remuneración, por algún dos motivos e polo tempo seguinte:</p>
<p>a) Quince días naturais en caso de matrimonio.</p>
<p>b) Dous días nos casos de nacemento de fillo ou enfermidade grave ou falecemento de parentes ata</p>
<p>segundo grao de consanguinidade ou afinidade. Cando por tal motivo o traballador necesite facer un desprazamento para o efecto, o prazo será de catro días.</p>
<p>c) Un día por traslado do domicilio do traballo.</p>
<p>d) Polo tempo indispensable para o cumprimento dun deber inescusable de carácter público e persoal, comprendido no exercicio de sufraxio activo. Cando conste nunha norma legal ou convencional un período determinado, aplicarase o que esta dispoña en canto á duración da ausencia ou á súa compensación económica.</p>
<p>Cando o cumprimento do deber antes referido supoña a imposibilidade da prestación do traballo debido en máis do 20% das horas laborais nun período de tres meses, a empresa poderá pasa-lo traballador afectado á situación de excedencia regulada no punto 1 do artigo 46 do Estatuto dos traballadores.</p>
<p>No suposto de que o traballador por cumprimento do deber ou desempeño do cargo perciba unha indemnización, descontaráselle o importe desta do salario ó que tivese dereito na empresa.</p>
<p>e) Para realizar funcións sindicais ou de representación do persoal nos termos establecidos legal ou convencionalmente.</p>
<p>f) De acordo coa Lei 39/1999, de protección do embarazo.</p>
<p>Artigo 9º.-Carné de conducir.</p>
<p>Para os casos de privación do carné de conducir de calquera traballador afectado por este convenio, a empresa facilitaralle ó traballador ocupación en calquera traballo, aínda de inferior categoría, polo período de privación do carné, sempre que non exceda de seis meses, sen perda dos emolumentos que viña percibindo.</p>
<p>O disposto neste artigo non será de aplicación nos seguintes casos:</p>
<p>a) Que a privación do permiso de conducir sexa reincidente dentro da vixencia do presente convenio.</p>
<p>b) Que a privación do permiso de conducir derive de feitos acaecidos no exercicio da actividade de conducir allea á empresa.</p>
<p>c) Que a privación do permiso de conducir sexa como consecuencia da comisión de delictos dolosos.</p>
<p>d) Que a privación do permiso de conducir sexa como consecuencia de ter inxerido bebidas alcohólicas ou tomado algún tipo de estupefacientes, ou ter incorrido en imprudencia temeraria.</p>
<p>Artigo 10º.-Antigüidade.</p>
<p>Todo o persoal afectado polo presente convenio percibirá, con carácter xeral, en concepto de complemento de antigüidade, unha contía fixa por cada 5 anos de servicios prestados á empresa.</p>
<p>As percepcións por quinquenios serán as seguintes:</p>
<p>-5 anos: 51,08 euros/mes.</p>
<p>-10 anos: 78,13 euros/mes.</p>
<p>-15 anos: 102,17 euros/mes.</p>
<p>-20 anos: 129,22 euros/mes.</p>
<p>-25 anos: 162,27 euros/mes.</p>
<p>Os quinquenios comezaranse a devengar a partir do día 1º do mes seguinte a aquel en que se cumpra o quinquenio.</p>
<p>Artigo 11º.-Vacacións.</p>
<p>Tódolos traballadores, con independencia da súa antigüidade na empresa, terán dereito a 30 días naturais de vacacións remuneradas ó ano, podéndose pacta-la forma do seu desfrute, se isto afectase o normal funcionamento e a orde da actividade da empresa.</p>
<p>Artigo 12º.-Pagas extras.</p>
<p>Establécense dúas pagas extraordinarias de 30 días de salario base máis antigüidade.</p>
<p>Artigo 13º.-Comisión paritaria.</p>
<p>A comisión paritaria será un órgano de interpretación, conciliación, arbitraxe e vixilancia do convenio.</p>
<p>As súas funcións específicas serán as seguintes:</p>
<p>1. Interpretación auténtica do convenio.</p>
<p>2. Arbitraxe dos problemas ou cuestións que lle sexan sometidos por ámbalas partes, de común acordo, en asuntos derivados deste convenio.</p>
<p>3. Conciliación facultativa nos problemas colectivos con independencia das atribucións que, por norma legal, poidan corresponderlles ós organismos correspondentes.</p>
<p>4. Vixilancia e seguimento do cumprimento do pactado.</p>
<p>5. Estudio da evolución das relacións entre as partes contratantes.</p>
<p>6. Cantas outras cuestións tendan á maior eficacia práctica do convenio.</p>
<p>Os acordos ou resolucións adoptados por unanimidade de tódolos membros presentes da comisión mixta terán carácter vinculante.</p>
<p>De non obterse unanimidade, seguiranse, para a resolución das cuestións presentadas, as canles legalmente previstas.</p>
<p>A comisión estará integrada por dous vocais, o empresario e o representante legal dos traballadores. Poderanse nomear asesores por cada representación, aínda que non terán dereito ó voto.</p>
<p>A comisión non poderá actuar sen a presencia dos dous vocais e reunirase por instancia das partes, póndose de acordo sobre o lugar e a hora en que se deberá realiza-la reunión.</p>
<p>En ningún caso se poderá reuni-la comisión antes do transcurso dun prazo de tres meses desde a anterior, salvo no suposto de circunstancias extraordinarias debidamente xustificadas apreciadas de común acordo.</p>
<p>Ámbalas partes conveñen en dar coñecemento á comisión mixta de tódalas dúbidas, discrepancias e conflictos que se puidesen producir como consecuencia da interpretación e aplicación do presente convenio, para que a comisión actúe de acordo coas súas funcións.</p>
<p>Artigo 14º.-Roupa de traballo.</p>
<p>Independentemente da roupa de traballo que a empresa lles facilite ós seus traballadores, proverase os que efectúen traballos á intemperie de roupa de auga e de botas adecuadas; ó persoal administrativo facilitaráselle igualmente un gardapó. A duración destas pezas de roupa será de seis meses a un ano.</p>
<p>Artigo 15º.-Complemento de longa distancia.</p>
<p>Os conductores e acompañantes que circulen por rutas do Estado español, excepto Galicia e provincias limítrofes, percibirán a cantidade de 66,19 euros mensuais.</p>
<p>Artigo 16º.-Póliza de seguros.</p>
<p>A empresa quedará obrigada a concertar con primas íntegras ó seu cargo cando se publique este convenio unha póliza de seguros que cubra os riscos de morte e invalidez por accidente de traballo, e que lles garanta a tódolos traballadores a percepción das indemnizacións seguintes:</p>
<p>a) En caso de falecemento do traballador por accidente: 21.035,42 euros.</p>
<p>b) En caso de invalidez total ou absoluta do traballador por accidente: 27.045,54 euros.</p>
<p>Esta compensanción é compatible coa pensión e indemnización que poida causa-lo traballador na Seguridade Social.</p>
<p>Artigo 17º</p>
<p>Recoñécense as garantías sindicais conforme o establecido na Lei orgánica de liberdade sindical.</p>
<p>Artigo 18º.-Contratación eventual.</p>
<p>Os traballadores contratados para atende-las esixencias circunstanciais do mercado, acumulación de tarefas ou períodos, aínda tratándose da actividade normal da empresa, terán a consideración de traballadores eventuais. Estes traballadores así contratados terán os mesmos dereitos e igualdade de trato cós demais traballadores do cadro de persoal, salvo as limitacións que se derivan da súa natureza e da duración do seu contrato.</p>
<p>En tales casos, os contratos poderán ter unha duración máxima de seis meses, dentro dun período de doce meses, contados a partir do momento no que se produzan as ditas causas. Por convenio colectivo de ámbito sectorial estatal ou, no seu defecto, por convenio sectorial de ámbito inferior, poderá modi</p>
<p>ficarse a duración máxima destes contratos e o período dentro do cal se poden realizar, en atención ó carácter estacional da actividade en que estas circunstancias se poidan producir.</p>
<p>Artigo 19º.-Cursos de perfeccionamento.</p>
<p>Cando se organicen cursos de perfeccionamento e voluntariamente os realicen os traballadores, logo de autorización da empresa, os gastos de matrícula serán por conta dela.</p>
<p>Para a realización de exames oficiais que conduzan ó perfeccionamento profesional no centro de traballo, o traballador terá a correspondente licencia, con dereito a retribución, debendo xustificar tanto a formalización da matrícula como ter asistido ós ditos exames.</p>
<p>Artigo 20º</p>
<p>Para todo aquilo que non estivese recollido expresamente neste convenio, as partes acolleranse ó pactado no convenio colectivo do sector na provincia da Coruña.</p>
<p>ANEXO</p>
<p>Táboas salariais, vixencia do 1-10-2002</p>
<p>ó 31-10-2004</p>
<table><tbody><tr><td></td></tr>
<tr><td>Categorías</td><td>Mes</td><td>Paga extra</td><td>Anual</td></tr>
<tr><td></td></tr>
</tbody></table>
<table><tbody><tr><td>Grupo 1º</td></tr>
<tr><td>Persoal superior técnico</td></tr>
<tr><td>* Subgrupo A</td></tr>
<tr><td>Xefe de servicio</td><td>1.061,16</td><td>837,76</td><td>14.409,44</td></tr>
<tr><td>* Subgrupo B</td></tr>
<tr><td>Enxeñeiro e licenciados</td><td>1.000,12</td><td>789,57</td><td>13.580,58</td></tr>
<tr><td>Enxeñeiro técnico e aux. tit.</td><td>869,12</td><td>686,14</td><td>11.801,72</td></tr>
<tr><td>Axudante técnico sanitario</td><td>804,01</td><td>634 74</td><td>10.917,60</td></tr>
<tr><td>Grupo 2º</td></tr>
<tr><td>* Subgrupo A</td></tr>
<tr><td>Persoal administrativo</td></tr>
<tr><td>Xefe de sección</td><td>891,39</td><td>703,72</td><td>12.104,12</td></tr>
<tr><td>Xefe de negociado</td><td>863,29</td><td>681,54</td><td>11.722,56</td></tr>
<tr><td>Oficial de 1ª</td><td>820,89</td><td>648,08</td><td>11.146,84</td></tr>
<tr><td>Oficial de 2ª</td><td>798,17</td><td>630,12</td><td>10.838,28</td></tr>
<tr><td>Auxiliar administrativo</td><td>727,39</td><td>574,25</td><td>9.877,18</td></tr>
<tr><td>Aspirante</td><td>580,88</td><td>458,60</td><td>7.887,76</td></tr>
<tr><td>* Subgrupo B</td></tr>
<tr><td>Transporte de mercadorías</td></tr>
<tr><td>Xefe de tráfico de 1ª</td><td>803,65</td><td>634,48</td><td>10.912,76</td></tr>
<tr><td>Xefe de tráfico de 2ª</td><td>779,36</td><td>615,31</td><td>10.582,94</td></tr>
<tr><td>Xefe de tráfico de 3ª</td><td>763,42</td><td>602,72</td><td>10.366,48</td></tr>
<tr><td>Conductor-mecánico</td><td>777,05</td><td>613,48</td><td>10.551,56</td></tr>
<tr><td>Conductor</td><td>764,32</td><td>603,43</td><td>10.378,70</td></tr>
<tr><td>Conductor motocicleta e furgón</td><td>749,94</td><td>592,07</td><td>10.183,42</td></tr>
<tr><td>Axudante</td><td>740,45</td><td>584,58</td><td>10.054,56</td></tr>
<tr><td>Mozo especializado</td><td>738,60</td><td>583,12</td><td>10.029,44</td></tr>
<tr><td>Mozo carga, descarga e reparto</td><td>724,78</td><td>572,22</td><td>9.841,80</td></tr>
<tr><td>* Subgrupo C</td></tr>
<tr><td>-Persoal de serv. auxiliares</td></tr>
<tr><td>Encargado xeral de 1ª</td><td>775,50</td><td>612,25</td><td>10.530,50</td></tr>
<tr><td>Encargado xeral de 2ª</td><td>738,60</td><td>583,12</td><td>10.029,44</td></tr>
<tr><td>Encargado de almacén</td><td>729,78</td><td>576,16</td><td>9.909,68</td></tr>
<tr><td>Engraxador-lavacoches</td><td>746,38</td><td>589,27</td><td>10.135,10</td></tr>
<tr><td>Garda</td><td>724,78</td><td>572,21</td><td>9.841,78</td></tr>
<tr><td>-Persoal de talleres</td></tr>
<tr><td>Xefe de taller</td><td>887,29</td><td>700,51</td><td>12.048,50</td></tr>
<tr><td>Encargado xeral</td><td>799,34</td><td>631,08</td><td>10.854,24</td></tr>
<tr><td>Encargado de almacén</td><td>799,34</td><td>631,08</td><td>10.854,24</td></tr>
<tr><td>Xefe de equipo</td><td>777,05</td><td>613,47</td><td>10.551,54</td></tr>
<tr><td>Oficial de 1ª</td><td>769,66</td><td>607,65</td><td>10.451,22</td></tr>
<tr><td>Oficial de 2ª</td><td>747,16</td><td>589,88</td><td>10.145,68</td></tr>
<tr><td>Oficial de 3ª</td><td>746,68</td><td>589,50</td><td>10.139,16</td></tr>
<tr><td>Mozo de taller</td><td>738,52</td><td>583,06</td><td>10.028,36</td></tr>
</tbody></table>

