---
date: '2002-01-31'
id: 22B6
page: 1
number: 23
agency: CONSELLERÍA DE POLÍTICA AGROALIMENTARIA E DESENVOLVEMENTO RURAL
section: VI. ANUNCIOS
title: >-
  Resolución do 5 de decembro de 2001, da Delegación Provincial de Pontevedra,
  pola que se anuncia a toma de posesión dos predios de substitución na zona de
  concentración parcelaria de Piñeiro-Estacas-Cuntis (sector II)
  (Cuntis-Pontevedra).
range: Resolución
url: 'https://www.xunta.gal/dog/Publicados/2002/20020131/Anuncio22B6_gl.html'
---
<p>Rematada a publicación do acordo de concentración parcelaria da zona de Piñeiro-Estacas-Cuntis (sector II) (Cuntis-Pontevedra) e resoltos e notificados tódolos recursos de alzada interpostos contra o mencionado acordo, a Dirección Xeral de Infraestructuras Agrarias resolveu dar posesión dos novos predios, establecendo como data límite para esta o día 28 de febreiro de 2002. A dita toma de posesión é obrigatoria para tódolos interesados e no caso de</p>
<p>que algún propietario non permita, no prazo indicado, a toma de posesión dos novos predios, será obxecto, logo de apercibimento, de compulsión directa tal e como establece o artigo 45 da Lei de concentración parcelaria para Galicia.</p>
<p>Os interesados poderán reclamar ante esta xefatura, sita na rúa Benito Corbal, 47-7º de Pontevedra, xuntando dictame pericial, sobre diferencias superiores ó dous por cento entre a cabida real dos novos predios e a que conste no expediente de concentración, no prazo de 30 días contados desde o día 1 de marzo de 2002 (artigo 46 de la Lei de concentración parcelaria de Galicia).</p>
<p>Para os efectos oportunos establécense os seguintes prazos de toma de posesión:</p>
<p>a) Labradío sen colleita pendente, prados e pastos: o día 28 de febreiro de 2002.</p>
<p>b) Os restantes predios: no momento de seren retiradas as colleitas que estivesen pendentes de recolección no día antes citado.</p>
<p>c) En relación coas árbores existentes nos predios recoméndase, na medida do posible, chegar a un acordo entre contribuínte e adxudicatario. En caso contrario, poderán ser retiradas polos propietarios das parcelas de contribución no prazo de seis meses contados a partir do día 1 de marzo de 2002, logo de petición, á Xefatura do Servicio de Montes e Industrias Forestais, do preceptivo permiso e o informe favorable do Servicio de Medio Ambiente Natural, da Consellería de Medio Ambiente, no caso de ser especies autóctonas protexidas. Transcorrido o referido prazo, enténdese que pertencen ó propietario do novo predio.</p>
<p>Pontevedra, 5 de decembro de 2001.</p>
<p>José Manuel Gabeiras Vérez</p>
<p>Delegado provincial de Pontevedra</p>

