---
date: '2002-01-31'
id: 22AE
page: 1
number: 23
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 16 de xaneiro de 2002, da Dirección Xeral de Industria, Enerxía
  e Minas, pola que se somete a información pública o proxecto de explotación, o
  estudio de impacto ambiental e o plan de restauración do paso a concesión de
  explotación Urxeira 1ª fracción número 2632-1, da provincia de Pontevedra e
  promovida por Áridos do Mendo, S.L.
range: Resolución
url: 'https://www.xunta.gal/dog/Publicados/2002/20020131/Anuncio22AE_gl.html'
---
<p>O artigo 5.2º do Decreto 442/1990, de avaliación do impacto ambiental para Galicia (DOG nº 188, do 25 de setembro), dispón que os estudios de impacto ambiental se someterán ó trámite de información pública, durante trinta días hábiles, mediante anuncio no Diario Oficial de Galicia. Na súa virtude,</p>
<p>RESOLVO:</p>
<p>Someter á información pública, por un prazo de trinta días hábiles, contados a partir da publicación desta resolución, o proxecto de explotación, o estudio de impacto ambiental e o plan de restauración do paso a concesión de explotación Urxeira primeira</p>
<p>fracción número 2632-1, situada en terreos do concello de Salvaterra de Miño e As Neves, provincia de Pontevedra e solicitado por Áridos do Mendo, S.L.</p>
<p>Para os efectos informativos, porase á disposición dos administrados que o soliciten un exemplar para consulta nas oficinas desta dirección xeral, así como nas dependencias da delegación provincial da Consellería de Industria e Comercio correspondente, e as alegacións formularanse durante o prazo sinalado nas mesmas oficinas.</p>
<p>Santiago de Compostela, 16 de xaneiro de 2002.</p>
<p>Ramón Ordás Badía</p>
<p>Director xeral de Industria, Enerxía e Minas</p>

