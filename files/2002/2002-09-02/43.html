---
date: '2002-09-02'
id: 102FE
page: 13
number: 168
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: VI. ANUNCIOS
title: >-
  Cédula do 31 de xullo de 2002, da Dirección Xeral de Formación e Colocación,
  pola que se fai público o requirimento correspondente ó expediente
  administrativo FM 301K 2001/126-3.
range: Cédula
url: 'https://www.xunta.gal/dog/Publicados/2002/20020902/Anuncio102FE_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común (BOE nº 285, do 27 de novembro), e non sendo posible a práctica da notificación do requirimento de documentación do expediente administrativo conforme o establecido no artigo 5.7º da Orde do 16 de novembro de 2000, pola que se establece a convocatoria pública para a programación de cursos do Plan Nacional de Formación e Inserción Profesional na Comunidade Autónoma de Galicia correspondentes ó exercicio do ano 2001 (DOG nº 228, do 24 de novembro) no domicilio sinalado polo interesado que a continuación se relaciona, publícase:</p>
<p>Expediente: FM 301K 2001/126-3.</p>
<p>Orde da convocatoria: 16 de novembro de 2000 (DOG nº 228, do 24 de novembro).</p>
<p>Interesado: Traballos Forestais Arlequín, S.L.</p>
<p>Enderezo: lg. Nogueiro, s/n, 32820 Cartelle (Ourense).</p>
<p>Asunto: requirimento da seguinte documentación no prazo de 10 días hábiles:</p>
<p>-Disquette no que se relacione a ficha SIFO de finalización (co resultado correctamente cuberto e a data de baixa), o parte de asistencias mecanizado do mes de agosto e a solicitude de diplomas. A enti</p>
<p>dade deberá ter en conta que o alumno Luis Calvo López non debería inicia-lo curso na data indicada, xa que ata o 22-6-2001 se atopaba de baixa no Servicio Galego de Colocación por estar traballando.</p>
<p>-Certificado de empadroamento de Benito Casares Mouriño (no caso de que non se presente, ou no caso de non ter dereito a presente axuda farase a correspondente reducción do módulo C).</p>
<p>-Solicitude de liquidación final (anexo 11).</p>
<p>-Certificación de gastos por módulos (anexo 12).</p>
<p>-Relación de nóminas e facturas (anexo 13). Neste sentido recordámoslle que deben xuntar copia compulsada de tódalas facturas, nóminas e xustificantes de pagamento de tódolos gastos imputables ó curso.</p>
<p>-Certificados de Facenda de estar ó corrente nas súas obrigas tributarias.</p>
<p>-Certificado de Tesourería da Seguridade Social de estar ó corrente das súas obrigas sociais.</p>
<p>-Certificado da Consellería de Economía e Facenda da Xunta de Galicia de non ter ningunha débeda contraída coa Comunidade Autónoma por ningún concepto.</p>
<p>Os certificados indicados anteriormente caducarán ós 6 meses da súa data de expedición.</p>
<p>-Declaración complementaria do conxunto das axudas solicitadas, tanto as aprobadas ou concedidas como as pendentes de resolución, para a mesma acción formativa, das distintas administracións públicas competentes ou calquera dos seus organismos, entes ou sociedades.</p>
<p>-Nóminas pendentes dos alumnos perceptores de axudas (anexo 9).</p>
<p>-Contratos de traballo de polo menos o 60% dos alumnos que iniciaron o curso, por un período mínimo de seis meses a tempo completo.</p>
<p>- Diplomas dos alumnos que remataron o curso con resultado 3 ou 6, correctamente cubertos en galego normativo.</p>
<p>Comunícaselle que, de non enviarnos a documentación requirida transcorrido o prazo citado procederase ó inicio do procedemento de reintegro de subvencións, regulado no Decreto 287/2000, do 21 de decembro, polo que se desenvolve o réxime de axudas e subvencións públicas da Comunidade Autónoma de Galicia, por incumprimento da obriga de xustificación e das condicións impostas ás entidades colaboradoras e beneficiarias con motivo da concesión da subvención ou axuda pública, tal como establece o artigo 78.9º a) e d) do Decreto lexislativo 1/1999, do 7 de outubro, polo que se aproba o texto refundido da Lei de réxime financeiro e orzamentario de Galicia.</p>
<p>Os correspondentes expedientes atópanse no Servicio de Xestión Administrativa da Dirección Xeral de Formación e Colocación da Consellería de Familia e Promoción do Emprego, Muller e Xuventude.</p>
<p>Santiago de Compostela, 31 de xullo de 2002.</p>
<p>José Jaime López Cossío</p>
<p>Director xeral de Formación e Colocación</p>

