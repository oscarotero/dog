---
date: '2002-04-26'
id: 7CA2
page: 5879
number: 81
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 143/2002, do 4 de abril, polo que se declara a urxente ocupación, para
  efectos de expropiación forzosa, pola Deputación Provincial de Lugo, dos bens
  e dereitos necesarios para a realización da obra número 177, Plan Operativo
  Local 2001 de Abadín, estrada provincial Moncelos-Carrizal, alargamento e
  mellora punto quilométrico 0,40 ó 2,90 (concello de Abadín).
range: Decreto
url: 'https://www.xunta.gal/dog/Publicados/2002/20020426/Anuncio7CA2_gl.html'
---
<p>A Deputación Provincial de Lugo, en sesión do día catorce de setembro de dous mil un, aprobou</p>
<p>o proxecto da obra número 177, Plan Operativo Local 2001 de Abadín, estrada provincial Moncelos-Carrizal, alargamento e mellora punto quilométrico 0,40 ó 2,90, e na sesión do vinteseis de novembro de dous mil un, acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa, ó abeiro do disposto no artigo 52 da Lei de expropiación forzosa.</p>
<p>Por parte da Deputación Provincial de Lugo foi remitida a documentación complementaria para a correcta tramitación do expediente, con data de entrada no rexistro xeral da Consellería de Xustiza, Interior e Relacións Laborais o día vintecinco de marzo de dous mil dous.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. Este informe tivo entrada no rexistro xeral da Consellería de Xustiza, Interior e Relacións Laborais o día vintecatro de xaneiro de dous mil dous.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque, segundo sinala a Deputación Provincial de Lugo, a obra afecta a estrada provincial Moncelos-Carrizal, que enlaza os municipios de Abadín e A Pastoriza do norte da Terra Chá, comunicando a zona coas nacionais 640 e 634, e que serve tamén de vía de acceso ó mercado gandeiro de Castro de Ribeiras de Lea, sendo polo tanto unha vía de grande importancia estratéxica, polo que se fai necesaria a súa reparación, xa que presenta unha forte deterioración como consecuencia dos temporais sufridos nos últimos anos.</p>
<p>A competencia para a declaración da urxente ocupación correspóndelle ó Consello da Xunta de Galicia, segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día catro de abril de dous mil dous,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, pola Deputación Provincial de Lugo, para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución do proxecto da obra número 177, Plan Operativo Local 2001 Abadín, estrada provincial Monce</p>
<p>los-Carrizal, alargamento e mellora punto quilométrico 0,40 ó 2,90.</p>
<p>Santiago de Compostela, catro de abril de dous mil dous.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

