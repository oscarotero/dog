---
date: '2002-04-26'
id: 7CC6
page: 5889
number: 81
agency: CONSELLERÍA DE SANIDADE
section: IV. OPOSICIÓNS E CONCURSOS
title: >-
  Orde do 15 de abril de 2002 pola que se anuncia a convocatoria pública para a
  provisión de cargo directivo pertencente á estructura organizativa do Complexo
  Hospitalario Xeral-Cíes de Vigo.
range: Orde
url: 'https://www.xunta.gal/dog/Publicados/2002/20020426/Anuncio7CC6_gl.html'
---
<p>De conformidade co artigo 7 do Decreto 97/2001, do 22 de marzo (DOG nº 93, do 15 de maio), de regulación básica dos órganos de dirección, asesoramento, calidade e participación das institucións hospitalarias do Servicio Galego de Saúde, no exercicio das competencias que ten atribuídas,</p>
<p>DISPÓN:</p>
<p>Primeiro.-Anuncia-la convocatoria para cubrir, polo sistema de libre designación, a praza que se indica no anexo desta orde, pertencente á estructura organizativa do Complexo Hospitalario Xeral-Cíes.</p>
<p>Segundo.-Poderán concorrer a ela os interesados que, para esa praza, reúnan os requisitos previstos no devandito Decreto 97/2001, do 22 de marzo.</p>
<p>Terceiro.-As solicitudes para participar nesta convocatoria poderán presentarse no rexistro xeral da</p>
<p>Consellería de Sanidade, no das súas delegacións provinciais ou en calquera das direccións provinciais do Sergas, ademais de nas oficinas previstas no artigo 38.4º da Lei 4/1999, de modificación da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de quince días hábiles, contados a partir do seguinte ó da publicación desta orde no Diario Oficial de Galicia.</p>
<p>Os interesados deberán presentar, xunto coa solicitude, un currículum vitae e xustificar mediante certificación ou copia compulsada os méritos que nel aleguen, ademais de xustifica-los requisitos ós que se refire o punto segundo desta orde.</p>
<p>Cuarto.-Cumpridos os trámites previstos no dito decreto, a resolución desta convocatoria farase pública no Diario Oficial de Galicia, podéndose declarar deserto o cargo directivo ofertado.</p>
<p>Quinto.-Contra esta orde, que pon fin á vía administrativa, poderase interpoñer potestativamente recurso de reposición ante este mesmo órgano, no prazo dun mes contado a partir do día seguinte ó da súa publicación. De non estima-la interposición deste recurso, poderá interpoñer recurso contencioso-administrativo ante o xulgado do contencioso-administrativo competente, no prazo de dous meses contados a partir do día seguinte ó da súa publicación.</p>
<p>Santiago de Compostela, 15 de abril de 2002.</p>
<p>José Mª Hernández Cochón</p>
<p>Conselleiro de Sanidade</p>
<p>ANEXO</p>
<p>Praza: director médico.</p>
<p>Requisitos:-Posuír titulación superior.-Non encontrarse inhabilitado para o exercicio de funcións públicas ou profesionais.</p>

