---
date: '2002-12-13'
id: 1C5FE
page: 17
number: 240
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: IV. OPOSICIÓNS E CONCURSOS
title: >-
  Resolución do 5 de decembro de 2002, do tribunal designado para xulga-lo
  proceso selectivo para o ingreso no corpo de auxiliares técnicos da Xunta de
  Galicia (grupo D) escala de axentes forestais, pola que se fan públicas as
  relacións de opositores declarados aptos no primeiro exercicio e se anuncia a
  data, a hora e o lugar de realización do segundo exercicio da fase de
  oposición.
range: Resolución
url: 'https://www.xunta.gal/dog/Publicados/2002/20021213/Anuncio1C5FE_gl.html'
---
<p>En sesión celebrada o día 5 de decembro de 2002, o tribunal nomeado pola orde da Consellería da Presidencia, Relacións Institucionais e Administración Pública do 25 de xuño de 2002 (DOG nº 130, do 8 de xullo) para cualifica-lo proceso selectivo para o ingreso no corpo de auxiliares técnicos da Xunta de Galicia (grupo D), escala de axentes forestais, adoptou os seguintes acordos:</p>
<p>Primeiro.-Publica-los resultados do primeiro exercicio da fase de oposición, na Consellería da Presidencia, Relacións Institucionais e Administración Pública, nas súas delegacións provinciais, na Delegación Territorial da Consellería de Pesca, Marisqueo e Acuicultura en Vigo e no Centro de Asistencia Sanitaria do Monte do Gozo en Santiago de Compostela no que se celebrou o primeiro exercicio.</p>
<p>De conformidade co disposto na base II.2.1 a), da convocatoria, superaron o primeiro exercicio os opositores que acadaron o resultado de apto.</p>
<p>Segundo.-Convoca-los aspirantes para a celebración do segundo exercicio da fase de oposición, que terá lugar o día 25 de xaneiro de 2003 ás 9 horas, no Pazo de Congresos e Exposicións de Galicia en San Lázaro s/n-Santiago de Compostela.</p>
<p>Os aspirantes deberán presentarse provistos de DNI ou documento fidedigno acreditativo da súa identidade, a xuízo do tribunal. Así mesmo, deberán ir provistos de lapis do nº 2 e goma de borrar.</p>
<p>Santiago de Compostela, 5 de decembro de 2002.</p>
<p>Mª Lourdes Batán Aira</p>
<p>Presidenta do tribunal</p>

