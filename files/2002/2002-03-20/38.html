---
date: '2002-03-20'
id: 50AA
page: 3
number: 56
agency: CONCELLO DA CORUÑA
section: VI. ANUNCIOS
title: Anuncio (15/2001).
range: Anuncio
url: 'https://www.xunta.gal/dog/Publicados/2002/20020320/Anuncio50AA_gl.html'
---
<p>A Comisión de Goberno, en sesión do día 1 de marzo de 2002, adoptou o seguinte acordo:</p>
<p>«Primeiro.-Aprobar definitivamente as bases e estatutos presentados pola comisión xestora do POL H9.08 «Oza de los Ríos» do Plan Xeral de Ordenación Municipal vixente.</p>
<p>Segundo.-Ordena-la citación persoal no expediente a aqueles que aparezan como interesados na súa calidade de titulares de bens e dereitos afectados, advertíndoos de que poderán solicita-la incorporación á xunta de compensación no prazo dun mes contado a partir desta notificación mediante escrito presentado ante a propia comisión xestora ou ante este concello.</p>
<p>Terceiro.-Ordena-la publicación no Diario Oficial de Galicia e no BOP do anuncio correspondente segundo modelo oficial que se xunta, facultando a comisión xestora e no seu nome a Ricardo Figueiras Moreira como presidente, para a súa presentación e dilixenciamento ante o órgano correspondente.</p>
<p>Cuarto.-Adverti-la comisión xestora de que, unha vez vencido o prazo dun mes ó que se refire o punto segundo precedente, e logo de declaración de firmeza que será realizada por esta Administración, deberá proceder á constitución da xunta de compensación con citación dos propietarios que solicitasen a súa incorporación, para o que dispoñen dun prazo máximo de tres meses contados desde a citada declaración de firmeza.</p>
<p>Quinto.-Designar como representante municipal no órgano rector da xunta a adxunta á dirección en xestión, Berta Rosón López.</p>
<p>Sexto.-Requiri-la comisión xestora, e no seu nome a Ricardo Figueiras Moreira, para que ingrese na Caixa Municipal, en concepto de depósito previo correspondente a liquidación da taxa pola tramitación do expediente, que ascende a cento sesenta e un con nove (161,9) euros, advertíndoo de que sen a xustificación de ter ingresado a dita cantidade non se lle poderá dar trámite ó proxecto de compensación».</p>
<p>O que se publica para xeral coñecemento, indicando que contra este acordo cabe interpoñer recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses contados desde o día seguinte ó da súa publicación. Non obstante, pode interpoñerse recurso potestativo de reposición ante a Comisión de Goberno no prazo dun mes e contra a súa desestimación poderá interpoñerse recurso contencioso-administrativo ante o T.S.X.G. no prazo de dous meses, se a resolución fora expresa, e noutro caso no de seis meses contados a partir da desestimación presunta do recurso de reposición, isto é, a partir do mes de telo interposto.</p>
<p>Comunícase así mesmo que lle deberán xuntar á solicitude de adhesión á xunta de compensación os títulos que posúan e declara-las situacións xurídicas que afecten os seus predios.</p>
<p>No caso dos titulares dun dereito de arrendamento ou algún outro sobre un inmoble, requírese a estes para que no prazo dun mes presenten ante a comisión xestora, con domicilio na r/ Javier Fonte, nº 1, baixo K desta cidade, ou ante o concello a documentación xustificativa de tal dereito.</p>
<p>Propietarios non incorporados á comisión xestora:</p>
<p>ParcelaPropietario</p>
<p>5Pedro Morandeira Fernández</p>
<p>7Ramón Carril Conde</p>
<p>9Josefa López Carou</p>
<p>10Francisco García Rodríguez</p>
<p>A Coruña, 6 de marzo de 2002.</p>
<p>P.D.</p>
<p>Salvador Fernández Moreda</p>
<p>Concelleiro delegado de Urbanismo</p>

