---
date: '2002-11-06'
id: 1631E
page: 15
number: 214
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 2 de outubro de 2002, da Dirección Xeral de Industria, Enerxía e
  Minas, pola que se somete a información pública o proxecto sectorial da L.A.T.
  a 132 kV Eume-Mourela, declarado como de incidencia supramunicipal por acordo
  do Consello da Xunta de Galicia do 26 de setembro de 2002.
range: Resolución
url: 'https://www.xunta.gal/dog/Publicados/2002/20021106/Anuncio1631E_gl.html'
---
<p>O Consello da Xunta de Galicia acordou na súa reunión de data 26 de setembro de 2002, declara-lo proxecto L.A.T. 132 kV Eume-Mourela, promovido pola empresa Unión Fenosa Distribución, S.A., como de incidencia supramunicipal, para os efectos previstos na Lei 10/1995, de ordenación do territorio de Galicia.</p>
<p>Polo tanto, en cumprimento do disposto no artigo 13.2º do Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal, segundo o cal os plans ou proxectos que o Consello da Xunta de Galicia declare como de incidencia supramunicipal se someterán por un prazo mínimo dun mes ós trámites de información pública, mediante o correspondente anuncio no Diario Oficial de Galicia e nun dos periódicos de maior audiencia na Comunidade Autónoma e de audiencia ás entidades locais sobre as que incida o plan ou proxecto.</p>
<p>RESOLVE</p>
<p>Someter a información pública o proxecto L.A.T. 132 kV Eume-Mourela, declarado como de incidencia supramunicipal por acordo do Consello da Xunta de Galicia de data 26 de setembro de 2002, por un prazo dun mes contado a partir da publicación desta resolución no Diario Oficial de Galicia.</p>
<p>Os interesados dispoñerán do citado prazo dun mes para examina-lo proxecto sectorial na Dirección Xeral de Industria, Enerxía e Minas e na Delegación Provincial da Coruña, e presentar ante esta dirección xeral as alegacións que consideren pertinentes.</p>
<p>Santiago de Compostela, 2 de outubro de 2002.</p>
<p>Ramón Ordás Badía</p>
<p>Director xeral de Industria, Enerxía e Minas</p>

