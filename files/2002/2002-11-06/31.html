---
date: '2002-11-06'
id: 1633E
page: 15
number: 214
agency: CONSELLERÍA DE PESCA E ASUNTOS MARÍTIMOS
section: VI. ANUNCIOS
title: >-
  Resolución do 23 de agosto de 2002 pola que se lle outorga a Mariscos Punta
  Sinás, S.L., permiso de actividade e concesión para a posta en funcionamento
  dun establecemento auxiliar de cultivos mariños no lugar de Rons, concello do
  Grove, provincia de Pontevedra.
range: Resolución
url: 'https://www.xunta.gal/dog/Publicados/2002/20021106/Anuncio1633E_gl.html'
---
<p>Examinado o expediente instruído para efectos de outorgamento do permiso de actividade e concesión para a explotación dunha estación depuradora/centro de expedición e cetaria, apreciáronse os seguintes:</p>
<p>A) Feitos.</p>
<p>Primeiro.-Mediante escrito do 21 de setembro de 2000, José Sanmartín Galiano, (DNI 35213785-A), en representación de Mariscos Punta Sinás, S.L. (CIF B-36219012), solicitou permiso de actividade e concesión para a explotación dunha estación depuradora/centro de expedición e cetaria, no lugar de Rons, concello do Grove (Pontevedra).</p>
<p>Segundo.-O interesado achegou a documentación requirida para a tramitación deste tipo de establecementos.</p>
<p>Terceiro.-No expediente consta a seguinte documentación, referida ó resultado da información pública e oficial:</p>
<p>-Anuncio de información pública, inserido no DOG.</p>
<p>-Informe técnico biolóxico.</p>
<p>-Informe urbanístico do Concello do Grove.</p>
<p>-Informe da Dirección Xeral de Turismo.</p>
<p>-Informe da Capitanía Marítima do Grove.</p>
<p>-Informe da Delegación de Defensa de Pontevedra.</p>
<p>-Informe sobre a ocupación do dominio público marítimo-terrestre, da Dirección Xeral de Costas (Ministerio de Medio Ambiente).</p>
<p>-Informe sobre cualificación ambiental da Dirección Xeral de Calidade e Avaliación Ambiental (Consellería de Medio Ambiente).</p>
<p>-Informe do Servicio Técnico Xurídico desta consellería.</p>
<p>B) Fundamentos de dereito.</p>
<p>Este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia (DOG nº 101), co Decreto</p>
<p>193/1997, do 5 de xuño, polo que se determinan as condicións para o outorgamento do permiso de actividade para os establecementos de cultivos mariños e auxiliares situados na zona terrestre (DOG nº 142) e coa Orde do 27 de marzo de 2000, pola que se regula o procedemento para o outorgamento do permiso de actividade para establecementos de cultivos mariños e auxiliares na zona terrestre (DOG nº 67).</p>
<p>Examinadas as disposicións citadas, a proposta de resolución da Dirección Xeral de Recursos Mariños, o artigo 89 da Lei 30/1992, do 26 de novembro, de réxime xurídico das administracións públicas e do procedemento administrativo común, e demais normas de xeral e pertinente aplicación, esta consellería</p>
<p>RESOLVE:</p>
<p>Outorgar a Mariscos Punta Sinás, S.L. (CIF B36219012), permiso de actividade para a posta en funcionamento e explotación, e concesión para a ocupación de 393 m de superficie de dominio público marítimo-terrestre, do establecemento de cultivos mariños que se indica a continuación.</p>
<p>-Tipo: estación depuradora/centro de expedición.</p>
<p>-Actividade: eliminación de xermes patóxenos/envasado de moluscos.</p>
<p>-Especies: moluscos.</p>
<p>-Tipo: cetaria.</p>
<p>-Actividade: mantemento de crustáceos.</p>
<p>-Especies: crustáceos.</p>
<p>-Nome: Mariscos Punta Sinás, S.L.</p>
<p>-Localización: Lugar: Rons. Concello: O Grove. Provincia: Pontevedra.</p>
<p>-Superficies:</p>
<p>Dominio privado: 1.922,96 m.</p>
<p>Dominio público: 393 m.</p>
<p>-Características das instalacións:</p>
<p>Naves: nº: 1.</p>
<p>Planta baixa, superficie: 1.085,02 m.</p>
<p>Entreplanta, superficie: 246,23 m.</p>
<p>Piscinas nº:</p>
<p>-Depuradora: 7 de:</p>
<p>79,89 m.</p>
<p>78,42 m.</p>
<p>79,89 m.</p>
<p>64,46 m.</p>
<p>65,26 m.</p>
<p>42,55 m.</p>
<p>40,80 m.</p>
<p>-Cetaria: 6.</p>
<p>4 de 3,37 m.</p>
<p>1 de 3,42 m.</p>
<p>1 de 3,27 m.</p>
<p>Baixo as seguintes condicións:</p>
<p>Primeira.-Vixencia.</p>
<p>O permiso de actividade e a concesión outórganse por un prazo de dez (10) anos, que se contarán a partir do día seguinte ó da publicación da resolución no DOG.</p>
<p>Poderán prorrogarse por períodos máximos doutros dez, ata un máximo total de 30 anos, logo de petición do interesado presentada dentro dos 60 días anteriores ó vencemento da súa vixencia.</p>
<p>Segunda.-Obras e instalacións.</p>
<p>As obras e instalacións, que poderán dar comezo no momento no que o titular dispoña dos informes e das autorizacións preceptivas dos distintos organismos competentes na materia, levaranse a cabo de acordo co proxecto para a legalización dunhas instalacións existentes destinadas a uso de depuradora de moluscos e cetaria, subscrito en abril de 2000, polo enxeñeiro técnico industrial José Luis González Lima, visado polo colexio profesional correspondente ó día 25-5-2000, e proxecto para a reforma de toma e evacuación de auga do mar por enterramento das tubaxes actuais, subscrito en xullo de 2000, polo mesmo enxeñeiro e visado polo mesmo colexio profesional o 21-7-2000, e deberán quedar totalmente rematadas no prazo de seis meses, contado desde o día seguinte ó da publicación da presente resolución.</p>
<p>A execución das obras e instalacións e o inicio da actividade realizaranse de acordo co disposto nos artigos 5 e 6 da Orde do 27 de marzo de 2000 citada.</p>
<p>Terceira.-Ocupación do dominio público marítimo-terrestre.</p>
<p>Á concesión de ocupación do dominio público marítimo terrestre sonlle de aplicación na súa integridade as condiciones e prescricións sinaladas no informe do 20 de marzo de 2002, da Dirección General de Costas (Ministerio de Medio Ambiente), aceptadas pola empresa.</p>
<p>Cuarta.-Modificacións.</p>
<p>O establecemento, nin o dominio público ocupado, nin as obras nel executadas poderán destinarse a usos distintos dos autorizados. Baixo ningún concepto se poderán modifica-las instalacións sen permiso expreso desta consellería.</p>
<p>Quinta.-Extinción.</p>
<p>O permiso de actividade e a concesión ós que se refire esta resolución, extinguiranse polo incumprimento dalgunha das condicións dela, polos casos previstos no artigo 72 da Lei 6/1993, de pesca de</p>
<p>Galicia e no Decreto 193/1997, do 5 de xuño, así como polo incumprimento da calquera das prescricións sinaladas no informe do 20-3-2002 da Dirección Xeral de Costas (Ministerio de Medio Ambiente) sobre a ocupación do dominio público.</p>
<p>Sexta.-Licencias doutros organismos competentes na materia.</p>
<p>O outorgamento deste permiso de actividade e concesión non exime o seu titular da obtención das licencias, permisos e autorizacións legalmente procedentes.</p>
<p>Sétima.-Impostos.</p>
<p>O titular xustificará o pagamento á Facenda Pública do imposto que grava as concesións e autorizacións (transmisións patrimoniais e actos xurídicos documentados) ou acreditará a declaración de non estar suxeito ó acto do dito imposto, feita pola Delegación de Facenda ou oficina liquidadora correspondente.</p>
<p>Contra esta resolución que esgota a vía administrativa, poderase interpoñer recurso postestativo de reposición, no prazo dun mes, ante o conselleiro de Pesca e Asuntos Marítimos, ou recurso contencioso-administrativo, ante a xurisdicción contenciosa-administrativa, que se interporá no prazo de dous meses, contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada por Lei 4/1999, de réxime xurídico das administracións públicas e do procedemento administrativo común e o artigo 46.1º da Lei 29/1998, do 13 de xullo, da xurisdicción contencioso-administrativa.</p>
<p>Santiago de Compostela, 23 de agosto de 2002.</p>
<p>Enrique César López Veiga</p>
<p>Conselleiro de Pesca e Asuntos Marítimos</p>

