---
date: '2002-03-08'
id: 3F0A
page: 3
number: 49
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Decreto 66/2002, do 28 de febreiro, polo que se crea a Facultade de Ciencias
  Xurídicas e do Traballo no Campus de Vigo da Universidade de Vigo.
range: Decreto
url: 'https://www.xunta.gal/dog/Publicados/2002/20020308/Anuncio3F0A_gl.html'
---
<p>Polo Decreto 274/1991, do 30 de xullo (DOG do 13 de agosto), creouse a Escola Universitaria de Graduado Social do Campus de Vigo como centro adscrito á Universidade de Vigo, por transformación do Seminario de Estudios Sociais de Vigo, e autorizouse a implantación dos estudios conducentes á obtención do título de diplomado en graduado social.</p>
<p>Posteriormente, polo Decreto 216/1999, do 15 de xullo (DOG do 26 de xullo), autorizouse o cambio de denominación da Escola Universitaria de Graduado Social do Campus de Vigo (adscrita), polo de Escola Universitaria de Relacións Laborais, albergando os estudios xa autorizados e ratificados polo Decreto 247/1992, do 30 de xullo (DOG do 17 de agosto), conducentes ó título de diplomado en relacións laborais.</p>
<p>Pola súa banda, o Decreto 192/1993, de 29 de xullo (DOG do 17 de agosto) autorizou a implantación da licenciatura en dereito no Campus de Vigo como sección delegada da Facultade de Dereito do Campus de Ourense, creada polo Decreto 416/1990, do 31 de xullo (DOG do 10 de agosto).</p>
<p>Con este decreto créase a Facultade de Ciencias Xurídicas e do Traballo no Campus de Vigo, solicitada por esa universidade, ó tempo que se integran nela as titulacións de licenciatura en dereito e de diplomatura en relacións laborais, unha vez que ten cumpridos tódolos requisitos previos ó acto formal da autorización por parte da Xunta de Galicia.</p>
<p>De conformidade coa Lei orgánica 6/2001, do 21 de decembro, de Universidades, a Lei 11/1989, do 20 de xullo, de ordenación do sistema universitario de Galicia, a Lei 5/1987, do 27 de maio, do Consello Social da Universidade e do Consello Universitario</p>
<p>de Galicia, o Real decreto 557/1991, do 12 de abril, sobre creación e recoñecemento de universidades e centros universitarios, e co Decreto 259/1994, do 29 de xullo, polo que se establece o procedemento para creación e recoñecemento de universidades, centros universitarios e autorización de estudios na Comunidade Autónoma de Galicia; en virtude das atribucións conferidas pola Lei 1/1983, do 22 de febreiro, reguladora da Xunta e do seu presidente, modificada pola Lei 11/1988, do 20 de outubro; a instancia do Consello Social da Universidade de Vigo, vistos os informes do Consello Universitario de Galicia, por proposta do conselleiro de Educación e Ordenación Universitaria e logo de deliberación do Consello da Xunta de Galicia na súa reunión do día vinteoito de febreiro de dous mil dous,</p>
<p>DISPOÑO:</p>
<p>Artigo 1º</p>
<p>1. Créase a Facultade de Ciencias Xurídicas e do Traballo no Campus de Vigo da Universidade de Vigo.</p>
<p>2. Esta facultade créase pola transformación da Sección Delegada da Facultade de Dereito e a integración da titulación de relacións laborais, co que se suprime a Escola Universitaria de Relacións Laborais.</p>
<p>3. Nesta facultade impartiranse os estudios conducentes á licenciatura en dereito e á diplomatura en relacións laborais.</p>
<p>Artigo 2º</p>
<p>No momento da integración, o profesorado da actual Escola Universitaria de Relacións Laborais, que se recolle no anexo I, pasará a prestar servicios na Universidade de Vigo nas categorías legais que proceda e integrarase nos correspondentes departamentos universitarios, sen prexuízo, se é o caso, do cumprimento do establecido na normativa de incompatibilidades.</p>
<p>Disposicións derradeiras</p>
<p>Primeira.-A Universidade de Vigo, de acordo cos principios e coas normas de autonomía universitaria e respectando a lexislación vixente, adoptará as disposicións necesarias para o cumprimento deste decreto.</p>
<p>Segunda.-Este decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, vinteoito de febreiro de dosu mil dous.</p>
<p>Manuel Fraga Iribarne</p>
<p>Presidente</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Persoal docente.</p>
<table><tbody><tr><td></td></tr>
<tr><td></td></tr>
<tr><td>DNI</td><td>Apelidos e nome</td><td>Área de coñecemento</td><td>Dedicación</td></tr>
<tr><td></td></tr>
</tbody></table>
<table><tbody><tr><td>45068406-K</td><td>Adellac Pascual, Carmen</td><td>Dereito do traballo e S.S.</td><td>T. parcial</td></tr>
<tr><td></td></tr>
<tr><td>35974501-V</td><td>Bouso Cedrón, Pedro</td><td>Economía aplicada</td><td>T. completo</td></tr>
<tr><td></td></tr>
<tr><td>36094634-K</td><td>Domínguez Rubira, Mª Carmen</td><td>Psicoloxía social</td><td>T. parcial</td></tr>
<tr><td></td></tr>
<tr><td>02167030-Q</td><td>Gamero López-Peláez, F. Javier</td><td>Dereito do traballo e S.S.</td><td>T. parcial</td></tr>
<tr><td></td></tr>
<tr><td>36025303-N</td><td>García Rodríguez, Fátima</td><td>Socioloxía</td><td>T. completo</td></tr>
<tr><td></td></tr>
<tr><td>36075694-X</td><td>Garza Castro, Ramón</td><td>Organización de empresas</td><td>T. parcial</td></tr>
<tr><td></td></tr>
<tr><td>36043596-C</td><td>Mariño de Andrés, Ángel</td><td>Dereito civil</td><td>T. completo</td></tr>
<tr><td></td></tr>
<tr><td>36029883-S</td><td>Meijide Rico, Belén</td><td>Filoloxía inglesa</td><td>T. parcial</td></tr>
<tr><td></td></tr>
<tr><td>36089803-C</td><td>Orge Míguez, José Carlos</td><td>Economía financeira E.C.</td><td>T. completo</td></tr>
<tr><td></td></tr>
<tr><td>77253460-W</td><td>Prat Viñas, María Teresa</td><td>Psicoloxía social</td><td>T. parcial</td></tr>
<tr><td></td></tr>
<tr><td>36113338-A</td><td>Ripoll Delebourse, Virginia</td><td>Filoloxía francesa</td><td>T. parcial</td></tr>
<tr><td></td></tr>
<tr><td>33794618-M</td><td>Seoane Prieto, Mª Ángeles</td><td>Dereito do traballo e S.S.</td><td>T. parcial</td></tr>
<tr><td></td></tr>
<tr><td>33238202-M</td><td>Trigo Gómez, Pilar</td><td>Estatística e I.O.</td><td>T. completo</td></tr>
<tr><td></td></tr></tbody></table>
<p>Persoal non docente.</p>
<table><tbody><tr><td></td></tr>
<tr><td></td></tr>
<tr><td>DNI</td><td>Apelidos e nome</td><td>Categoría profesional</td><td>Grupo</td></tr>
<tr><td></td></tr>
</tbody></table>
<table><tbody><tr><td>35975511-S</td><td>Longa Martínez, Mª Isabel</td><td>Directora biblioteca</td><td>II</td></tr>
<tr><td></td></tr>
<tr><td>36070096-R</td><td>Otero Lamas, Carmen Rosa</td><td>Xefa de negociado</td><td>III</td></tr>
<tr><td></td></tr>
<tr><td>36029175-C</td><td>Prieto Tobio, Joaquín</td><td>Subxefe de negociado</td><td>IV</td></tr>
<tr><td></td></tr>
<tr><td>36111670-Z</td><td>Viña Martínez, Susana</td><td>Oficial de primeira</td><td>IV</td></tr>
<tr><td></td></tr>
<tr><td>36076546-B</td><td>González Pablos, Alfonso</td><td>Oficial de segunda</td><td>IV</td></tr>
<tr><td></td></tr>
<tr><td>36074149-Y</td><td>Rodríguez Feijoo, Mª Amadora</td><td>Auxiliar administrativa</td><td>IV</td></tr>
<tr><td></td></tr>
<tr><td>36134584-C</td><td>Estévez Orge, Marcos</td><td>Auxiliar de biblioteca</td><td>IV</td></tr>
<tr><td></td></tr>
<tr><td>36109298-B</td><td>Vázquez Escudero, A. José</td><td>Ordenanza</td><td>V</td></tr>
<tr><td></td></tr></tbody></table>

