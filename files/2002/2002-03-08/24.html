---
date: '2002-03-08'
id: 3F66
page: 3
number: 49
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 14 de febreiro de 2002, da Dirección Xeral de Industria, Enerxía
  e Minas, pola que se autorizan as instalacións electromecánicas, se aproba o
  proxecto de execución e se recoñece a condición de instalación acollida ó
  réxime especial de producción de enerxía eléctrica do parque eólico denominado
  Pedregal Tremuzo. (Expediente 1/1999).
range: Resolución
url: 'https://www.xunta.gal/dog/Publicados/2002/20020308/Anuncio3F66_gl.html'
---
<p>Examinado o expediente instruído a pedimento de Gamesa Energía, S.A. con domicilio para efectos de notificacións en avda. do Cruceiro da Coruña, 201-A, 15705 Santiago de Compostela (A Coruña), sobre autorización de instalacións do parque eólico denominado Pedregal Tremuzo; resultan os seguintes</p>
<p>Antecedentes de feito.</p>
<p>Primeiro.-Por Resolución do 15 de febreiro de 2000, da Delegación Provincial de Industria e Comercio da Coruña, publicada no DOG do 25 de febreiro e no BOE do 24 de febreiro, someteuse a información pública a petición de autorización administrativa do parque eóli</p>
<p>co de Pedregal Tremuzo, non téndose presentado ningún proxecto en competencia.</p>
<p>Segundo.-O 24 de setembro de 1999, Luis Caamaño Martínez, en nome e representación de Gamesa Energía, S.A., solicitou a autorización administrativa, aprobación de proxecto de execución, recoñecemento da condición de instalación acollida ó réxime especial de producción de enerxía eléctrica do parque eólico denominado Pedregal Tremuzo, de 30,36 MW, achegando a documentación establecida para o efecto polo Decreto 2617/1966, do 20 de outubro, sobre autorización de instalacións eléctricas e 2619/1966, do 20 de outubro, sobre expropiación forzosa e sancións en materia de instalacións eléctricas, ambos de aplicación ó presente expediente, en virtude do disposto na disposición transitoria undécima do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica e o Decreto 205/1995, do 6 de xullo, polo que se regula o aproveitamento da enerxía </p>
<p>eólica na Comunidade Autónoma de Galicia, de aplicación ó presente expediente en virtude do disposto na disposición transitoria segunda do Decreto 302/2001, do 25 de outubro polo que se regula o aproveitamento da enerxía eólica na Comunidade Autónoma de Galicia e o Real decreto 2818/1998, do 23 de decembro, sobre producción de enerxía eléctrica por instalacións abastecidas por recursos ou fontes de enerxía renovables, residuos e coxeración.</p>
<p>Terceiro.-O estudio de efectos ambientais correspondente ás instalacións electromecánicas do parque eólico someteuse a información pública para os efectos previstos nos decretos 327/1991, do 4 de outubro, de avaliación de efectos ambientais para Galicia, Decreto 442/1990, do 13 de setembro, de avaliación do impacto ambiental para Galicia e Decreto 205/1995, do 6 de xullo, por Resolución do 28 de setembro de 2000, da Delegación Provincial da Coruña, publicada no DOG do 27 de outubro.</p>
<p>Cuarto.-O 30 de marzo de 2001, Gamesa Energía, S.A., presentou un anexo ó proxecto de execución do parque eólico de Pedregal Tremuzo no que se recolocan os aeroxeradores A-20 e A-21 co fin de cumprir co requirido no informe do 18 de decembro de 2000, da Dirección Xeral de Patrimonio. Así mesmo, elimínanse 10 posicións e cámbiase a máquina G-47, de 660 kW, pola G-52 de 850 kW, nas 36 posicións restantes.</p>
<p>Quinto.-O proxecto someteuse a información pública para os efectos previstos no Decreto 2617/1966, xa mencionado, Decreto 2619/1966, do 20 de outubro, sobre expropiación forzosa e sancións en materia de instalacións eléctricas, artigos 53 e 54 da Lei 54/1997, do 27 de novembro, do sector eléctrico, artigo 25 da Lei 10/1995, de ordenación do territorio de Galicia; e o Decreto 205/1995, do 6 de xullo, mediante acordo da Delegación Provincial de Industria da Coruña do 20 de xuño de 2001, publicado no DOG do 17 de xullo, no BOP da Coruña, do 17 de xullo, o diario La Voz de Galicia do 17 de xullo de 2001, e nos taboleiros de anuncios dos concellos de Muros e A Serra de Outes.</p>
<p>Durante o período de información pública presentáronse as seguintes alegacións:</p>
<p>1. Gerardo Antonio Romero Queiro, en calidade de presidente do Club de Caza e Pesca Os Labercos mani</p>
<p>festa que, se a autoridade autonómica interpretase de forma rigorosa o artigo 8 en consonancia co disposto no artigo 25, referidos a zonas de seguridade, ambos da Lei 4/1997, do 25 de xuño, de caza de Galicia, produciríase unha mingua dos seus dereitos de aproveitamento cinexético.</p>
<p>2. Domingo Pais Lestón e cincuenta e seis veciños máis de Outes, opóñense á construcción do parque por estaren os terreos en proceso de concentración parcelaria. A relación de propietarios bens e dereitos non se corresponde coa situación actual.</p>
<p>3. Xosé Manuel Romero Rodríguez comunica que existe un erro na titularidade do predio 174.</p>
<p>4. Francisco Suárez Cambeiro oponse á declaración de utilidade pública e conseguinte urxente ocupación, que a empresa non intentou un acordo amigable. Así mesmo, alega cuestións relativas á valoración da afección, e propón unha solución de arrendamento.</p>
<p>5. Mª Encarnación Paz Riveiro manifesta a súa oposición á declaración de utilidade pública alegando que non se tramitou a prevalencia sobre a actividade forestal, non existe estudio de impacto ambiental e o solo non é susceptible de uso industrial. Manifesta non ter coñecemento do proxecto de execución. Solicita a expropiación total e que se teñan en conta tódolos prexuízos na valoración da afección.</p>
<p>6. Carmen Suárez Cambeiro solicita documentación complementaria para a identificación da afección á súa propiedade. Alega que as cargas non se reparten equitativamente entre os propietarios da zona e non van acompañadas dunha compensación suficiente.</p>
<p>7. Manuela Novío Otero oponse á expropiación por entender que a súa propiedade non é imprescindible para a instalación do parque e que non se dá o requisito de utilidade pública. Así mesmo, alega cuestións relativas á valoración da afección.</p>
<p>8. Manuel Paz Riveiro alega que non está xustificada a declaración de utilidade pública.</p>
<p>9. Mª Carmen Bouza Pais comunica un cambio de titularidade no predio 274.</p>
<p>Sexto.-O 10 de decembro de 2001, a Delegación Provincial da Consellería de Industria e Comercio da Coruña emitiu informe favorable sobre o citado proxecto, coas seguintes características básicas:</p>
<p>Localización e coordenadas poligonais:</p>
<table><tbody><tr><td></td></tr>
<tr><td>Nome</td><td>Municipios</td><td>Vértices</td></tr>
<tr><td></td></tr>
<tr><td>X</td><td>Y</td></tr>
<tr><td></td></tr>
</tbody></table>
<table><tbody><tr><td>Pedregal Tremuzo</td><td>Muros</td><td>501.730</td><td>4.744.000</td></tr>
<tr><td></td></tr>
<tr><td></td><td>A Serra de Outes</td><td>502.225</td><td>4.743.188</td></tr>
<tr><td></td></tr>
<tr><td></td><td></td><td>502.600</td><td>4.743.310</td></tr>
<tr><td></td></tr>
<tr><td></td><td></td><td>504.058</td><td>4.742.435</td></tr>
<tr><td></td></tr>
<tr><td></td><td></td><td>504.188</td><td>4.740.620</td></tr>
<tr><td></td></tr>
<tr><td></td><td></td><td>504.271</td><td>4.740.280</td></tr>
<tr><td></td></tr>
<tr><td></td><td></td><td>504.000</td><td>4.740.000</td></tr>
<tr><td></td></tr>
<tr><td></td><td></td><td>503.670</td><td>4.740.496</td></tr>
<tr><td></td></tr>
<tr><td></td><td></td><td>503.492</td><td>4.741.877</td></tr>
<tr><td></td></tr>
<tr><td></td><td></td><td>503.128</td><td>4.742.069</td></tr>
<tr><td></td></tr>
<tr><td></td><td></td><td>502.870</td><td>4.742.777</td></tr>
<tr><td></td></tr>
<tr><td></td><td></td><td>502.163</td><td>4.742.731</td></tr>
<tr><td></td></tr></tbody></table>
<table><tbody><tr><td></td></tr>
<tr><td>Nome</td><td>Municipios</td><td>Vértices</td></tr>
<tr><td></td></tr>
<tr><td>X</td><td>Y</td></tr>
<tr><td></td></tr>
</tbody></table>
<table><tbody><tr><td></td><td></td><td>502.168</td><td>4.742.070</td></tr>
<tr><td></td></tr>
<tr><td></td><td></td><td>501.838</td><td>4.742.070</td></tr>
<tr><td></td></tr>
<tr><td></td><td></td><td>501.822</td><td>4.742.885</td></tr>
<tr><td></td></tr>
<tr><td></td><td></td><td>501.506</td><td>4.742.885</td></tr>
<tr><td></td></tr>
<tr><td></td><td></td><td>501.506</td><td>4.743.481</td></tr>
<tr><td></td></tr></tbody></table>
<p>Nº de aeroxeradores: 36.</p>
<p>Potencia unitaria por aeroxerador: 850 kW.</p>
<p>Xeradores: G52-850 de Gamesa Eólica.</p>
<p>Potencia total instalada: 30,6 MW.</p>
<p>Producción anual estimada: 90.209 MWh/ano.</p>
<p>Investimento previsto: 19.170.225,40 euros.</p>
<p>Características técnicas da infraestructura eléctrica de transformación e interconexión:</p>
<p>-36 centros de transformación de 900 kVA de potencia unitaria e relación de transformación 0,69/20 kV, instalados no interior da torre cos elementos de protección e auxiliares necesarios.</p>
<p>-Rede eléctrica subterránea a 20 kV en conductor R.H.V. kAl-H16 12/20 kV de 240 mm.</p>
<p>-Subestación eléctrica con transformador de potencia nominal 50 MVA e relación de transformación 20/66 kV e transformador de servicios auxiliares de 50 kVA e relación de transformación 20/0,4 kV.</p>
<p>-Aparellaxe para telemando e telecontrol, protección e sinalización das instalacións a 66 e 20 kV da subestación.</p>
<p>Sétimo.-O 13 de febreiro de 2002, a Dirección Xeral de Calidade e Avaliación Ambiental resolveu aproba-la declaración de efectos ambientais do citado parque eólico.</p>
<p>Fundamentos de dereito.</p>
<p>Primeiro.-A Dirección Xeral de Industria, Enerxía e Minas é competente para resolver este expediente con fundamento no Estatuto de autonomía de Galicia, Real decreto 2563/1982, do 24 de xullo, o Decreto 132/1982, do 4 de novembro, o Decreto 15/2002, do 24 de xaneiro, polo que se establece a estructura orgánica da Consellería de Industria e Comercio, en relación co Real decreto 1955/2000, do 1 de decembro, Decreto 302/2001, do 25 de outubro, e o Real decreto 2818/1998, do 23 de decembro, xa citados.</p>
<p>Segundo.-Á vista das alegacións presentadas, da contestación dada a elas por parte da empresa promotora e do resto de documentación que consta no expediente, queda de manifesto que:</p>
<p>1. Non se toman en consideración as alegacións referidas á valoración das afeccións, por non seren obxecto desta fase do expediente, correspondendo á fase de prezo xusto.</p>
<p>2. En canto ós posibles erros na titularidade dos predios afectados pola instalación do proxecto, cabe dicir que a empresa tomará razón delas. Non obstante, será durante o levantamento de actas, acto ó que serán oportunamente convocados, o momento no que poden demostra-la titularidade dos predios, achegando a documentación acreditativa necesaria.</p>
<p>3. Non podemos acepta-las alegacións relativas á condición de instalación de utilidade pública e á necesidade de urxente ocupación, por estaren recoñecidas polos artigos 52 e 54 da Lei 54/1997, do sector eléctrico.</p>
<p>4. Non podemos acepta-la alegación formulada por Domingo Pais Lestón e cincuenta e seis veciños máis de Outes, por ser relativa á utilidade pública; esta será tida en conta cando se proceda á súa declaración. Non obstante, cabe dicir que o procedemento expropiatorio é independente da concentración parcelaria na que se encontran inmersas as parcelas afectadas; en todo caso, o primeiro iniciarase a partir da declaración de utilidade pública do parque, non sendo obxecto nesta fase do expediente.</p>
<p>5. A solicitude de expropiación total formulada por Mª Encarnación Paz Riveiro será tida en conta cando se proceda á declaración de utilidade pública da instalación.</p>
<p>Non ten lugar unha declaración de prevalencia, por non existir concorrencia de utilidades públicas, non consta a declaración de utilidade pública da citada plantación. O estudio de impacto ambiental foi sometido a información pública e formulouse a declaración de efectos ambientais do parque. O proxecto de execución estivo exposto na Delegación Provincial de Industria da Coruña.</p>
<p>Non podemos aceptar a alegación relativa á normativa urbanística por estarse tramitando o proxecto sectorial de incidencia supramunicipal do P.E. Pedregal Tremuzo, e esta será tida en conta no momento en que se resolva o citado trámite.</p>
<p>6. Non podemos acepta-las alegacións formuladas por Carmen Suárez Cambeiro e Manuela Novío Otero por seren relativas á utilidade pública; estas serán tidas en conta cando se proceda á súa declaración, e que a ocupación é a estrictamente necesaria para a execución do proxecto. Non obstante, cabe dicir que a empresa achegou a documentación preceptiva e puxo os medios necesarios para identifica-las afeccións das parcelas.</p>
<p>As alegacións ambientais foron remitidas ó órgano ambiental e contempladas na declaración de efectos ambientais do citado parque.</p>
<p>Terceiro.-No expediente instruído para o efecto cumpríronse os trámites procedementais sinalados no Decreto 2617/1966, sobre autorización de instalacións eléctricas, e no Decreto 205/1995. Así mesmo, a instalación e o seu proxecto de execución reúnen tódolos requisitos técnicos esixibles.</p>
<p>Esta dirección xeral, de acordo co que antecede e no exercicio das competencias que ten atribuídas,</p>
<p>RESOLVE:</p>
<p>* Autorizar a Gamesa Energía, S.A. a instalación dos equipos electromecánicos do parque eólico denominado Pedregal Tremuzo, para unha potencia de 30,6 MW que se situará nos concellos de Muros e A Serra de Outes, na provincia da Coruña.</p>
<p>* Aproba-lo proxecto de execución da citada instalación.</p>
<p>* Recoñecer a esa instalación, a condición de instalación acollida ó réxime especial do R.D. 2818/1998, e incluíla no grupo b.2) do artigo 2 do dito real decreto.</p>
<p>Todo iso de acordo coas condicións seguintes:</p>
<p>Primeira.-Gamesa Energía, S.A., para os efectos de garanti-lo cumprimento das súas obrigas, deberá constituír, no prazo dun mes contado desde o outorgamento da presente autorización, unha fianza de 383.404,51 euros, importe do 2% do orzamento que figura no expediente, para garanti-lo cumprimento das súas obrigas, conforme o disposto no artigo 15 do citado Decreto 205/1995, do 6 de xullo.</p>
<p>A dita fianza constituirase na Caixa Xeral de Depósitos da Consellería de Economía e Facenda da Xunta de Galicia, en calquera das formas sinaladas no artigo 1.1º, apartado 39 do Decreto 1775/1967, do 22 de xullo, e será devolta unha vez que se formalice a acta de posta en marcha das instalacións.</p>
<p>Segunda.-As instalacións que se autorizan terán que realizarse de acordo coas especificacións e planos que figuran no proxecto presentado pola empresa cun orzamento de 19.170.225,40 euros.</p>
<p>Terceira.-Para introducir modificacións nas instalacións que afecten a datos básicos do proxecto será necesaria a autorización previa da Dirección Xeral de Industria, Enerxía e Minas. Así mesmo, a Delegación Provincial de Industria e Comercio da Coruña poderá autoriza-las modificacións de detalle do proxecto que resulten procedentes, debendo comunicar a esta dirección xeral tódalas resolucións que dicte en aplicación da dita facultade. O inicio das obras queda condicionado ó informe favorable da Dirección Xeral de Calidade e Avaliación Ambiental relativo ás máquinas, A-28-O, A-30, A-24, A-23-O (nova denominación), e á viabilidade das máquinas A-1-O, A-8-O, A-12-O (nova denominación) en relación co patrimonio cultural.</p>
<p>Cuarta.-O prazo para a posta en marcha das instalacións que se autorizan será de dezaoito meses, contados a partir da data de ocupación dos terreos.</p>
<p>Unha vez construídas as instalacións autorizadas, a Delegación Provincial da Consellería de Industria e Comercio da Coruña inspeccionará a totalidade das obras e montaxes efectuadas e verificará o cumprimento dos compromisos contraídos por Gamesa Energía, S.A. no seu plan eólico.</p>
<p>Quinta.-Como requisito necesario para a aplicación á citada instalación do réxime especial, o promotor deberá inscribi-la no Rexistro de Instalacións de Producción de Enerxía Eléctrica en Réxime Especial da Comunidade Autónoma de Galicia, creado pola orde da Consellería de Industria e Comercio do 5 de xuño de 1995 (DOG do 14 de xullo), para o que acreditará o cumprimento das condicións previstas no artigo 12 do R.D. 2818/1998, presentando a documentación que figure nas instruccións que dicte esta dirección xeral en desenvolvemento da dita orde. O parque conectarase co sistema centralizado que para o réxime especial estableza, se é o caso, a Dirección Xeral de Industria, Enerxía e Minas.</p>
<p>Sexta.-Con carácter previo á posta en marcha das instalacións, o órgano competente verificará o cumprimento dos condicionados impostos nesta resolución e na declaración de efectos ambientais de 13 de febreiro de 2002, así como aquelas que no seu día se emitan conforme o disposto no artigo 3.2º do Decreto 327/1991, do 4 de outubro, de avaliación de efectos ambientais para Galicia.</p>
<p>Sétima.-A Administración reserva para si o dereito de deixar sen efecto a presente autorización por calquera das causas establecidas no artigo 34 do Decreto 1775/1967, do 22 de xullo, por incumprimento das condicións impostas ou por calquera outra causa excepcional que o xustifique.</p>
<p>Oitava.-Esta autorización outórgase sen prexuízo de terceiros e independentemente das autorizacións, licencias ou permisos de competencia municipal, provincial ou outros necesarios para a realización das obras das instalacións autorizadas.</p>
<p>Contra a presente resolución, que non é definitiva en vía administrativa, cabe interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución, sen prexuízo de que os interesados poidan interpoñer calquera outro recurso que estimen pertinente.</p>
<p>Santiago de Compostela, 14 de febreiro de 2002.</p>
<p>Ramón Ordás Badía</p>
<p>Director xeral de Industria, Enerxía e Minas</p>
<p>CONSELLERÍA DE POLÍTICA AGROALIMENTARIA E</p>
<p>DESENVOLVEMENTO RURAL</p>

