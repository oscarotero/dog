---
date: '2002-02-27'
id: 387A
page: 2
number: 42
agency: UNIVERSIDADE DA CORUÑA
section: III. OUTRAS DISPOSICIÓNS
title: >-
  Resolución do 5 de febreiro de 2002 pola que se publica a oferta pública de
  emprego de persoal funcionario de administración e servicios para o ano 2002
  desta universidade.
range: Resolución
url: 'https://www.xunta.gal/dog/Publicados/2002/20020227/Anuncio387A_gl.html'
---
<p>De conformidade co artigo 18 da Lei orgánica 6/2001, do 21 de decembro, de universidades (BOE do 24 de decembro), e cos artigos 65 e 108 dos estatutos da Universidade da Coruña, este rectorado</p>
<p>RESOLVE:</p>
<p>Primeiro.-De conformidade co establecido no artigo 29 da Lei 4/1998, do 26 de maio, da función pública de Galicia, modificada pola Lei 3/1995, do 10 de abril, publícase a oferta de emprego público do persoal funcionario de administración e servicios da Universidade da Coruña para o ano 2002:</p>
<p>Grupo D, escala auxiliar administrativo da Universidade da Coruña, dotación 53.</p>
<p>Grupo C, escala auxiliar de arquivos, bibliotecas e museos da Universidade da Coruña, dotación 11.</p>
<p>Segundo.-As prazas ofertadas están dotadas orzamentariamente na correspondente relación de postos de traballo do persoal funcionario de administración e servicios que se atopan vacantes ou cubertas por persoal laboral con contratos de interinidade na data da súa aprobación.</p>
<p>Terceiro.-As convocatorias de probas selectivas que se deriven da presente oferta publicaranse no DOG e no BOE.</p>
<p>Cuarto.-Consonte o establecido na disposición décimo novena da Lei 30/1984, do 2 de agosto, de medidas para a reforma da función pública, reservarase un número de prazas non inferior ó 3 por cento das vacantes para seren cubertas entre persoas con discapacidade de grao igual ou superior ó 33 por cento.</p>
<p>En calquera caso, respecto das persoas que superen o correspondente proceso selectivo por esta quenda, poderase requirir dictame do órgano competente sobre a compatibilidade do candidato co desempeño das tarefas e funcións do posto de traballo.</p>
<p>A Coruña, 5 de febreiro de 2002.</p>
<p>José Luis Meilán Gil</p>
<p>Rector da Universidade da Coruña</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

