---
date: '2002-08-30'
id: '10232'
page: 12
number: 167
agency: CONCELLO DE VIMIANZO
section: VI. ANUNCIOS
title: Anuncio de nomeamento de funcionario en prácticas.
range: Anuncio
url: 'https://www.xunta.gal/dog/Publicados/2002/20020830/Anuncio10232_gl.html'
---
<p>Por medio deste anuncio e para xeral coñecemento, faise público que a alcaldía-presidencia deste con</p>
<p>cello, con data do 12 de xullo de 2001, dictou a resolución que se transcribe:</p>
<p>Asunto: resolución da oposición convocada para cubrir como funcionario de carreira unha praza de cabo da policía local. Nomeamento de funcionario en prácticas. Praza existente no cadro de persoal deste concello e incluída na oferta de emprego público para o exercicio de 2001.</p>
<p>Resolución da alcaldía:</p>
<p>Alejandro Rodríguez Lema, alcalde-presidente do Concello de Vimianzo, no exercicio das facultades e competencias que lle atribúe a lexislación de réxime local, e:</p>
<p>Tendo en conta que no cadro de persoal deste concello e na oferta de emprego público do exercicio de 2001 se inclúe a praza de funcionario de carreira, pertencente á escala de Administración especial, subescala de servicios especiais, clase policía local e os seus auxiliares.</p>
<p>Tendo en conta as bases rectoras do proceso selectivo, nas que se ordena o proceso de acceso á dita praza e que foron publicadas no BOP e no DOG de xeito íntegro, tal e como consta no atado. Logo do pertinente anuncio da convocatoria no BOE, así como os trámites e resolucións precisas para fixa-la lista de admitidos, nomeamento do tribunal e comezo do proceso selectivo consonte as resolucións publicadas no BOP nº 11, do 16 de maio de 2002, e nº 132, do 11 de xuño, na data prevista constituíuse o tribunal e desenvolveuse o proceso selectivo polas súas canles, tal e como consta documentado nas respectivas actas de cada sesión, redactadas para o efecto e asinadas polos asistentes.</p>
<p>Tendo en conta a proposta do tribunal reflectida na dita acta que se asume como motivadora desta resolución nos termos que constan no atado, e da que salientamos a súa parte conclusiva ó sinalar:</p>
<p>O tribunal manifesta que José Luis Caamaño Domínguez superou as distintas probas segundo consta nas actas de cada sesión e no expediente, ratificándose o tribunal en tódalas actuacións desenvolvidas, pola unanimidade dos seus membros, que asinan.</p>
<p>Visto todo o que antecede, o tribunal, por unanimidade dos seus membros, acorda:</p>
<p>Primeiro.-Declarar aprobado a José Luis Caamaño Domínguez, por ter superadas tódalas probas da convocatoria.</p>
<p>Segundo.-Elevar á alcaldía-presidencia proposta de nomeamento do dito aspirante como funcionario en prácticas para a praza de cabo da policía municipal do Concello de Vimianzo, ó se-lo único aspirante aprobado no proceso selectivo.</p>
<p>Visto o artigo 21.1º h) da Lei 7/1985, do 2 de abril, sobre atribución á alcaldía da competencia para o nomeamento de todo o persoal do concello.</p>
<p>Visto o contido do artigo 102.2º da LBRL, na redacción que lle deu a Lei 14/2000, do 29 de decembro, de medidas fiscais, administrativas e da orde social sobre nomeamento, a partir da proposta elevada polo tribunal, nos procesos selectivos.</p>
<p>Tendo en conta a base 10ª das rectoras do proceso selectivo referente á resolución da fase de oposición e nomeamento de funcionario en prácticas, acorde co sinalado igualmente no artigo 6 do Decreto 204/2000, do 21 de xullo, polo que se refunde a normativa vixente en materia de coordinación de policías locais (DOG nº 154, do 9 de agosto de 2001); ó sinalar:</p>
<p>Os aspirantes que superaran a fase de oposición, e despois de cumprirse os requisitos formais que estableza a correspondente convocatoria, serán nomeados funcionarios en prácticas e percibirán con cargo á corporación respectiva as retribucións que lle correspondan.</p>
<p>Visto canto antecede e considerando que se observou o procedemento regulamentado nas bases rectoras para a chamada fase de oposición, esta alcaldía, por medio da presente,</p>
<p>RESOLVE:</p>
<p>Primeiro.-Resolve-la fase de oposición tramitada para selecciona-la praza de cabo de policía local deste concello identificada e, en consecuencia, nomear a José Luis Caamaño Domínguez, con DNI nº 32805066-M, funcionario en prácticas coa categoría de cabo da policía local de Vimianzo, pertencente á escala de Administración especial, subescala de servicios especiais, clase policía local e os seus auxiliares, pertencente ó grupo D, e incluída na oferta de emprego público daquel concello para o exercicio de 2001 (coas seguintes características no catálogo de postos de traballo: SCF-01, grupo D, nivel de complemento de destino 16).</p>
<p>Segundo.-Notifíquese esta resolución ó funcionario en prácticas nomeado para que tome posesión, como máximo, no prazo de vinte días naturais, contados desde a notificación desta resolución.</p>
<p>Terceiro.-Publíquese nos boletíns que proceda a resolución desta oposición e o nomeamento deste funcionario en prácticas do Concello de Vimianzo (A Coruña).</p>
<p>Recursos:</p>
<p>Contra este acordo pode vostede interpoñer, con carácter potestativo, recurso de reposición no prazo dun mes desde que reciba a notificación, ante no mesmo órgano que o dictou. No caso de recorrer mediante este recurso de reposición, non poderá interpoñer recurso contencioso-administrativo ata que sexa resolto expresamente ou se produza a desestimación presunta do recurso de reposición interposto (todo isto segundo a redacción dada á Lei 30/1992 pola Lei 4/1999, do 13 de xaneiro, BOP do 14 de xaneiro). Poderá vostede recorrer directamente á vía xurisdiccional contencioso-ad</p>
<p>ministrativa durante o prazo de dous meses a partir do día seguinte ó da data da notificación, advertíndolle que tamén poderá utilizar, pola súa conta, calquera outro recurso ou alegación que estime conveniente.</p>
<p>Este recurso contencioso-administrativo pódese interpoñer ante o xulgado do contencioso-administrativo, con sede na capital da provincia, de acordo co artigo 8.1º da Lei 29/1998, do 13 de xullo, reguladora da xurisdicción contencioso-administrativa nos recursos que se deduzan fronte ós actos das entidades locais cando teñan por obxecto:</p>
<p>a) Cuestións de persoal, salvo que se refiran ó nacemento ou extinción da relación de servicio dos funcionarios públicos de carreira.</p>
<p>b) Xestión, inspección e recadación dos tributos e demais ingresos de dereito público regulados na lexislación de facendas locais.</p>
<p>c) Licencias de edificación e uso do solo e do subsolo, sempre que o seu orzamento non exceda de 250 millóns de pesetas (1.502.530,26 euros), así como as de apertura.</p>
<p>d) Declaración de ruína e ordes de execución de obras de conservación, reforma e rehabilitación de inmobles.</p>
<p>e) Sancións administrativas, calquera que sexa a súa natureza, contía e materia.</p>
<p>Os recursos fronte ós demais actos desta entidade local interpoñeranse diante da Sala do Contencioso-Administrativo do Tribunal Superior de Xustiza de Galicia, con sede na Coruña.</p>
<p>Vimianzo, 12 de xullo de 2002. Alejandro Rodríguez Lema, alcalde. Perante de mín, Manuel Ángel Jove Losada, secretario accidental.</p>
<p>O que se fai público para xeral coñecemento.</p>
<p>Vimianzo, 15 de xullo de 2002.</p>
<p>Alejandro Rodríguez Lema</p>
<p>Alcalde</p>

