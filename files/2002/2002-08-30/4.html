---
date: '2002-08-30'
id: 1019E
page: 12
number: 167
agency: XULGADO DE PRIMEIRA INSTANCIA E INSTRUCCIÓN NÚMERO UN DE BETANZOS
section: V. ADMINISTRACIÓN DE XUSTIZA
title: 'Edicto (319/2001),'
range: Edicto
url: 'https://www.xunta.gal/dog/Publicados/2002/20020830/Anuncio1019E_gl.html'
---
<p>Nos autos de xuízo de faltas, número 319/2001, seguidos contra Carlos Alberto Fernández Cabrera e Manuel Valeiro Romero, sobre furto, dictouse con data do 10-7-2002, sentencia que contén o encabezamento e parte dispositiva que literalmente din:</p>
<p>«Sentencia nº 164.</p>
<p>En Betanzos, 10 de xullo de 2002.</p>
<p>Pilar Carreira Vidal, xuíza do Xulgado de Primeira Instancia e Instrucción número un de Betanzos, tendo visto e oído en xuízo oral e público a presente causa de xuízo de faltas nº 319/2001, seguidos por unha falta de furto, na que son denunciantes axentes da Policía Local de Sada e denunciados Carlos Alberto Fernández Garaboa e Manuel Valeiro Romero, tendo sido parte o Ministerio Fiscal.</p>
<p>Decido que debo condenar e condeno a Carlos Alberto Fernández Garaboa, como autor responsable dunha falta de furto do artigo 623.1º do Código penal, a unha pena dun mes de multa a razón de cota diaria de 1,50 euros, é dicir, a razón de 45 euros de multa, que no caso de falta de pagamento ou insolvencia dará lugar a unha responsabilidade persoal subsidiaria de 15 días de privación de liberdade, que poderán cumprir en réxime de arrestos de fin de semana no centro penitenciario que corresponda ou, se é o caso, mediante traballos en beneficio da comunidade, para o cal cada día de privación de liberdade equivalerá a unha xornada de traballo.</p>
<p>Que se declara a libre absolución de Manuel Valeiro Romero dunha falta de furto.</p>
<p>Condénase a Carlos Alberto Fernández Garaboa ó pagamento das custas procesuais causadas.</p>
<p>Notifíquese esta resolución ás partes e ó Ministerio Fiscal.</p>
<p>Contra a presente resolución cabe interpor recurso de apelación dentro do prazo dos cinco días seguintes á última notificación, a interpor neste mesmo órgano para a súa resolución polo maxistrado da Audiencia Provincial da Coruña, que por quenda corresponda, constituído en tribunal unipersoal.</p>
<p>Expídase e únase certificación desta resolución ás actuacións, incluíndose o orixinal no libro de sentencias.</p>
<p>Así, por esta miña sentencia, pronúncioo e asínoo. Pilar Carreira Vidal, xuíza do Xulgado de Primeira Instancia e Instrucción número un de Betanzos».</p>
<p>E en cumprimento do acordado, para a súa publicación no DOG, e para que sirva de notificación en forma ó denunciado Manuel Valeiro Romero, co último domicilio coñecido en Sada, rúa Xeneral Franco, número 56-2º esquerda, expídese o presente edicto en Betanzos, 11 de xullo de 2002.</p>
<p>A xuíza</p>
<p>Rubricado</p>
<p>O/ secretario/a</p>
<p>Rubricado</p>

