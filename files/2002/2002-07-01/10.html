---
date: '2002-07-01'
id: D02E
page: 10
number: 125
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 5 de abril de 2002, da Delegación Provincial de Lugo, pola que
  se dispón a inscrición no rexistro e publicación, no Diario Oficial de
  Galicia, da modificación do convenio colectivo de ámbito provincial para a
  empresa Persoal Laboral do Concello de Ribadeo.
range: Resolución
url: 'https://www.xunta.gal/dog/Publicados/2002/20020701/AnuncioD02E_gl.html'
---
<p>Vista a acta de reunión celebrada o día 5-2-2002 pola mesa negociadora do convenio colectivo para o Persoal Laboral do Concello de Ribadeo (código 2700742), da provincia de Lugo (publicado no BOP nº 200, do 31 de agosto de 2001) na que se acorda modifica-lo artigo 6, a ampliación da disposición adicional 1ª, así como o do anexo que contén a RPT do vixente convenio colectivo, aprobado no Pleno da Corporación en sesión do día 11 de marzo de 2002, pola representación da mentada empresa e a dos seus traballadores, e de conformidade co disposto no artigo 90, puntos 2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, e no Real decreto 1040/1981, do 22 de maio, sobre rexistro e depósito de convenios colectivos de traballo.</p>
<p>Esta delegación provincial</p>
<p>ACORDA:</p>
<p>Primeiro.-Ordena-la inscrición da citada modificación e ampliación do convenio colectivo no rexistro de convenios desta delegación, así como o seu depósito.</p>
<p>Segundo.-Remiti-lo texto da mentada modificación e ampliación do convenio colectivo á Dirección Xeral de Relacións Laborais da Xunta de Galicia.</p>
<p>Terceiro.-Dispoñe-la súa publicación no Diario Oficial de Galicia e no BOP.</p>
<p>Lugo, 5 de abril de 2002.</p>
<p>Manuel Teijeiro Álvarez</p>
<p>Delegado provincial de Lugo</p>
<p>Jesús Fernández de la Puente Pérez, secretario do Concello de Ribadeo (Lugo), certifico:</p>
<p>Que o Pleno do Concello en sesión celebrada o día 11 de marzo de 2002, acordou logo de dictame da comisión informativa de gobernación e persoal e por maioría de 8 votos do Grupo Popular e 4 abstencións dos Grupos BNG e PSG-PSOE prestar aprobación á proposta da Alcaldía que recolle as seguintes modificacións no convenio de persoal laboral:</p>
<p>16.5. Modificación convenio persoal laboral.</p>
<p>Artigo 6. Nova redacción.</p>
<p>O Concello de Ribadeo comprométese a mante-la mesma consignación vixente no orzamento municipal para esta finalidade (cun máximo de 24.040,45A, 4.000.000 de pesetas como préstamo vivo total). A contía máxima dos anticipos a que ten dereito cada empregado será de ata un máximo de 3.606,08 A, 600.000 pesetas. A amortización dos anticipos realizarase en dez, vinte ou trinta mensualidades segundo a contía destes.</p>
<p>Terán dereito ós anticipos os empregados laborais fixos e temporais cunha antigüidade superior a un ano. No caso de cesamento deberá amortizarse anticipadamente.</p>
<p>-Os anticipos poderanse solicitar do 1 ó 6 de cada mes e resolveranse do 1 ó 15 de cada mes.</p>
<p>-As solicitudes serán presentadas nunha instancia oficial para o efecto no concello, polo solicitante, vía rexistro, recollendo ano, mes día e hora de presentación.</p>
<p>-Os anticipos serán adxudicados por estricta orde de presentación e cos seguintes matices:</p>
<p>* Terán dereito en primeiro lugar aqueles traballadores que nunca o solicitaran ata o momento. En</p>
<p>todo caso en orde inversa ó número de anticipos concedidos.</p>
<p>* Non se poderá percibir outro anticipo ata que remate o prazo elixido orixinalmente para a amortización dun anterior.</p>
<p>* Os traballadores que tiveran concedido anticipo nos últimos cinco anos ocuparán o último lugar no caso de existencia de máis dunha solicitude. Existirá unha comisión paritaria composta por dous representantes do concello e dous representantes dos delegados de persoal laboral que resolverá o outorgamento de anticipos en casos de dúbida respecto deste artigo.</p>
<p>Disposición adicional 1ª. Engádese o seguinte parágrafo:</p>
<p>«OEP/2002.</p>
<p>Persoal laboral.</p>
<p>1. Responsable do Programa de Prevención de Drogodependencias. Número de prazas: unha. Estudios requiridos: licenciado en psicoloxía.</p>
<p>2. Responsable Oficina Municipal de Información Xuvenil. Número de prazas: unha. Estudios requiridos: titulación universitaria de grao medio.</p>
<p>3. Responsable da Oficina Municipal de Información ó Consumidor. Número de prazas: unha. Estudios requiridos: graduado escolar, FP 1º grao ou equivalente».</p>
<p>Anexo. Modifícase a RPT coa creación das seguintes prazas:</p>
<p>0403. Responsable Programa Prevención Drogodepencias. Ten as seguintes funcións: elaboración, desenvolvemento e avaliación dos programas de prevención de drogodependencias que sexan programados polo Concello a título individual ou en colaboración coa Xunta de Galicia e incluso con outros concellos, todo baixo a supervisión dos responsables municipais do servicio.</p>
<p>As características que configuran o posto son as seguintes:</p>
<p>a) As condicións xerais do posto determinan a aplicación dun CD nivel 24.</p>
<p>b) As condicións particulares del determinan un CE mensual de 350,01 A.</p>
<p>0641. Responsable Oficina Información Xuvenil. Ten as seguintes funcións: responsable administrativo da Oficina de Información Xuvenil desenvolvendo actividades de información e orientación dos mozos e mozas do concello, organización de cursiños, actividades e desenvolvemento de programas en materia xuvenil, con posibilidade xornada especial (xornada partida incluídos sábados).</p>
<p>As características que configuran o posto son as seguintes:</p>
<p>a) As condicións xerais do posto determinan a aplicación dun CD nivel 23.</p>
<p>b) As condicións particulares deste determinan un CE mensual de 350,01 A.</p>
<p>0910. Responsable Oficina Municipal Información ó Consumidor. Ten as seguintes funcións: responsable administrativo da Oficina Municipal de Información ó Consumidor desenvolvendo actividades de orientación, información, divulgación e programación de cursos e actividades en materia de consumo no marco da lexislación autonómica na materia. Do mesmo xeito desempeñará funcións de coordinación</p>
<p>de tarefas administrativas en materia de praza de abastos e mercado.</p>
<p>As características que configuran o posto son as seguintes:</p>
<p>a) As condicións xerais do posto determinan a aplicación dun CD nivel 16.</p>
<p>b) As condicións particulares deste determinan un CE mensual de 257,41 A.</p>
<p>E para que conste, expido a presente, coa excepción do artigo 206 do ROF, de orde e co visto e prace do alcalde, en Ribadeo, 2 de abril de 2002.</p>
<p>Visto e prace</p>
<p>O alcalde</p>

