---
date: '2002-07-01'
id: D022
page: 10
number: 125
agency: 'CONSELLERÍA DE CULTURA, COMUNICACIÓN SOCIAL E TURISMO'
section: III. OUTRAS DISPOSICIÓNS
title: >-
  Decreto 222/2002, do 20 de xuño, polo que se declara ben de interese cultural,
  coa categoría de monumento, o Pazo dos Oca-Valladares (actual sede do Liceo de
  Ourense), no concello de Ourense.
range: Decreto
url: 'https://www.xunta.gal/dog/Publicados/2002/20020701/AnuncioD022_gl.html'
---
<p>A Dirección Xeral de Patrimonio Cultural, por Resolución do 5 de marzo de 2002 (Diario Oficial de Galicia do 3 de abril) incoou expediente para a declaración de ben de interese cultural a favor do Pazo dos Oca-Valladares.</p>
<p>A tramitación do expediente levouse a cabo segundo o establecido na Lei 8/1995, do 30 de outubro, do patrimonio cultural de Galicia, e demais disposicións vixentes.</p>
<p>Vistas as alegacións achegadas ó expediente e tendo en conta o disposto no artigo 12 da Lei 8/1995, do 30 de outubro, do patrimonio cultural de Galicia, por proposta do conselleiro de Cultura, Comunicación Social e Turismo e logo de deliberación do Consello da Xunta de Galicia na súa reunión do día vinte de xuño de dous mil dous,</p>
<p>DISPOÑO:</p>
<p>Artigo 1º</p>
<p>Declarar ben de interese cultural, coa categoría de monumento, o Pazo dos Oca-Valladares, concello de Ourense.</p>
<p>Artigo 2º</p>
<p>A zona afectada pola declaración é a comprendida na delimitación escrita contida no anexo I, e no plano recollido no anexo II.</p>
<p>Artigo 3º</p>
<p>Este decreto será notificado ó Rexistro Xeral de Bens de Interese Cultural do Estado, ó Rexistro de Bens de Interese Cultural de Galicia, ó Concello de Ourense e ós demais interesados no expediente.</p>
<p>Artigo 4º</p>
<p>Este decreto será publicado no Diario Oficial de Galicia e no Boletín Oficial del Estado.</p>
<p>Disposición derradeira</p>
<p>Este decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, vinte de xuño de dous mil dous.</p>
<p>Manuel Fraga Iribarne</p>
<p>Presidente</p>
<p>Jesús Pérez Varela</p>
<p>Conselleiro de Cultura, Comunicación Social e Turismo</p>
<p>ANEXO I</p>
<p>O punto A sitúase na rúa Lamas Carvajal diante da igrexa de Santa Eufemia.</p>
<p>A-BRúa Coronel Ceano ata o entronque coa rúa Arcedianos.</p>
<p>B-CRúa Arcedianos ata saír á Praza Maior.</p>
<p>C-DPraza Maior ata a rúa Lamas Carvajal.</p>
<p>D-EAvenida de Pontevedra.</p>
<p>E-FRúa Progreso ata rúa Cruz Vermella.</p>
<p>F-GRúa Cruz Vermella e Praza E. Montes.</p>
<p>G-ARúa Lamas Carvajal ata a igrexa de Santa Eufemia.</p>

