---
date: '2002-09-12'
id: '114E6'
page: 13
number: 176
agency: CONCELLO DE CARBALLEDA DE VALDEORRAS
section: VI. ANUNCIOS
title: Edicto de convocatoria para a elección de xuíz de paz deste municipio.
range: Edicto
url: 'https://www.xunta.gal/dog/Publicados/2002/20020912/Anuncio114E6_gl.html'
---
<p>En cumprimento do previsto no artigo 101 e concordantes da Lei orgánica do poder xudicial, anúnciase convocatoria pública para a provisión do cargo de xuíz de paz titular deste concello, conforme as seguintes bases:</p>
<p>Primeira.-Solicitudes.</p>
<p>As persoas interesadas poderán presenta-las súas solicitudes mediante instancia que se presentará no rexistro xeral do concello, das 9 ás 14 horas, durante o prazo de quince días hábiles, contados a partir do seguinte ó da publicación deste anuncio no Diario Oficial de Galicia e no BOP; o prazo contarase a partir da última publicación.</p>
<p>Coa solicitude presentaranse os seguintes documentos:</p>
<p>a) Certificado de nomeamento ou fotocopia autenticada do DNI.</p>
<p>b) Certificación expedida polo Rexistro Xeral de Penados e Rebeldes, xunto con declaración complementaria na que se faga referencia ó artigo 2 da Lei 68/1980, no seu punto 1.a), referente a se está inculpado ou procesado.</p>
<p>c) Xustificación de méritos que alegue o solicitante.</p>
<p>Segunda.-Condicións legais que teñen que reuni-los solicitantes.</p>
<p>Ser español, maior de idade, e non estar incurso en causas de incapacidade ou incompatibilidades previstas para o desempeño das funcións xudiciais, excepto o exercicio de actividades profesionais ou mercantís.</p>
<p>As causas de incompatibilidade sinaladas no artigo 389 da Lei orgánica do poder xudicial operarán con posterioridade o nomeamento, mediante opción efectuada polo nomeado.</p>
<p>Son causas de incapacidade: estar impedido física ou psiquicamente para a función xudicial; estar condenado por delicto doloso mentres non se obteña a rehabilitación; estar procesado ou inculpado por delicto doloso mentres non se obteña a absolución ou se dicte auto de sobresemento, e non estar no pleno exercicio dos dereitos civís.</p>
<p>Carballeda de Valdeorras, 8 de agosto de 2002.</p>
<p>Mª Carmen González Quintela</p>
<p>Alcaldesa</p>

