---
date: '2002-11-14'
id: 172CA
page: 15
number: 220
agency: ENTE PÚBLICO PORTOS DE GALICIA
section: VI. ANUNCIOS
title: >-
  Resolución do 6 de novembro de 2002 pola que se anuncia a apertura dunha
  convocatoria para a presentación de solicitudes de autorizacións de atraque
  para embarcacións menores matriculadas na 7ª lista (deportivas), no porto de
  Cangas.
range: Resolución
url: 'https://www.xunta.gal/dog/Publicados/2002/20021114/Anuncio172CA_gl.html'
---
<p>De conformidade co establecido na lexislación vixente en materia de portos, e en virtude das facultades conferidas pola Orde do 29 de xaneiro de 1996 (DOG nº 28, do 8 de febreiro), sobre delegación de competencias no presidente de Portos de Galicia, anúnciase a apertura dunha convocatoria pública para a presentación de solicitudes de outorgamento de autorizacións de atraque para embarcacións menores matriculadas na 7ª lista (deportivas), no porto de Cangas, por período de dous (2) meses contados desde o día seguinte ó de publicación desta resolución no Diario Oficial de Galicia, que se rexerá polo prego de bases e de condicións aprobados para os efectos, que estarán ó dispor dos interesados na sede central do ente público Portos de Galicia, sita na praza de Europa, 5-A, 6º, 15707 Santiago de Compostela, e na sede da zona sur deste ente público, sita en r/ Benito Corbal, 37-3º, 36004 Pontevedra.</p>
<p>Ábrese, así mesmo, un prazo de vinte (20) días hábiles, contados a partir do seguinte ó da publicación deste anuncio no Diario Oficial de Galicia, para que as persoas e entidades interesadas poidan presentar por escrito na citada sede central de Portos de Galicia as alegacións que consideren oportunas relativas a esta convocatoria.</p>
<p>Santiago de Compostela, 6 de novembro de 2002.</p>
<p>Emilio García Gallego</p>
<p>Presidente do ente público Portos de Galicia</p>

