---
date: '2002-12-17'
id: 1C7D2
page: 17
number: 242
agency: CONSELLERÍA DE PESCA E ASUNTOS MARÍTIMOS
section: VI. ANUNCIOS
title: >-
  Orde do 21 de novembro de 2002 pola que se autoriza a transmisión mortis causa
  da concesión da batea Egipto III.
range: Orde
url: 'https://www.xunta.gal/dog/Publicados/2002/20021217/Anuncio1C7D2_gl.html'
---
<p>Visto o expediente instruído para efectos de transmisión da batea Egipto III, e da concesión administrativa que o ampara, resulta:</p>
<p>a) Antecedentes de feito.</p>
<p>Primeiro.-Mediante escrito do 21-2-2001, Mercedes Silva López solicitou autorización para transmisión da concesión da batea Egipto III.</p>
<p>Segundo.-Os informes do Servicio de Protección dos Recursos sobre as características da batea e do Servicio Técnico Xurídico sobre a tramitación do expediente, son favorables.</p>
<p>b) Fundamentos xurídicos.</p>
<p>Primeiro.-Este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia, e coa Orde do 14 de xuño de 1999, de delegación de competencias nos delegados territoriais da Consellería de Pesca e Asuntos Marítimos.</p>
<p>Segundo.-O expediente seguiu tódolos trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999, pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
<p>Vistas as disposicións citadas, a proposta de resolución elaborada polo Servicio de Recursos Mariños, o artigo 89 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e demais normas de xeral e pertinente aplicación, tiven a ben dicta-la seguinte resolución:</p>
<p>Autoriza-la transmisión mortis causa, a favor de Bernardo, Divina Encarnación e José Torrado Silva (52454837-W, 76513510-P e 33228921-Q), 1/3 in diviso para cada un deles da concesión administrativa da batea que se indica a continuación:</p>
<p>Identificación:</p>
<p>Tipo: batea.</p>
<p>Nome: Egipto III.</p>
<p>Situación:</p>
<p>Cuadrícula nº: 105.</p>
<p>Polígono: D.</p>
<p>Distrito: Caramiñal (A Coruña).</p>
<p>Especies autorizadas: mexillón (Mytilus galloprovincialis).</p>
<p>Título habilitante:</p>
<p>Orde de outorgamento: 29-2-1964 (BOE/DOG nº 77, do 30-3-1964).</p>
<p>Remate da vixencia: 30-3-2004.</p>
<p>Antigo titular: José Torrado Núñez (33395149) e Mercedes Silva López (33114114-W).</p>
<p>Adquirente: Bernardo, Divina Encarnación e José Torrado Silva (52454837-W, 76513510-P e 33228921-Q), 1/3 indiviso para cada un deles.</p>
<p>Os novos titulares da concesión quedan subrogados nos dereitos e obrigas dos anteriores.</p>
<p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante o conselleiro de Pesca e Asuntos Marítimos, ou recurso contencioso-administrativo, ante a xurisdicción contencioso-administrativa, que se interporá no prazo de dous meses contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e o artigo 46.1º da Lei 29/1998, do 13 de xullo, reguladora da xurisdicción contencioso-administrativa.</p>
<p>A Coruña, 21 de novembro de 2002.</p>
<p>P.D. (Orde 14-6-1999, DOG nº 120, do 24 de xuño)</p>
<p>Beatriz Mato Otero</p>
<p>Delegada territorial da Coruña</p>

