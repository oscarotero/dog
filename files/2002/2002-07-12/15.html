---
date: '2002-07-12'
id: E31E
page: 10
number: 134
agency: CONSELLERÍA DE ASUNTOS SOCIAIS
section: IV. OPOSICIÓNS E CONCURSOS
title: >-
  Orde do 3 de xullo de 2002 pola que se convoca a provisión, polo sistema de
  libre designación, de trece postos de traballo vacantes na Consellería de
  Asuntos Sociais.
range: Orde
url: 'https://www.xunta.gal/dog/Publicados/2002/20020712/AnuncioE31E_gl.html'
---
<p>De conformidade co establecido no artigo 27.2º da Lei 4/1988, do 26 de maio, da función pública de Galicia, modificada pola Lei 3/1995, do 10 de abril, e no artigo 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e en uso das atribucións conferidas polo artigo 15.4º da mesma lei, esta consellería</p>
<p>DISPÓN:</p>
<p>Primeiro.-Anuncia-la convocatoria para cubrir, polo sistema de libre designación, os postos de traballo que se indican no anexo I.</p>
<p>Segundo.-Poderán concorrer a eles os funcionarios de carreira que reúnan as condicións sinaladas no anexo I.</p>
<p>Terceiro.-As solicitudes para participar nesta convocatoria presentaranse no rexistro xeral da Consellería de Asuntos Sociais (edificio administrativo San Lázaro, s/n, Santiago de Compostela), nas súas delegacións provinciais ou nas oficinas previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de 15 días, contados a partir do seguinte ó da publicación desta orde no Diario Oficial de Galicia, segundo o modelo que se inclúe no anexo II.</p>
<p>Cuarto.-Os aspirantes deberán unirlle á petición un currículum vitae e xustificar mediante certificación ou copia compulsada os méritos que aleguen.</p>
<p>Quinto.-Esta convocatoria será resolta pola Consellería de Asuntos Sociais. No caso de que resulte seleccionado para ocupa-lo posto de traballo que se anuncia no anexo I desta orde un funcionario con destino noutra Administración ou que estea nesta Comunidade Autónoma como consecuencia dunha comisión de servicios concedida conforme o disposto na disposición transitoria oitava, punto 4º, da Lei 30/1984, do 2 de agosto, requirirase informe favorable da Administración de orixe que, de non emitirse no prazo de 15 días e tal como dispón o artigo 67 do Real decreto 364/1995, do 10 de marzo, se considerará favorable. Unha vez tramitado o seu traslado a esta Comunidade Autónoma, procederase á adxudicación do posto para o que foi seleccionado.</p>
<p>Sexto.-A resolución desta convocatoria farase pública no Diario Oficial de Galicia e poderá declararse deserto o posto de traballo, de considerarse oportuno.</p>
<p>Sétimo.-O prazo de toma de posesión será de tres días, se o destino anterior está na mesma localidade do novo destino, e dun mes, se está en localidade distinta ou comporta o reingreso ó servicio activo.</p>
<p>O prazo de toma de posesión empezará a contarse a partir do día seguinte ó do cesamento, que deberá producirse dentro dos tres días seguintes ó da publicación no Diario Oficial de Galicia, ou desde a data na que se comunique a resolución do traslado á Comunidade Autónoma, para o caso de funcionarios doutras administracións públicas.</p>
<p>Se a resolución comporta o reingreso ó servicio activo, o prazo de toma de posesión empezará a contarse a partir do día seguinte ó da publicación da resolución no Diario Oficial de Galicia.</p>
<p>Oitavo.-Contra esta orde, que esgota a vía administrativa, os interesados poderán interpoñer recurso potestativo de reposición perante esta conselleira, no prazo dun mes contado desde o día seguinte ó da súa publicación no Diario Oficial de Galicia, de conformidade co establecido na Lei 30/1992, do 26 de novembro, na súa nova redacción dada pola Lei 4/1999, do 13 de xaneiro, ou poderán impugnala directamente perante o Xulgado do Contencioso-Administrativo competente no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 3 de xullo de 2002.</p>
<p>Corina Porro Martínez</p>
<p>Conselleira de Asuntos Sociais</p>
<p>ANEXO I</p>
<table><tbody><tr><td></td></tr>
<tr><td></td></tr>
<tr><td>DENOMINACIÓN</td><td>CÓDIGO</td><td>NIVEL</td><td>COMPL.
ESPECÍFICO</td><td>GR.</td><td>CORPO/
ESCALA</td><td>ADSCR.
ADM. P.</td><td>TIT.
ACAD.</td><td>FORMACIÓN
ESPECÍFICA</td><td>CENTRO DESTINO</td><td>LOCALIDADE</td></tr>
<tr><td></td></tr>
</tbody></table>
<table><tbody><tr><td>SECRETARIO/A DO/A SECRETARIO/A XERAL</td><td>AS.C02.00.000.15770.001</td><td>18</td><td>3.477,00</td><td>CD</td><td>XERAL</td><td>A11</td><td></td><td>001-641</td><td>SECRETARÍA XERAL</td><td>SANTIAGO DE COMPOSTELA</td></tr>
<tr><td></td></tr>
<tr><td>SUBD. X. DE PERSOAL E COORDINACIÓN ADMINISTRATIVA</td><td>AS.C02.00.001.15770.001</td><td>30</td><td>14.777,52</td><td>A</td><td>XERAL</td><td>A11</td><td></td><td>523-640</td><td>SUBD. X. DE PERSOAL E COORD. ADMINISTRATIVA</td><td>SANTIAGO DE COMPOSTELA</td></tr>
<tr><td></td></tr>
</tbody></table>
<table><tbody><tr><td>XEFE DE SERVICIO DE PERSOAL</td><td>AS.C02.00.001.15770.010</td><td>28</td><td>10.865,64</td><td>AB</td><td>XERAL</td><td>A11</td><td></td><td>640</td><td>SUBD. X. DE PERSOAL E COORD. ADMINISTRATIVA</td><td>SANTIAGO DE COMPOSTELA</td></tr>
<tr><td></td></tr></tbody></table>
<table><tbody><tr><td></td></tr>
<tr><td></td></tr>
<tr><td>DENOMINACIÓN</td><td>CÓDIGO</td><td>NIVEL</td><td>COMPL.
ESPECÍFICO</td><td>GR.</td><td>CORPO/
ESCALA</td><td>ADSCR.
ADM. P.</td><td>TIT.
ACAD.</td><td>FORMACIÓN
ESPECÍFICA</td><td>CENTRO DESTINO</td><td>LOCALIDADE</td></tr>
<tr><td></td></tr>
</tbody></table>
<table><tbody><tr><td>XEFE DE SECCIÓN DE HABILITACIÓN DE NÓMINAS</td><td>AS.C02.00.001.15770.012</td><td>25</td><td>7.606,08</td><td>ABC</td><td>XERAL</td><td>A11</td><td></td><td>640</td><td>SUBD. X. DE PERSOAL E COORD. ADMINISTRATIVA</td><td>SANTIAGO DE COMPOSTELA</td></tr>
<tr><td></td></tr>
<tr><td>XEFE DE SERVICIO DE RÉXIME INTERNO</td><td>AS.C02.00.001.15770.020</td><td>28</td><td>10.865,64</td><td>AB</td><td>XERAL</td><td>A11</td><td></td><td>640</td><td>SUBD. X. DE PERSOAL E COORD. ADMINISTRATIVA</td><td>SANTIAGO DE COMPOSTELA</td></tr>
<tr><td></td></tr>
<tr><td>XEFE DE SERVICIO TÉCNICO XURÍDICO</td><td>AS.C02.00.001.15770.040</td><td>28</td><td>10.865,64</td><td>A</td><td>XERAL</td><td>A11</td><td>2062</td><td>640</td><td>SUBD. X. DE PERSOAL E COORD. ADMINISTRATIVA</td><td>SANTIAGO DE COMPOSTELA</td></tr>
<tr><td></td></tr>
<tr><td>XEFE DE SERVICIO DE AUTORIZACIÓN DE CENTROS</td><td>AS.C02.00.002.15770.030</td><td>28</td><td>10.865,64</td><td>AB</td><td>XERAL</td><td>A11</td><td></td><td>640</td><td>SUBD. X. DE ADMINISTRACIÓN E INSPECCIÓN</td><td>SANTIAGO DE COMPOSTELA</td></tr>
<tr><td></td></tr>
<tr><td>SECRETARIO/A DO/A DIRECTOR/A XERAL</td><td>AS.C03.00.000.15770.001</td><td>18</td><td>3.477,00</td><td>CD</td><td>XERAL</td><td>A11</td><td></td><td>001-641</td><td>D. X. DO MAIOR E DE PERSOAS CON DISCAPACIDADE</td><td>SANTIAGO DE COMPOSTELA</td></tr>
<tr><td></td></tr>
<tr><td>SUBDIRECTOR/A XERAL DE ATENCIÓN A PERSOAS MAIORES</td><td>AS.C03.00.001.15770.001</td><td>30</td><td>14.777,52</td><td>A</td><td>XERAL</td><td>A11</td><td></td><td>523-640</td><td>SUBD. X. DE ATENCIÓN A PERSOAS MAIORES</td><td>SANTIAGO DE COMPOSTELA</td></tr>
<tr><td></td></tr>
<tr><td>XEFE DE SERVICIO DE COORDINACIÓN SOCIOSANITARIA</td><td>AS.C03.00.001.15770.020</td><td>28</td><td>10.865,64</td><td>AB</td><td>XERAL</td><td>A11</td><td></td><td>640</td><td>SUBD. X. DE ATENCIÓN A PERSOAS MAIORES</td><td>SANTIAGO DE COMPOSTELA</td></tr>
<tr><td></td></tr>
<tr><td>SERV. EQUIPAMENTOS E PROMOCIÓN DA ACCESIBILIDADE</td><td>AS.C03.00.002.15770.020</td><td>28</td><td>10.865,64</td><td>AB</td><td>XERAL</td><td>A12</td><td></td><td>640</td><td>SUBD X. DE ATENC. A PERSOAS CON DISCAPACIDADE</td><td>SANTIAGO DE COMPOSTELA</td></tr>
<tr><td></td></tr>
<tr><td>SECRETARIO/A DO DIRECTOR/A XERAL</td><td>AS.C04.00.000.15770.001</td><td>18</td><td>3.477,00</td><td>CD</td><td>XERAL</td><td>A11</td><td></td><td>001-641</td><td>D. X. DE SERV. COMUNITARIOS E INCLUSIÓN SOCIAL</td><td>SANTIAGO DE COMPOSTELA</td></tr>
<tr><td></td></tr>
<tr><td>SUBD. X. DE INCLUSIÓN SOCIAL E COOP. COAS CORPOR. LOCAIS</td><td>AS.C04.00.001.15770.001</td><td>30</td><td>14.777,52</td><td>A</td><td>XERAL</td><td>A11</td><td></td><td>523-640</td><td>SUBD. X. DE INCLUSIÓN SOC. E COOP. COAS CORPOR. LOCAIS</td><td>SANTIAGO DE COMPOSTELA</td></tr>
<tr><td></td></tr></tbody></table>
<p>Descrición códigos da adscrición a administracións públicas:</p>
<p>A11: adscrición indistinta a funcionarios da Administración da Xunta de Galicia, Administración do Estado, Administración de comunidades autónomas.</p>
<p>A12: Adscrición indistinta a funcionarios da Administración da Xunta de Galicia, Administración do Estado, Administración de comunidades autónomas e Administración local.</p>
<p>Descrición códigos de titulación académica:</p>
<p>2062: lic. en dereito.</p>
<p>Descrición códigos de formación específica:</p>
<p>001: mecanografía.</p>
<p>523: diploma de directivo da Xunta de Galicia.</p>
<p>640: para persoal doutra Administración, curso de perfeccionamento de galego (R.I.).</p>
<p>641: para persoal doutra Administración, curso de iniciación de galego (R.I.).</p>

