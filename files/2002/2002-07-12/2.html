---
date: '2002-07-12'
id: E2E6
page: 10
number: 134
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: III. OUTRAS DISPOSICIÓNS
title: >-
  Orde do 1 de xullo de 2002 pola que se clasifica como benéfico-social a
  Fundación Hilton Álvarez-Médico.
range: Orde
url: 'https://www.xunta.gal/dog/Publicados/2002/20020712/AnuncioE2E6_gl.html'
---
<p>Visto o expediente de clasificación da Fundación Hilton Álvarez-Médico, con domicilio en Vigo (Pontevedra).</p>
<p>Supostos de feito.</p>
<p>1. Hilton Álvarez Vázquez en calidade de presidente da fundación, en escrito de vintetrés de maio de 2002 formulou solicitude de clasificación a efectos da súa inscrición no Rexistro de Fundacións de Interese Galego.</p>
<p>2. A fundación foi constituída en escritura pública outorgada en Vigo, o día 25 de marzo de 2002, ante o notario José Antonio Somoza Sánchez, co número seiscentos sesenta do seu protocolo por Hilton Álva</p>
<p>rez Vázquez, Teresa Álvarez Lorenzo e Cristina Álvarez Álvarez; interveñen no seu propio nome e dereito facéndoo ademais Hilton Álvarez Vázquez como mandatario verbal do seu fillo Pablo Álvarez Álvarez.</p>
<p>3. Segundo consta no artigo 6 dos seus estatutos o obxecto da fundación é prestar axuda médica ós nenos necesitados da Amazonia brasileira, especialmente intentando mitigar no posible a malaria e a sida.</p>
<p>4. O padroado da fundación estará integrado por Hilton Álvarez Vázquez como presidente, Pablo Álvarez Álvarez como vicepresidente, Teresa Álvarez Lorenzo como secretaria e Cristina Álvarez Álvarez como vocal.</p>
<p>5. A comisión integrada polos secretarios xerais de tódalas consellerías eleva ó conselleiro da Presidencia, Relaciones Institucionales e Administración Pública proposta de clasificación como benéfico-social da Fundación Hilton Álvarez-Médico, dado o seu obxecto e finalidade, polo que, véndose cumpridos os requisitos esixidos na Lei 7/1983, do 22 de xuño, e na Lei 11/1991, do 8 de novembro, de reforma da lei anterior, de réxime das fundacións de interese galego, e segundo establece o artigo 32.1º e 2º do Decreto 248/1992, do 18 de xuño, polo que se aproba o regulamento de organización e funcionamento do protectorado das fundacións de interese galego, procede a súa clasificación como benéfico-social e a súa adscrición á Consellería de Sanidade.</p>
<p>Fundamentos de dereito.</p>
<p>1. O artigo 34 da Constitución española recoñece o dereito de fundación para fins de interese xeral de acordo coa lei, e o artigo 27.26º do Estatuto de autonomía para Galicia outórgalle competencia exclusiva sobre o réxime das fundacións de interese galego.</p>
<p>2. De acordo co disposto no artigo 32.2º c) do Decreto 248/1992, do 18 de xuño, polo que se aproba o regulamento de organización e funcionamento do protectorado das fundacións de interese galego, corresponde a esta consellería a clasificación da fundación e a adscrición á consellería correspondente, que exercerá plenamente o protectorado sobre ela.</p>
<p>3. Á vista do que antecede, pódense considerar cumpridas as finalidades tanto legais como regulamentarias establecidas para o caso, de acordo coa proposta realizada pola Comisión de Secretarios Xerais na súa reunión do día 25 de xuño de 2002.</p>
<p>Vista a Constitución española de 1978, o Estatuto de autonomía de Galicia (Lei orgánica 1/1981, do 6 de abril); a Lei 7/1983, do 22 de xuño, e na Lei 11/1991, do 8 de novembro, de reforma da anterior, de réxime das fundacións de interese galego, así como as demais normas de desenvolvemento e de xeral aplicación.</p>
<p>Na súa virtude,</p>
<p>DISPOÑO:</p>
<p>Clasificar como benéfico-social a Fundación Hilton Álvarez-Médico adscribíndoa á Consellería de</p>
<p>Sanidade, que exercerá plenamente o protectorado sobre ela.</p>
<p>Santiago de Compostela, 1 de xullo de 2002.</p>
<p>Jaime Pita Varela</p>
<p>Conselleiro da Presidencia, Relacións Institucionais</p>
<p>e Administración Pública</p>

