---
date: '2002-06-28'
id: C6FA
page: 10
number: 124
agency: CONCELLO DE ALLARIZ
section: VI. ANUNCIOS
title: >-
  Anuncio de aprobación inicial do Plan Xeral de Ordenación Municipal e
  suspensión de licencias.
range: Anuncio
url: 'https://www.xunta.gal/dog/Publicados/2002/20020628/AnuncioC6FA_gl.html'
---
<p>O Pleno do Concello de Allariz, en sesión extraordinaria que tivo lugar o 11 de xuño de 2002, pola maioría absoluta legal, por 8 votos a favor e 2 abstencións, acordou:</p>
<p>Primeiro.-Aprobar inicialmente os documentos e planos que integran o Plan Xeral de Ordenación Municipal redactado, por instancia do propio concello, pola empresa Consultora Galega, S.L.</p>
<p>Segundo.-Somete-lo expediente ó trámite de información pública polo prazo dun mes, mediante anuncio que se publicará no DOG, no BOP, no taboleiro municipal e nun dos xornais de maior circulación na provincia.</p>
<p>O referido prazo contarase a partir do día seguinte ó da publicación no DOG.</p>
<p>Terceiro.-Suspende-la concesión de licencias nas áreas do territorio que se indican no anexo, de conformidade co contido da proposta formulada polos redactores do PXOM.</p>
<p>ANEXO</p>
<p>Suspensión de licencias</p>
<p>a) Solo urbano non consolidado.</p>
<p>No solo urbano non consolidado (áreas de reparto nº 1 a 130, a excepción da área de reparto nº 35, na que se dá unha suspensión parcial), suspéndense as licencias nas áreas sitas nas seguintes zonas:</p>
<p>N-525BarracaFerradalAs Fontes</p>
<p>MiradorA NogueiraPiñeiroGodalla</p>
<p>VilaboaLama de MouroLamarredondaFontenova</p>
<p>SantánA SilvelaOs XugueirosVilariño</p>
<p>b) Solo urbano consolidado.</p>
<p>No solo urbano consolidado, suspéndense nas seguintes zonas:</p>
<p>-O Regueiro.</p>
<p>-A Veiga.</p>
<p>-Rúa Pardo Bazán fronte ós Salesianos.</p>
<p>-A Godalla.</p>
<p>-A Arqueta.</p>
<p>c) Solo urbanizable.</p>
<p>Suspéndense tamén en todo o solo urbanizable.</p>
<p>Nota: a delimitación exacta destas zonas grafíase no plano denominado áreas de suspensión de licencias.</p>
<p>A exposición pública faise na oficina de Urbanismo.</p>
<p>Rúa Suárez, nº 21 (Allariz).</p>
<p>Allariz, 18 de xuño de 2002.</p>
<p>Francisco García Suárez</p>
<p>Alcalde</p>

