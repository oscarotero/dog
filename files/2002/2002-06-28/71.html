---
date: '2002-06-28'
id: C726
page: 10
number: 124
agency: CONCELLO DE VIGO
section: VI. ANUNCIOS
title: >-
  Anuncio da aprobación definitiva do proxecto de urbanización da U.E. V/D do
  PERI IV-05 Travesía de Vigo-Aragón (expediente 4303/401).
range: Anuncio
url: 'https://www.xunta.gal/dog/Publicados/2002/20020628/AnuncioC726_gl.html'
---
<p>O Consello da Xerencia Municipal de Urbanismo, en sesión do 11 de abril de 2002, adoptou, entre outros, o seguinte acordo:</p>
<p>Primeiro.-Aprobar definitivamente o proxecto de urbanización da U.E. V-D do PERI Aragón-Travesía de Vigo (expediente 4303/401), presentado pola Comunidade de Bens Bardelas y Álvarez, S.L., Manuel González González e José Simón Viéitez, propietarios únicos en proindiviso, que desenvolve as previsións contidas no estudio de detalle da mencionada unidade (expediente 6202/411), aprobado definitivamente o 28 de xuño de 2001.</p>
<p>Segundo.-Antes do inicio das obras e como condición suspensiva dos efectos do presente acordo de aprobación definitiva, os interesados deberán presentar un aval polo 100% do orzamento das obras, que ascende á cantidade de 214.056,69 euros (35.616.037 pesetas), así como, de acordo coas determinacións do PERI IV-05, outro aval correspondente ó 6% dos custos de urbanización da rúa Sur do PERI, por importe de 19.093,61 euros (3.176.910 pesetas).</p>
<p>Terceiro.-No momento inmediatamente anterior ó do inicio das obras, efectuarase un replanteo destas en coordinación cos técnicos do departamento de vías e obras do concello. Tamén deberá comunicarse o inicio e finalización das obras ó departamento municipal de servicios electromecánicos, para a comprobación da rede de iluminación pública.</p>
<p>Cuarto.-Publíquese o presente acordo no BOP e no Diario Oficial de Galicia. Notifíqueselles ó departamento municipal de vías e obras, e ós interesados afectados, con indicación dos recursos procedentes.</p>
<p>Contra o devandito acordo, que pon fin á vía administrativa, poderán interpoñerse os seguintes recursos:</p>
<p>a) Potestativo de reposición ante o Consello da Xerencia Municipal de Urbanismo de Vigo no prazo dun mes a partir do día seguinte da publicación deste anuncio.</p>
<p>b) Contencioso-administrativo ante o Tribunal Superior de Xustiza de Galicia no prazo de dous meses contados desde o día seguinte da publicación deste anuncio.</p>
<p>De conformidade co artigo 59 da Lei 30/1992, do 26 de novembro, LRXAP-PAC, por medio do presente anuncio, notifíquese o acordo que nel se contén a tódolos propietarios afectados descoñecidos, de ignorado enderezo, respecto dos cales non se puido practica-la notificación intentada.</p>
<p>Vigo, 22 de abril de 2002.</p>
<p>Lois Pérez Castrillo</p>
<p>Alcalde-presidente da Xerencia Municipal</p>
<p>de Urbanismo</p>

