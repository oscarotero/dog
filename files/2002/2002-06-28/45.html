---
date: '2002-06-28'
id: C6BE
page: 10
number: 124
agency: CONSELLERÍA DE POLÍTICA AGROALIMENTARIA E DESENVOLVEMENTO RURAL
section: VI. ANUNCIOS
title: >-
  Aviso do 22 de maio de 2002, da Delegación Provincial da Coruña, polo que se
  anuncian os traballos de investigación da propiedade na zona de concentración
  parcelaria de Serantes e de Niñodaguia (Santiso-A Coruña).
range: Aviso
url: 'https://www.xunta.gal/dog/Publicados/2002/20020628/AnuncioC6BE_gl.html'
---
<p>Ponse en coñecemento dos interesados na concentración parcelaria da zona de Serantes e de Niño-</p>
<p>daguia (Santiso-A Coruña), declarada de utilidade pública e urxente execución polo Decreto 195/1999, do 17 de xuño (DOG nº 129, do 7 de xullo), que se anuncia que os traballos de investigación da propiedade para efectos de concentración darán comenzo o día seguinte ó da publicación deste aviso no Diario Oficial de Galicia e prolongaranse por un período de quince días hábiles no lugar habilitado para o efecto na mesma parroquia.</p>
<p>Requírense os propietarios, alugados e parceiros e, en xeral, os cultivadores e titulares de calquera dereito, para que, dentro do indicado prazo, presenten ó persoal encargado dos citados traballos os títulos en que funden os seus dereitos e declaren en todo caso os gravames ou situacións xurídicas que afecten os seus predios ou dereitos.</p>
<p>Requírese tamén a cantos actualmente utilizan augas públicas para que indiquen qué leira ou leiras regan con ela, así como se está inscrito o aproveitamento en Augas de Galicia ó seu favor ou ó doutra persoa, ou, noutro caso, data desde a que veñen utilizando as augas públicas, eles ou os seus causantes, xuntando, en todo caso, as probas que acrediten estas situacións.</p>
<p>Advírtese ós propietarios das leiras que non aparecesen neste período que estas serán consideradas como de descoñecidos e daráselle-lo destino sinalado na Lei 10/1985, do 14 de agosto, de concentración parcelaria para Galicia. Igualmente advírtese que a falsidade destas declaracións dará lugar, con independencia das sancións penais, á responsabilidade por danos e perdas que deriven da dita falsidade ou omisión.</p>
<p>Os traballos de concentración afectarán a totalidade das parcelas pertencentes ás parroquias de Serantes e de Niñodaguia do concello de Santiso, polo tanto, os propietarios delas deberán, no seu propio interese, ademais de face-la declaración das súas parcelas, segui-lo desenvolvemento dos traballos de concentración para facer vale-los seus dereitos no momento oportuno.</p>
<p>A Coruña, 22 de maio de 2002.</p>
<p>Jesús Collar Urquijo</p>
<p>Delegado provincial da Coruña</p>

