---
date: '2002-06-28'
id: C6DE
page: 10
number: 124
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 29 de maio de 2002, da Delegación Provincial de Pontevedra, pola
  que se notifica a resolución do expediente sancionador PO-EN-2001/71
  (conservación da natureza).
range: Resolución
url: 'https://www.xunta.gal/dog/Publicados/2002/20020628/AnuncioC6DE_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á persona que no anexo se menciona a resolución do dito expediente, por infracción da Lei 9/2001, do 21 de agosto, de conservación da natureza.</p>
<p>1. Contra a dita resolución caberá, de conformidade co establecido nos artigos 107.1º, 114 e 115 da Lei 4/1999, de modificación da Lei 30/1992, do 26 de novembro, de réxime xurídico das administracións públicas e do procedemento administrativo común, a interposición de recurso de alzada perante o conselleiro de Medio Ambiente da Xunta de Galicia no prazo dun mes contado desde o día seguinte ó da recepción da notificación. Transcorrido o devandito prazo sen terse interposto o recurso, a resolución será firme para tódolos efectos, sen prexuízo, de se-lo caso, da procedencia do recurso extraordinario de revisión.</p>
<p>Transcorrido o prazo de interposición do recurso sen que este fose presentado, esta resolución será firme para tódolos efectos.</p>
<p>2. O importe da sanción, así como o da indemnización, farase efectivo en Caixa Galicia mediante os impresos que ten ó seu dispor na Delegación de Medio Ambiente en Pontevedra (r/ Benito Corbal, nº 47-5ª planta) nos prazos seguintes:</p>
<p>a) As notificadas entre os días 1 e 15 de cada mes, desde a data da notificación ata o día 5 do mes seguinte ou o inmediatamente hábil posterior.</p>
<p>b) As notificadas entre os días 16 e último de cada mes, desde a data da notificación ata o día 20 do mes seguinte ou o inmediato hábil posterior.</p>
<p>De non facelo dentro do prazo sinalado, procederase ó seu cobramento pola vía de constrinximento.</p>
<p>Pontevedra, 29 de maio de 2002.</p>
<p>José Antonio López Rodríguez</p>
<p>Delegado provincial de Pontevedra</p>
<p>ANEXO</p>
<p>Expediente: PO-EN-2001/71.</p>
<p>Denunciado: Francisco José Solla Santomé, enderezo: r/ La Junquera, nº 2 A, Moaña (Pontevedra).</p>
<p>DNI: 53115976.</p>
<p>Feitos denunciados: capturar frinxílidos cunha trampa (rede de néboa), 5 varas de visgo e catro chamarices vivos (1 xílgaro, 2 picaouros e 1 liñaceiro).</p>
<p>Feitos denunciados ás 10.20 horas do 28 de outubro de 2001 no lugar, Couso-Meira, no concello de Moaña.</p>
<p>Data do acordo da incoación: 31-1-2002.</p>
<p>Data do acordo da proposta: 12-3-2002.</p>
<p>Proposta: sancionar a Francisco José Solla Santomé con multa de 120,20 euros.</p>
<p>Alegacións á proposta: non presenta escrito no seu descargo.</p>
<p>Feitos probados: cazar cunha trampa rede 5 varas de visgo e chamarices vivos.</p>
<p>Precepto infrinxido: artigo 62 en relación co 53 da Lei 9/2001, do 21 de agosto, de conservación da natureza, en relación cos anexos I e III do Real decreto 1095/1989, do 8 de setembro.</p>
<p>Precepto sancionador: artigo 69 da Lei 9/2001, do 21 de agosto, de conservación da natureza.</p>
<p>Circunstancias concorrentes: non se aprecian.</p>
<p>Sanción: multa de 120,20 euros.</p>

