---
date: '2002-10-07'
id: 135EE
page: 14
number: 193
agency: CONCELLO DE COIRÓS
section: VI. ANUNCIOS
title: >-
  Anuncio de aprobación definitiva do Plan Xeral de Ordenación Municipal do
  Concello de Coirós.
range: Anuncio
url: 'https://www.xunta.gal/dog/Publicados/2002/20021007/Anuncio135EE_gl.html'
---
<p>O Concello Pleno, facendo uso da delegación do artigo 2 da Lei 7/1995, do 29 de xuño, o día 19 de setembro de 2002, por unanimidade, acordou:</p>
<p>1. Ratifica-los convenios urbanísticos asinados polo alcalde en representación do concello e que foron incorporados como determinacións do Plan Xeral de Ordenación Municipal de Coirós.</p>
<p>2. Aprobar definitivamente o documento refundido final do Plan Xeral de Ordenación Municipal de Coirós, unha vez incorporadas as modificacións sinaladas no informe vinculante da Consellería de Política Territorial, Obras Públicas e Vivenda, do 2 de setembro de 2002.</p>
<p>Se se producise algún erro e houbera discrepancia entre o informado ás alegacións e o reflectido na memoria e nos planos do documento, prevalecerá o que estipulen os planos e a normativa correspondente.</p>
<p>Contra este acordo cabe interpor recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia no prazo de dous meses contados desde o día seguinte ó da última publicación do presente anuncio no BOP ou no Diario Oficial de Galicia. Non obstante, pódese interpor recurso potestativo de reposición ante o concello no prazo dun mes e</p>
<p>contra a súa desestimación poderá interpor recurso contencioso-administrativo perante o Tribunal Superior de Xustiza de Galicia no prazo de dous meses contados a partir da desestimación presunta do recurso de reposición, isto é, a partir do mes de interpoñelo.</p>
<p>Coirós, 20 de setembro de 2002.</p>
<p>Francisco Quintela Requeijo</p>
<p>Alcalde</p>

