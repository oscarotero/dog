---
date: '2002-10-07'
id: 135B6
page: 14
number: 193
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 6 de setembro de 2002, da Delegación Provincial da Coruña, de
  autorización administrativa, aprobación do proxecto de execución e declaración
  de utilidade pública, en concreto, da instalación eléctrica que se cita.
  (Expediente IN407A 02/121).
range: Resolución
url: 'https://www.xunta.gal/dog/Publicados/2002/20021007/Anuncio135B6_gl.html'
---
<p>Visto o expediente para outorgamento de autorización administrativa, aprobación do proxecto de execución e declaración de utilidade pública, en concreto, das instalacións eléctricas que a continuación se detallan:</p>
<p>-Solicitante: Unión Fenosa Distribución, S.A.</p>
<p>-Domicilio social: avda. de Arteixo, 171, 15007 A Coruña.</p>
<p>-Denominación: L.M.T., C.T., R.B.T. Moas de Arriba.</p>
<p>-Situación: Santiago de Compostela.</p>
<p>-Características técnicas: liña eléctrica aérea de media tensión, a 20 kV, sobre apoios de formigón e con conductor LA-56, de 10 m de lonxitude, que deriva da liña que alimenta ó C.T. Xulacasa e finaliza no C.T. Moas de Arriba, que se vai instalar. Centro</p>
<p>de transformación, tipo intemperie, de 50 kVA e tensións de 20/0,380-0,220 kV, en Moas de Arriba, do que parte unha rede de baixa tensión, sobre apoios de formigón e conductor R.Z., de 57 m de lonxitude que conectará a rede existente. No termo municipal de Santiago de Compostela.</p>
<p>O expediente someteuse ós trámites ordenados na Lei 54/1997, do 27 de novembro (BOE nº 285), do sector eléctrico, e no título VII do Real decreto do 1 de decembro (BOE nº 310), sobre autorización de instalacións de enerxía eléctrica.</p>
<p>Na fase de información pública presentáronse as seguintes alegacións:</p>
<p>Antonio Villaverde Garabal, propietario do predio nº 1, manifesta que no seu predio xa existe unha liña e que agora lle instalan dous postes e a cruza. Que o C.T. é beneficio doutros, por tanto haberán de ser estes os que soporten as cargas ou se sitúen os apoios á marxe das vías públicas. Que o prezo que lle ofrecen non é compensatorio do dano e prexuízo que se lle ocasiona.</p>
<p>Unión Fenosa Distribución, S.A., manifesta que a traza se proxecta debido a que no lugar de Moas de Arriba se producen caídas de tensión. Que os apoios proxectados no predio se axustan no máximo posible á pista existente. Que se non se chega a un acordo amigable, poderá presentar no seu momento folla de aprecio valorando os prexuízos que estime lle cause esta instalación co fin de que o xurado provincial de expropiación determine o prezo xusto definitivo.</p>
<p>Vista a Lei 54/1997, do 27 de novembro, e o Real decreto 1955/2000, do 1 de decembro, esta delegación provincial resolve:</p>
<p>Autorizar, aproba-lo proxecto e declarar de utilidade pública, en concreto, as devanditas instalacións, nas que as características se axustarán en tódalas súas partes ás que figuran no anteproxecto, e ás condicións técnicas e de seguridade establecidas nos regulamentos de aplicación.</p>
<p>As instalacións executaranse nun prazo non superior a un ano, contado a partir da data desta resolución.</p>
<p>A declaración de utilidade pública leva implícita a necesidade de ocupación dos bens ou de adquisición dos dereitos afectados e implica a urxente ocupación para os efectos do artigo 52 da Lei de expropiación.</p>
<p>Contra a presente resolución poderá interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución; tamén poderá interpoñer calquera outro recurso que estime pertinente ó seu dereito.</p>
<p>A Coruña, 6 de setembro de 2002.</p>
<p>Jesús Espada Martínez</p>
<p>Delegado provincial da Coruña</p>

