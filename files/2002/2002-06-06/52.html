---
date: '2002-06-06'
id: B13E
page: 8615
number: 108
agency: CONCELLO DE COSPEITO
section: VI. ANUNCIOS
title: >-
  Anuncio da aprobación definitiva da modificación puntual das normas
  subsidiarias de planeamento de Feira do Monte.
range: Anuncio
url: 'https://www.xunta.gal/dog/Publicados/2002/20020606/AnuncioB13E_gl.html'
---
<p>O Pleno do Concello de Cospeito, en sesión do día 29 de xaneiro de 2002, adoptou o seguinte acordo:</p>
<p>Visto que o expediente de modificación foi aprobado inicialmente polo Pleno desta corporación en sesión celebrada o día 29 de maio de 2001 e sometido a información pública mediante anuncio publicado no DOG nº 122, do 24 de xuño, sen que se presentasen alegacións.</p>
<p>Visto que o proxecto de modificación recibiu informe favorable da Comisión Superior de Urbanismo de Galicia, en sesión do 4 de maio de 2001, para os efectos do disposto no artigo 51 da LSG, á vez que a Consellería de Política Territorial, Obras Públicas e Vivenda emitiu informe previo á aprobación inicial con data do 7 de maio 2001, para os efectos do disposto polo artigo 41 da LSG.</p>
<p>Visto que con data do 11 de decembro de 2001, o conselleiro de Política Territorial, Obras Públicas e Vivenda e para os efectos do previsto no artigo 42.5º da LSG, emitiu, en sentido favorable, o previo informe perceptivo e vinculante.</p>
<p>Visto que, de conformidade coa disposición adicional cuarta da LSG a competencia para a aprobación definitiva da mencionada modificación puntual das normas subsidiarias de planeamento queda asignada, en réxime de competencia delegada, a este concello, nos termos e condicións establecidos na Lei de delegación e distribución de competencias en materia de urbanismo.</p>
<p>Visto que a teor do disposto no artigo 47.3º i) da Lei 7/1985, do 2 de abril, reguladora das bases de réxime local, o acordo de aprobación definitiva da reiterada modificación puntual, require o voto favorable da maioría absoluta do número legal de membros desta corporación.</p>
<p>Visto o informe favorable da Comisión de Estudio, Informe e Consulta de Asuntos do Pleno.</p>
<p>A corporación, por unanimidade e en votación ordinaria, e por tanto, co quórum favorable de votación da maioría absoluta legal do número de membros que a compoñen,</p>
<p>ACORDOU:</p>
<p>Primeiro.-Prestar aprobación definitiva ó expediente de modificación puntual das normas subsidiarias de planeamento de Feira do Monte.</p>
<p>Segundo.-Dar cumprimento ó disposto no artigo 48 da Lei 1/1997, do 24 de marzo, do solo de Galicia.</p>
<p>Contra o devandito acordo, que pon fin á vía administrativa, poderase interpoñer recurso contencioso-administrativo ante o Tribunal Superior de Xustiza de Galicia no prazo de dous meses contados desde o día seguinte ó da publicación deste anuncio.</p>
<p>Cospeito, 26 de marzo de 2002.</p>
<p>Armando Castosa Alvariño</p>
<p>Alcalde</p>

