---
date: '2002-06-06'
id: B0A6
page: 8567
number: 108
agency: XULGADO DO SOCIAL NÚMERO TRES DA CORUÑA
section: V. ADMINISTRACIÓN DE XUSTIZA
title: Cédula de notificación de sentencia (67/2002).
range: Cédula
url: 'https://www.xunta.gal/dog/Publicados/2002/20020606/AnuncioB0A6_gl.html'
---
<p>Juan Rey Pita, secretario do Xulgado do Social número tres da Coruña, dou fe e certifico que neste xulgado se seguen autos nº 67/2002, por instancia de Francisco José Castaño Filgueira e outros contra Ingeniería de Sistemas y Telecomunicaciones Hispania 2000, S.L., e outras sobre despedimento, nos que recaeu sentencia en data 29-4-2002 que, copiada nos particulares necesarios, di así:</p>
<p>«Que estimando a falta de lexitimación pasiva de Telefónica de España, S.A. e de Eduardo Dacasa Blanco, declaro a improcedencia do despedimento de Francisco José Castaño Filgueira e Ángel José Buján Otero, e condeno á empresa Ingeniería de Sistemas y Telecomunicaciones Hispania 2000, S.L., a que á súa elección, que debe efectuarse no prazo de cinco días, os readmita no seu posto e condicións de traballo ou os indemnice coa cantidade de 1.107,75 euros a Francisco José Castaño Filgueira, e 681,42 euros a Ángel José Buján Otero, con aboamento en todo caso dos salarios deixados de percibir desde a data do despedimento ata a data da notificación desta sentencia, e que ata a data ascenden á cantidade de 3.486,31 euros a cada un dos demandantes.</p>
<p>Notifíqueselles esta resolución ás partes, facéndolles saber que contra ela cabe interpoñer recurso de suplicación perante o Tribunal Superior de Xustiza de Galicia, Sala do Social, debendo anuncialo previamente ante este xulgado do social, no prazo de cinco días hábiles a partir do día seguinte ó da súa notificación.</p>
<p>Prevese a empresa demandada que para recorrer, deberá acreditar ter ingresado na c/c de consignacións, código 5604.0000.60 67-2002 do Banco de</p>
<p>Bilbao Vizcaya desta cidade, denominada Conta do Xulgado do Social número tres, o importe da condena e 150,25 euros en concepto de depósito, requisitos sen os cales non será admitido a trámite o recurso quedando firme a sentencia.</p>
<p>Así mesmo, advírtese á parte demandada que se fai uso de tal dereito, optando pola readmisión, durante a substanciación do procedemento deberá aboar á parte demandante o mesmo salario que percibiría, estando obrigada esta a presta-los seus servicios á demandada, a menos que esta prefira facer uso de tal aboamento sen percibir ningunha compensación por parte da demandante.</p>
<p>Así, por esta miña sentencia, da que se unirá certificación ós autos orixinais para a súa notificación e cumprimento, xulgando pronúncioo, mándoo e asínoo».</p>
<p>E para que conste, para efectos da súa publicación no Diario Oficial de Galicia co fin de que sirva de notificación en forma a empresa Ingeniería de Sistemas y Telecomunicaciones Hispania 2000, S.L. e Eduardo Dacasa Blanco, expido e asino esta cédula na Coruña, 29 de abril de 2002.</p>
<p>O secretario xudicial</p>
<p>Rubricado</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

