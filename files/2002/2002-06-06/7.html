---
date: '2002-06-06'
id: B07E
page: 8562
number: 108
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 23 de maio de 2002 pola que se convoca un curso sobre a atención
  nos servicios de emerxencia.
range: Resolución
url: 'https://www.xunta.gal/dog/Publicados/2002/20020606/AnuncioB07E_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 2002, e conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a realización dun curso sobre a atención nos servicios de emerxencia, que deberá desenvolverse de acordo coas seguintes bases:</p>
<p>Primeira.-Obxectivos.</p>
<p>A formación do persoal voluntario das A.V.P.C. de forma que lle permita un mellor desenvolvemento da súa actividade na atención de chamadas de urxencia e emerxencias.</p>
<p>Segunda.-Destinatarios.</p>
<p>O curso vai dirixido a:</p>
<p>-Voluntarios de protección civil pertencentes a A.V.P.C. que teñan instalados terminais remotos do 112.</p>
<p>-Voluntarios de protección civil pertencentes a A.V.P.C. que teñan servicio 24 horas.</p>
<p>Terceira.-Desenvolvemento.</p>
<p>1. Prazas: o número de prazas ofertadas para este curso é de 27.</p>
<p>2. Duración e data: o curso desenvolveranse durante os días 24 e 25 de xuño de 2002, en xornada de mañá e tarde, cunha duración de 16 horas.</p>
<p>O horario será o seguinte: de 9.30 a 14 horas e de 16 a 20 horas.</p>
<p>3. Lugar: o curso realizarase na Academia Galega de Seguridade, sita na avda. da Cultura s/n, 36680 A Estrada.</p>
<p>Cuarta.-Solicitudes e prazo de inscrición.</p>
<p>1. A inscrición dos participantes será totalmente gratuíta.</p>
<p>2. O persoal que desexe participar neste curso deberá presentar, cuberta a máquina ou con letra moi clara, a instancia que figura no anexo.</p>
<p>3. O prazo para a presentación será de 15 días naturais a partir do día seguinte ó da publicación desta resolución no Diario Oficial de Galicia.</p>
<p>3. As instancias deberán enviarse por correo, fax etc. á sede da Academia Galega de Seguridade: avenida da Cultura, s/n, 36680 A Estrada, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Quinta.-Contido.</p>
<p>Nel trataranse os seguintes temas:</p>
<p>-A comunicación nun centro de emerxencias.</p>
<p>-A comunicación oral.</p>
<p>-A comunicación escrita.</p>
<p>-A comunicación por radio.</p>
<p>-A responsabilidade legal.</p>
<p>-Os terminais remotos do 112, funcionamento e coordinación.</p>
<p>-Servicio 112 de Galicia.</p>
<p>Sexta.-Relación de admitidos.</p>
<p>A relación de participantes admitidos para a realización do curso exporase no taboleiro de anuncios da Academia Galega de Seguridade, sen prexuízo da oportuna notificación ós seleccionados, con antelación á realización do curso. Tamén poden confirma-la súa asistencia chamando ó teléfono 986 59 00 21.</p>
<p>Sétima.-Certificado de asistencia.</p>
<p>Ó remate do curso entregaráselles un certificado de asistencia e aproveitamento a aquelas persoas que acrediten a súa participación continuada a este, e superen as correspondentes probas de coñecementos.</p>
<p>Oitava.-Modificacións.</p>
<p>A Academia Galega de Seguridade poderá modifica-lo desenvolvemento do curso para adaptala ás necesidades da Administración e ás continxencias que poidan xurdir.</p>
<p>A Estrada, 23 de maio de 2002.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

