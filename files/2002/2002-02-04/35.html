---
date: '2002-02-04'
id: 246A
page: 1
number: 25
agency: CONSELLERÍA DE PESCA E ASUNTOS MARÍTIMOS
section: VI. ANUNCIOS
title: >-
  Orde do 8 de xaneiro de 2002 pola que se autoriza a transmisión inter vivos da
  concesión da batea Luísa I.
range: Orde
url: 'https://www.xunta.gal/dog/Publicados/2002/20020204/Anuncio246A_gl.html'
---
<p>Visto o expediente instruído para efectos de transmisión da batea Luísa I e da concesión administrativa que a ampara, resulta:</p>
<p>A) Antecedentes de feito.</p>
<p>Primeiro.-Mediante escrito con data do 19-6-2001, Mª Dolores Parada Araújo solicitou autorización para transmisión da concesión da batea Luísa I.</p>
<p>Segundo.-Os informes do Servicio de Protección dos Recursos sobre as características da batea e do Servicio Técnico Xurídico sobre a tramitación do expediente, son favorables.</p>
<p>B) Fundamentos xurídicos.</p>
<p>Primeiro.-Este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia, e coa Orde do 14 de xuño de 1999, de delegación de competencias nos delegados territoriais da Consellería de Pesca, Marisqueo e Acuicultura.</p>
<p>Segundo.-O expediente seguiu tódolos trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999, pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
<p>Vistas as disposicións citadas, a proposta de resolución elaborada polo Servicio de Recursos Mariños, o artigo 89 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e demais normas de xeral e pertinente aplicación, esta consellería</p>
<p>RESOLVE:</p>
<p>Autoriza-la transmisión inter vivos, a favor de Ernesto Ozores Hermo (52453860-Z) e Clara Mª Sánchez Casais, 1/3 indiviso con carácter ganancial; Juan Carlos Ozores Hermo (33252753-C) e Mª Soledad Fernández Vidal (52451567-K), 1/3 indiviso con carácter ganancial; e José Joaquín Ozores Hermo (76965130-T), 1/3 restante da concesión administrativa da batea que se indica a seguir:</p>
<p>Identificación:</p>
<p>Tipo: batea.</p>
<p>Nome: Luísa I.</p>
<p>Localización:</p>
<p>Cuadrícula nº: 57.</p>
<p>Polígono: C.</p>
<p>Distrito: A Pobra do Caramiñal (A Coruña).</p>
<p>Especies autorizadas: mexillón (Mytilus galloprovincialis).</p>
<p>Título habilitante:</p>
<p>Orde de outorgamento: 86/1975 (BOE/DOG nº 201, do 22-8-1975).</p>
<p>Remate da vixencia: 22-8-2005.</p>
<p>Actual titular:</p>
<p>María Dolores Parada Araújo (33253993-H).</p>
<p>Novos titulares:</p>
<p>Ernesto Ozores Hermo (52453860-Z) e Clara Mª Sánchez Casais (52454146-r), 1/3 indiviso con carácter ganancial; Juan Carlos Ozores Hermo (33252753-C) e Mª Soledad Fernández Vidal (52451567-K), 1/3 indiviso con carácter ganancial; e José Joaquín Ozores Hermo (76965130-T), 1/3 indiviso restante da concesión administrativa da batea.</p>
<p>Baixo as seguintes condicións:</p>
<p>Primeira.-O actual titular deberá presentar no prazo máximo dun mes, contado desde o día seguinte ó da publicación desta resolución no Diario Oficial de Galicia, orixinal ou fotocopia cotexada da seguinte documentación:</p>
<p>a) Documento notarial da transmisión ou doazón.</p>
<p>b) Solicitude ou carta de pagamento do imposto de transmisións patrimoniais ou documento de sucesións.</p>
<p>Segunda.-Transcorrido o prazo indicado na condición primeira sen ter achegado a documentación requirida, a autorización quedará sen efecto, logo de comunicación por parte da consellería.</p>
<p>Terceira.-Os novos titulares da concesión quedan subrogados nos dereitos e obrigas do anterior, desde o momento de formalización da compra-venda en escritura pública.</p>
<p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante o conselleiro de Pesca, Marisqueo e Acuicultura, ou recurso contencioso-administrativo, ante a xurisdicción contencioso-administrativa, no prazo de dous meses, contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común e o artigo 46.1º da Lei 29/1998, do 13 de xullo, reguladora da xurisdicción contencioso-administrativa.</p>
<p>Vigo, 8 de xaneiro de 2002.</p>
<p>P.D. (Orde 14-6-1999, DOG nº 120, do 24 de xuño)</p>
<p>María José Cancelo Baquero</p>
<p>Delegada territorial da Coruña</p>

