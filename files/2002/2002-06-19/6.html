---
date: '2002-06-19'
id: BCE6
page: 9
number: 117
agency: CONSELLERÍA DE SANIDADE
section: III. OUTRAS DISPOSICIÓNS
title: >-
  Orde do 30 de maio de 2002 pola que se acorda a cesión da propiedade de bens
  mobles automóbiles, propiedade do Servicio Galego de Saúde, a favor dos
  concellos de Antas de Ulla (Lugo), Ordes (A Coruña), Lalín (Pontevedra),
  Paderne (A Coruña), Ponteareas (Pontevedra), Rianxo (A Coruña) e Tui
  (Pontevedra).
range: Orde
url: 'https://www.xunta.gal/dog/Publicados/2002/20020619/AnuncioBCE6_gl.html'
---
<p>O Servicio Galego de Saúde, para mellora-la prestación da asistencia sanitaria na Comunidade Autónoma, concedeu permisos de utilización temporal a favor de distintos concellos, de varias ambulancias propiedade del. Algúns deses vehículos, en virtude do tempo transcorrido, non son útiles na actualidade para a realización de labores de ambulancia e, de acordo co Decreto 42/1998, do 15 de xaneiro, polo que se regula o transporte sanitario, superan o tempo máximo establecido para o seu destino con fins sanitarios. Por todo isto, os concellos de Antas de Ulla, Lalín, Ordes, Paderne, Ponteareas, Rianxo e Tui solicitan a cesión dos vehículos que utilizan para seren destinados a outros fins que redunden no interese xeral do municipio.</p>
<p>Con este fin o Servicio Galego de Saúde tramitou o expediente de cesión dos ditos vehículos de conformidade co disposto no artigo 35 bis da Lei 3/1985, do 12 de abril, do patrimonio da Comunidade Autónoma galega, e no artigo 96 bis do seu regulamento, aprobado polo Decreto 50/1989, do 9 de marzo, engadido polo Decreto 238/1998, do 24 de xullo (DOG nº 156, do 13 de agosto).</p>
<p>Por todo o exposto, e en uso das facultades que me confire o artigo 38 da Lei 1/1983, do 22 de</p>
<p>febreiro, reguladora da Xunta e do seu presidente, reformada pola Lei 11/1988, do 20 de outubro,</p>
<p>DISPOÑO:</p>
<p>Artigo 1º</p>
<p>Acórdase a cesión de varios vehículos determinados no anexo a esta orde a favor dos concellos de Antas de Ulla, Lalín, Ordes, Paderne, Ponteareas, Rianxo e Tui.</p>
<p>Artigo 2º</p>
<p>A cesión queda sometida ás seguintes cláusulas:</p>
<p>a) Os bens cedidos destinaranse a fins de utilidade pública ou interese social do concello tal e como esixe o artigo 96 bis do Decreto 50/1989 e 35 bis da Lei 3/1985, do patrimonio da Comunidade Autónoma.</p>
<p>b) Coa cesión outorgaráselle ó concello a propiedade do vehículo, comprometéndose este a realizar ante a Xefatura Provincial de Tráfico os trámites precisos para o cambio da titularidade del.</p>
<p>c) Os bens cedidos destinaranse a outros fins de utilidade pública ou interese social do concello. O concello deberá proceder a retirar do vehículo todo anagrama ou rotulación que o puidese identificar como vehículo sanitario, así como a aboa-los gastos que puidese orixina-la transformación do dito vehículo.</p>
<p>Artigo 3º</p>
<p>A cesión formalizarase mediante acta subscrita polo director xeral da División de Recursos Económicos do Sergas e o órgano competente dos distintos concellos e deben constar nela o acordo de cesión e a aceptación do cesionario.</p>
<p>Disposición derradeira</p>
<p>O Servicio Galego de Saúde, a través de seu órgano competente, realizará os trámites necesarios para a efectividade de canto se dispón nesta orde.</p>
<p>Santiago de Compostela, 30 de maio de 2002.</p>
<p>José María Hernández Cochón</p>
<p>Conselleiro de Sanidade e presidente do Servicio</p>
<p>Galego de Saúde</p>
<p>ANEXO</p>
<p>Relación de vehículos:</p>
<p>VehículoMatrículaConcello</p>
<p>Nissan VanetteLU-4998-KAntas de Ulla</p>
<p>Nissan PracticC-2090-BGLalín</p>
<p>Renault 900 FLU-3232-SOrdes</p>
<p>Nissan VanetteC-1826-ATPaderne</p>
<p>Nissan SerenaC-1161-BLPonteareas</p>
<p>Nissan VanetteC-6138-BSRianxo</p>
<p>Renault TraficC-7259-BCTui</p>

