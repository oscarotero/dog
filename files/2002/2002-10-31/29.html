---
date: '2002-10-31'
id: '16026'
page: 15
number: 211
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 25 de outubro de 2002 pola que se anuncia o concurso de ideas,
  con intervención de xurado, para a conceptualización, o deseño e o
  desenvolvemento do contido do Centro Galego da Artesanía e do Deseño.
  (Expediente 10/02 DXT).
range: Resolución
url: 'https://www.xunta.gal/dog/Publicados/2002/20021031/Anuncio16026_gl.html'
---
<p>1. Entidade adxudicadora.</p>
<p>Organismo: Consellería de Industria e Comercio.</p>
<p>Dependencia que tramita o expediente: Dirección Xeral de Tecnoloxía e Desenvolvemento Sectorial.</p>
<p>Número de expediente: 10/02 DXT.</p>
<p>2. Obxecto do contrato.</p>
<p>Descrición do obxecto: conceptualización, deseño e desenvolvemento do contido do Centro Galego da Artesanía e do Deseño.</p>
<p>3. Tramitación, procedemento e forma de adxudicación.</p>
<p>Tramitación: ordinaria.</p>
<p>Procedemento: restrinxido (artigo 91 do TRLCAP) con intervención de xurado (artigo 216 do TRLCAP).</p>
<p>Forma: concurso de ideas.</p>
<p>4. Premios.</p>
<p>A presentación dos traballos na segunda fase de concurso, sempre que cumpran as condicións determinadas nas bases e o xurado non considere baixa a súa calidade, suporá un aboamento por parte da Consellería de Industria e Comercio, a cada unha das empresas participantes, de 5.000 euros. O xurado outorgará un único premio, que levará aparellado un aboamento adicional de 15.000 euros, ademais do aboamento citado de 5.000 euros.</p>
<p>5. Garantías.</p>
<p>Provisional: exento.</p>
<p>6. Obtención de documentación e información.</p>
<p>Entidade: Consellería de Industria e Comercio.</p>
<p>Domicilio: San Caetano s/n, bloque 5-4ª planta.</p>
<p>Localidade e código postal: Santiago de Compostela, 15781.</p>
<p>Teléfono: 981 54 54 48.</p>
<p>Fax: 981 54 49 49.</p>
<p>Así mesmo, tamén se poderán obte-los pregos relativos a esta contratación no seguinte enderezo da Internet: <a href="http://www.xunta.es/contratacion.">http://www.xunta.es/contratacion.</a></p>
<p>Data límite de obtención de documentos e información: durante o prazo de presentación de solicitudes de participación en días e horas hábiles de oficina.</p>
<p>7. Presentación das solicitudes de participación.</p>
<p>Data límite de presentación: dez días naturais contados desde o día seguinte ó da publicación deste anuncio no Diario Oficial de Galicia.</p>
<p>Documentación que hai que presentar: a indicada na cláusula 10.1.2 do prego de cláusulas administrativas particulares.</p>
<p>Lugar de presentación:</p>
<p>Entidade: rexistro da Secretaría Xeral da Consellería de Industria e Comercio.</p>
<p>Domicilio: San Caetano s/n, bloque 5-4ª planta.</p>
<p>Localidade e código postal: Santiago de Compostela, 15781.</p>
<p>8. Requisitos específicos.</p>
<p>Solvencia: será requisito indispensable para contratar que o empresario xustifique a súa solvencia económica e financeira de conformidade co artigo 16.1º a) e c) do TRLCAP, mediante informe de institucións financeiras e declaración relativa á cifra de negocios global e dos traballos realizados pola empresa no curso dos tres últimos exercicios e relacionados co obxecto do contrato.</p>
<p>Se por razóns xustificadas un empresario non pode facilita-las referencias solicitadas, poderá acredita-la súa solvencia económica e financeira por calquera outra documentación considerada suficiente pola Administración.</p>
<p>A solvencia técnica ou profesional acreditarase de acordo co establecido no punto 9 a) deste anuncio (artigo 19 a) e b) do TRLCAP).</p>
<p>9. Outras informacións.</p>
<p>a) Criterios que se aplicarán para a selección dos admitidos á 2ª fase (fase de concurso).</p>
<p>De entre tódalas solicitudes de participación, a selección das empresas concursantes realizarase segundo os seguintes criterios:</p>
<p>1) Experiencia no deseño de traballos similares ó do concurso, que se xustificará de acordo co establecido no artigo 19 b) do TRLCAP (de 0 a 60 puntos)</p>
<p>2) Calidade do equipo técnico responsable do desenvolvemento do traballo obxecto deste concurso, que se xustificará de acordo co establecido no artigo 19 a) do TRLCAP (de 0 a 30 puntos).</p>
<p>3) Volume económico dos servicios ou traballos relacionados co obxecto do contrato, que se xustificará de acordo co establecido no artigo 19 b) do TRLCAP (de 0 a 10 puntos).</p>
<p>b) Criterios que aplicará o xurado para valora-los traballos.</p>
<p>O fallo do concurso polo xurado fundamentarase na súa discrecionalidade técnica e será razoado, observando os seguintes criterios:</p>
<p>-A creatividade das propostas e a súa capacidade de transmitir e enriquece-lo obxecto do contrato.</p>
<p>-A innovación e eficacia das solucións propostas.</p>
<p>-Orixinalidade do deseño.</p>
<p>-Capacidade de recrear e transmiti-los contidos do centro.</p>
<p>-Capacidade de comunicación cos interesados.</p>
<p>10. Número de empresas que se proxecta invitar.</p>
<p>O número de empresas que se proxecta invitar situarase entre un mínimo de cinco e un máximo de vinte.</p>
<p>11. Gastos do anuncio: o importe deste anuncio será por conta do gañador do concurso.</p>
<p>Santiago de Compostela, 25 de outubro de 2002.</p>
<p>P.D. (Orde 20-12-2001, DOG nº 250)</p>
<p>Jesús Vázquez San Luis</p>
<p>Secretario xeral da Consellería</p>
<p>de Industria e Comercio</p>
<p>CONSELLERÍA DE POLÍTICA AGROALIMENTARIA E</p>
<p>DESENVOLVEMENTO RURAL</p>

