---
date: '2002-11-05'
id: 1628A
page: 15
number: 213
agency: CONCELLO DE CERVO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2002/20021105/Anuncio1628A_gl.html'
---
<p>O Pleno do concello, en sesión celebrada o 7 de setembro de 2002, adoptou, entre outros, o seguinte acordo:</p>
<p>Primeiro.-Aprobar definitivamente o estudio de detalle para o desenvolvemento urbanístico mediante o axuste de aliñacións e rasantes xunto coa ordenación de volumes para a parcela de propiedade particular, sita na Travesía Rúa dos Campos-Manuel Antonio, s/n, San Cibrao (Cervo), de acordo coas especificacións das normas subsidiarias de planeamento de Cervo, mantendo as súas determinacións substantivas, sen altera-lo aproveitamento urbanístico, nin ocasionar prexuízos a terceiros, nin altera-las condicións da ordenación dos predios lindeiros, promovido por Marisa Paleo Díaz.</p>
<p>Segundo.-Proceder á publicación do presente acordo no DOG e no BOP.</p>
<p>Terceiro.-Comunicarlle ó conselleiro de Política Territorial, Obras Públicas e Vivenda, dándolle traslado do expediente administrativo e de dous exemplares do documento, en cumprimento do establecido no artigo 48.3º da LSG.</p>
<p>Contra o nomeado acordo cabe interpoñer recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses, contados a partir do día seguinte a aquel no que se practicou a notificación ou, se é o caso, a publicación, aínda que previamente, e con carácter potestativo, cabe interpoñer recurso de reposición ante o propio órgano que dictou o acordo no prazo dun mes.</p>
<p>Neste caso, contra a desestimación do recurso de reposición o prazo de interpoñe-lo contencioso-administrativo será de dous meses contados desde o día seguinte ó da notificación, ou noutro caso, o de seis meses contados desde a desestimación presunta, que se entenderá producida polo transcurso dun mes desde a interposición do recurso de reposición.</p>
<p>O que se publica para xeral coñecemento e para produci-los efectos previstos no presente acordo.</p>
<p>Cervo, 3 de outubro de 2002.</p>
<p>José Insua Pernas</p>
<p>Alcalde</p>

