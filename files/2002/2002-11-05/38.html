---
date: '2002-11-05'
id: '16266'
page: 15
number: 213
agency: CONSELLERÍA DE PESCA E ASUNTOS MARÍTIMOS
section: VI. ANUNCIOS
title: >-
  Orde do 11 de setembro de 2002 pola que se acorda a denegación da prórroga e
  extinción de diversas concesións administrativas que amparan os parques de
  cultivo de moluscos da zona do Carril, distrito marítimo de Vilagarcía de
  Arousa (Pontevedra).
range: Orde
url: 'https://www.xunta.gal/dog/Publicados/2002/20021105/Anuncio16266_gl.html'
---
<p>Vistas as peticións de prórroga das concesións que se citan no anexo, resulta:</p>
<p>Antecedentes de feito.</p>
<p>Primeiro.-Por orde do Ministerio de Comercio do 7 de outubro de 1975 (BOE nº 254) outórganse 930 concesións administrativas para a instalación doutros tantos parques de cultivo de moluscos na zona do Carril, distrito marítimo de Vilagarcía de Arousa, a precario e por un prazo de 10 anos, prorrogables por petición dos interesados.</p>
<p>Por Orde do 29 de outubro de 1984, (DOG número 235) outórgase concesión administrativa para instalar un parque de cultivo de ameixas e berberechos no distrito marítimo de Vilagarcía de Arousa, a favor de Carlos e José Eiras Barreiro, cunha superficie de 2.173,50 metros cadrados.</p>
<p>Por Orde do 31 de maio de 1978, (BOE número 164) outórgase concesión administrativa para instalar un parque de cultivo de ameixas e berberechos no distrito marítimo de Vilagarcía de Arousa, a favor de Crespo, Rivas y Varela, S.L., cunha superficie de 2.357,50 metros cadrados.</p>
<p>Por Orde do 29 de xullo de 1985, (DOG número 153) outórgase concesión administrativa para instalar un parque de cultivo de ameixas e berberechos no distrito marítimo de Vilagarcía de Arousa, a favor de Joaquín Crespo Varela, cunha superficie de 1.870 metros cadrados.</p>
<p>Segundo.-Mediante Decreto 158/1991, do 16 de maio, declárase de interese marisqueiro e urxente</p>
<p>execución a revisión e reordenación dos citados parques de cultivo, co obxecto de proceder a unha regularización da situación de feito existente, á revisión das circunstancias de titularidade dos parques e á oportuna reordenación que adecue a súa situación e superficie a unha explotación máis racional dos recursos.</p>
<p>Terceiro.-Aprobada a fase de revisión do citado proceso por resolución da Dirección Xeral de Marisqueo e Acuicultura do 26 de decembro de 1995, cómpre proceder ó inicio da fase de reordenación, da que xurdirán as novas concesións, para o que resulta inescusable desestimar, neste momento do proceso, tales peticións de prórroga.</p>
<p>Fundamentos xurídicos.</p>
<p>Primeiro.-Este órgano é competente para resolver tales peticións de conformidade co disposto no Real decreto 3318/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia en materia de pesca e na Lei 6/1993, do 11 de maio, de pesca de Galicia.</p>
<p>Segundo.-Tendo en conta que o prazo de vixencia das concesións administrativas que amparan os citados parques expirou, e que de conformidade co disposto na letra C do artigo 72 da Lei 6/1993, do 11 de maio, as concesións se extinguirán polo vencemento do prazo de outorgamento sen que se solicitase e se concedese prórroga.</p>
<p>Por todo o anterior, esta consellería, facendo uso das súas atribucións e competencias, acorda denega-las prórrogas solicitadas e proceder, de conformidade co artigo 72 da Lei 6/1993, do 11 de maio, á extinción das concesións relacionadas no anexo a esta orde.</p>
<p>Contra esta resolución, que esgota a vía administrativa, poderase interpoñer recurso potestativo de reposición, no prazo dun mes, ante o conselleiro de Pesca e Asuntos Marítimos, ou recurso contencioso-administrativo, que se interporá no prazo de dous meses ante a xurisdicción contencioso-administrativa; ámbolos dous prazos contaranse desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, de réxime xurídico das administracións públicas e do procedemento administrativo común e o artigo 46.1º de la Lei 29/1998, do 13 de xullo, da xurisdicción contencioso-administrativa.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 11 de setembro de 2002.</p>
<p>Enrique César López Veiga</p>
<p>Conselleiro de Pesca e Asuntos Marítimos</p>
<p>ANEXO</p>
<p>1. Orde do 7 de outubro de 1975 pola que se outorgan 930 concesións administrativas para instalación doutros tantos parques de cultivo de moluscos na zona do Carril, distrito marítimo de Vilagarcía de Arousa.</p>
<table><tbody><tr><td></td></tr>
<tr><td>PARCELA Nº</td><td>NOME</td><td>SUPERFICIE M</td></tr>
<tr><td></td></tr>
</tbody></table>
<table><tbody><tr><td>60</td><td>JOSE REY MANEIRO</td><td>216</td></tr>
<tr><td></td></tr>
<tr><td>108</td><td>JOAQUINA BALTAR TEIJEIRO</td><td>120</td></tr>
<tr><td></td></tr>
<tr><td>153</td><td>Mª DEL CARMEN ARAUJO NUÑEZ</td><td>272</td></tr>
<tr><td></td></tr>
<tr><td>224</td><td>FLORA RIOS DEL RIO</td><td>32</td></tr>
<tr><td></td></tr>
<tr><td>297</td><td>LAUREANO NUÑEZ LINARES</td><td>64</td></tr>
<tr><td></td></tr>
<tr><td>344</td><td>CARMEN CERQUEIRAS DEL RIO</td><td>45</td></tr>
<tr><td></td></tr>
<tr><td>412</td><td>CARMEN CERQUEIRAS DEL RIO</td><td>54</td></tr>
<tr><td></td></tr>
<tr><td>515</td><td>Mª LUISA CONDE MANEIRO</td><td>74</td></tr>
<tr><td></td></tr>
<tr><td>563</td><td>CARLOS RIVAS FERNANDEZ</td><td>70</td></tr>
<tr><td></td></tr>
<tr><td>623</td><td>DOLORES DIOS RIAL</td><td>376</td></tr>
<tr><td></td></tr>
<tr><td>644</td><td>LAUREANO NUÑEZ LINARES</td><td>93</td></tr>
<tr><td></td></tr>
<tr><td>645</td><td>LAUREANO NUÑEZ LINARES</td><td>83</td></tr>
<tr><td></td></tr>
<tr><td>657</td><td>ANTONIO FERNANDEZ SANTOS</td><td>168</td></tr>
<tr><td></td></tr>
<tr><td>798</td><td>ELVIRA MILLAN RODRIGUEZ</td><td>381</td></tr>
<tr><td></td></tr>
<tr><td>802</td><td>ANTONIO BARREIRO CASTAÑO</td><td>518</td></tr>
<tr><td></td></tr>
<tr><td>902</td><td>SALUSTIANO DAVILA LAMON</td><td>1.101</td></tr>
<tr><td></td></tr>
<tr><td>914</td><td>CARLOS ALFONSO LEMA</td><td>254</td></tr>
<tr><td></td></tr>
<tr><td>916</td><td>CARLOS ALFONSO LEMA</td><td>20</td></tr>
<tr><td></td></tr>
<tr><td>920</td><td>RAMON REY TORRADO</td><td>182</td></tr>
<tr><td></td></tr>
<tr><td>927</td><td>JOAQUIN OLIVEIRA ALMEIDA</td><td>810</td></tr>
<tr><td></td></tr>
<tr><td>929</td><td>CONSTANTINO PEREIRA VIGO</td><td>754</td></tr>
<tr><td></td></tr>
<tr><td>931</td><td>MARIA GONZALEZ FERNANDEZ</td><td>1.081</td></tr>
<tr><td></td></tr>
<tr><td>932</td><td>RAMON BOUZAS CARBALLO</td><td>563</td></tr>
<tr><td></td></tr>
<tr><td>933</td><td>MANUEL DIOS MARQUEZ</td><td>205</td></tr>
<tr><td></td></tr>
<tr><td>934</td><td>JOSE LUIS REY SANMARTIN</td><td>517</td></tr>
<tr><td></td></tr></tbody></table>
<p>2. Orde do 29 de outubro de 1984, (DOG número 235) pola que se outorga concesión administrativa para instalar un parque de cultivo de ameixas e berberechos no distrito marítimo de Vilagarcía de Arousa, a favor de Carlos e José Eiras Barreiro, cunha superficie de 2.173,50 metros cadrados.</p>
<table><tbody><tr><td></td></tr>
<tr><td>PARCELA Nº</td><td>NOME</td><td>SUPERFICIE M</td></tr>
<tr><td></td></tr>
</tbody></table>
<table><tbody><tr><td>EXP. 5454</td><td>CARLOS E JOSE EIRAS BARREIRO</td><td>2.173,50</td></tr>
<tr><td></td></tr></tbody></table>
<p>3. Orde do 31 de maio de 1978, (DOG número 164) pola que se outorga concesión administrativa para instalar un parque de cultivo de ameixas e berberechos no distrito marítimo de Vilagarcía de Arousa, a favor de Crespo, Rivas y Varela, S.L. cunha superficie de 2.357,50 metros cadrados.</p>
<table><tbody><tr><td></td></tr>
<tr><td>PARCELA Nº</td><td>NOME</td><td>SUPERFICIE M</td></tr>
<tr><td></td></tr>
</tbody></table>
<table><tbody><tr><td>EXP. 9059</td><td>CRESPO, RIVAS Y VARELA, S.L.</td><td>2.357,50</td></tr>
<tr><td></td></tr></tbody></table>
<p>4. Orde do 29 de xullo de 1985, (DOG número 153) pola que se outorga concesión administrativa para instalar un parque de cultivo de ameixas e berberechos no distrito marítimo de Vilagarcía de Arousa, a favor de Joaquín Crespo Varela, cunha superficie de 1.870 metros cadrados.</p>
<table><tbody><tr><td></td></tr>
<tr><td>PARCELA Nº</td><td>NOME</td><td>SUPERFICIE M</td></tr>
<tr><td></td></tr>
</tbody></table>
<table><tbody><tr><td>EXP. 5461</td><td>JOAQUIN CRESPO VARELA</td><td>1.870</td></tr>
<tr><td></td></tr></tbody></table>

