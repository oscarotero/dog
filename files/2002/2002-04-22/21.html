---
date: '2002-04-22'
id: 716A
page: 5
number: 77
agency: UNIVERSIDADE DE VIGO
section: IV. OPOSICIÓNS E CONCURSOS
title: >-
  Resolución do 20 de marzo de 2002 pola que se nomea profesor titular de
  universidade da área de coñecemento de organización de empresas, do
  departamento de Organización de Empresas e Márketing, a José Santiago Gómez
  Fraiz (praza 40/2001).
range: Resolución
url: 'https://www.xunta.gal/dog/Publicados/2002/20020422/Anuncio716A_gl.html'
---
<p>Consonte coa proposta formulada pola comisión constituída para xulga-lo concurso, convocado por resolución desta universidade do 7 de xuño de 2001 (BOE do 23 de xuño), para a provisión dunha praza de profesor titular de universidade da área de coñecemento de organización de empresas, do departamento de Organización de Empresas e Márketing, a prol de José Santiago Gómez Fraiz con documento nacional de identidade número 36064840-N, e cumprindo o interesado os requisitos do artigo 5.2º do Real decreto 1888/1984, do 26 de setembro.</p>
<p>Este rectorado, en uso das atribucións conferidas polo artigo 42 da Lei 11/1983, do 25 de agosto, de reforma universitaria, e demais disposicións que a desenvolven, resolveu nomear a José Santiago Gómez Fraiz profesor titular de universidade da área de coñecemento de organización de empresas, do departamento de Organización de Empresas e Márketing.</p>
<p>Este nomeamento producirá plenos efectos a partir da correspondente toma de posesión polo interesado, que deberá efectuarse no prazo máximo dun mes, contado desde o día seguinte ó da publicación da presente resolución no BOE.</p>
<p>Contra esta resolución, que esgota a vía administrativa, poderase interpoñer recurso ante a xurisdicción contencioso-administrativa, no prazo de dous meses contados a partir do día seguinte ó da súa publicación, de conformidade co disposto na Lei 29/1998, do 13 de xullo, reguladora da xurisdicción contencioso-administrativa.</p>
<p>Non obstante, os interesados poderán optar por interpor contra esta resolución recurso de reposición, no prazo dun mes contado a partir do día seguinte ó da súa publicación no BOE perante o mesmo órgano que a dictou. Neste caso non caberá interpo-lo recurso contencioso-administrativo antes citado mentres non recaia resolución expresa ou presunta do recurso de reposición, de acordo co disposto na Lei 4/1999, do 13 de xaneiro, modificadora da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Vigo, 20 de marzo de 2002.</p>
<p>Domingo Docampo Amoedo</p>
<p>Rector da Universidade de Vigo</p>

