---
date: '2002-04-22'
id: 711A
page: 5
number: 77
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: III. OUTRAS DISPOSICIÓNS
title: >-
  Orde do 11 de abril de 2002 pola que se clasifica como de interese cultural a
  Fundación Nuestra Señora de La Saleta, Siador-Silleda.
range: Orde
url: 'https://www.xunta.gal/dog/Publicados/2002/20020422/Anuncio711A_gl.html'
---
<p>Visto o expediente de clasificación da Fundación Nuestra Señora de La Saleta, Siador-Silleda con domicilio en Siador (Pontevedra).</p>
<p>Supostos de feito.</p>
<p>1. A fundación, formulou solicitude de clasificación para efectos da súa inscrición no Rexistro de Fundacións de Interese Galego.</p>
<p>2. A fundación foi constituída en escritura pública outorgada en Silleda, o día 19 de novembro de 2001, ante a notaria María Teresa Sancho Sánchez, co número catrocentos oitenta do seu protocolo, por Roberto José Rivas Martínez no seu propio nome.</p>
<p>3. Segundo consta no artigo seis dos seus estatutos, o obxecto da fundación é a propagación e difusión, así como o impulso do santuario da Nosa Señora da</p>
<p>Saleta, establecido en Siador-Silleda, e todo o relativo ó mantemento, reparación e conservación del e o do seu contorno ambiental.</p>
<p>4. O padroado da fundación estará integrado por José Fernández Viéitez como presidente, Julio Rivas López como secretario e Amador Marugán Patiño e José Ramón Rivas Martínez como vocais.</p>
<p>5. A comisión integrada polos secretarios xerais de tódalas consellerías eleva ó conselleiro da Presidencia, Relacións Institucionais e Administración Pública proposta de clasificación de interese cultural da Fundación Santuario Nuestra Señora de La Saleta, Siador-Silleda, dado o seu obxecto e finalidade, polo que, véndose cumpridos os requisitos esixidos na Lei 7/1983, do 22 de xuño, e na Lei 11/1991, do 8 de novembro, de reforma da lei anterior, de réxime das fundacións de interese galego, e segundo establece o artigo 32.1º e 2º do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego, procede a súa clasificación como de interese cultural e a súa adscrición á Consellería de Cultura, Comunicación Social e Turismo.</p>
<p>Fundamentos de dereito.</p>
<p>1. O artigo 34 da Constitución española recoñece o dereito de fundación para fins de interese xeral</p>
<p>de acordo coa lei, e o artigo 27.26º do Estatuto de autonomía para Galicia outórgalle competencia exclusiva sobre o réxime das fundacións de interese galego.</p>
<p>2. De acordo co disposto no artigo 32.2º c) do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego, corresponde a esta consellería a clasificación da fundación e a adscrición á consellería correspondente, que exercerá plenamente o protectorado sobre ela.</p>
<p>3. Á vista do que antecede, pódense considerar cumpridas al finalidades tanto leais coma regulamentarias establecidas para o caso, de acordo coa proposta realizada pola Comisión de Secretarios Xerais na súa reunión do día 9 de abril de 2002.</p>
<p>Vista a Constitución española de 1978, o Estatuto de autonomía de Galicia (Lei orgánica 1/1981, do 6 de abril); a Lei 7/1983, do 22 de xuño, e a Lei 11/1991, do 8 de novembro, de reforma da anterior, de réxime das fundacións de interese galego, así como as demais normas de desenvolvemento e de xeral aplicación.</p>
<p>Na súa virtude,</p>
<p>DISPOÑO:</p>
<p>Clasificar como de interese cultural a Fundación Santuario Nuestra Señora de La Saleta, Siador-Silleda e adscribila á Consellería de Cultura, Comunicación Social e Turismo, que exercerá plenamente o protectorado sobre ela.</p>
<p>Santiago de Compostela, 11 de abril de 2002.</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>

