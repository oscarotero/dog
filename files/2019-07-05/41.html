---
date: '2019-07-05'
id: G0427-170619-0001
page: 31890
number: 127
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 10 de xuño de 2019, da Dirección Xeral de Desenvolvemento
  Pesqueiro, pola que se recoñece o centro Academia Náutica Bitácora como escola
  de navegación de lecer (Enal).
range: Resolución
url: >-
  https://www.xunta.gal/dog/Publicados/2019/20190705/AnuncioG0427-170619-0001_gl.html
---
<p>Antecedentes:</p>
    <p>O centro Academia Náutica Bitácora solicitou o recoñecemento como escola de navegación de lecer (Enal).</p>
    <p>Consideracións legais e técnicas:</p>
    <p>1. Decreto 39/2018, do 5 de abril, polo que se modifica o Decreto 168/2015, do 13 de novembro, polo que se aproba a estrutura orgánica da Consellería do Mar (DOG núm. 78, do 23.4.2018).</p>
    <p>2. Real decreto 875/2014, do 10 de outubro, polo que se regulan as titulacións náuticas para o goberno das embarcacións de lecer (BOE núm. 247, do 11 de outubro)</p>
    <p>3. Orde do 31 de xullo de 1998 pola que se regulamenta a normativa para o recoñecemento das escolas de navegación de lecer na Comunidade Autónoma de Galicia (DOG núm. 164, do 25 de agosto).</p>
    <p>4. O Servizo de Ensino e Titulacións Náutico-Pesqueiras analizou a documentación e realizou as correspondentes inspeccións.</p>
    <p>A Dirección Xeral de Desenvolvemento Pesqueiro é a competente para resolver o expediente.</p>
    <p>De acordo con todo o indicado,</p>
    <p class="dog-titulo">RESOLVE:</p>
    <p>Recoñecer o centro Academia Náutico Bitácora como escola de navegación de lecer (Enal), e segundo o artigo 7 da Orde do 31 de xullo de 1998 pola que se regulamenta a normativa para o recoñecemento das escolas de navegación de lecer na Comunidade Autónoma de Galicia, terá a consideración de centro colaborador da Administración nos temas que lle son propios.</p>
    <p>Así mesmo, procédese á inscrición no Rexistro de Escolas de Navegación de Lecer da Dirección Xeral de Desenvolvemento Pesqueiro co número de rexistro XGEN054. As súas instalacións están situadas na rúa da Eiriña, núm. 7, baixo 36004 Pontevedra.</p>
    <p>A inscrición no Rexistro de Escolas de Navegación de Lecer ten como finalidade a anotación, seguimento, control e inspección da escola recoñecida. Terá unha vixencia de cinco (5) anos, que se contarán a partir do día seguinte á publicación no DOG desta resolución e deberá solicitar a súa renovación transcorrido ese prazo.</p>
    <p>A escola está obrigada a comunicarlle ao rexistro calquera cambio que modifique as condicións en que foi recoñecida, como pode ser o cambio do instrutor/es ou da embarcación de prácticas.</p>
    <p>Así mesmo, a escola poderá perder o seu recoñecemento e darse de baixa no rexistro por non renovar o recoñecemento, por incumprimento das súas obrigas ou por cesamento da actividade por máis de tres (3) anos. A resolución publicarase no DOG.</p>
    <p>Santiago de Compostela, 10 de xuño de 2019</p>
    <footer><p>Susana Rodríguez Carballo<br>Directora xeral de Desenvolvemento Pesqueiro</p></footer>

