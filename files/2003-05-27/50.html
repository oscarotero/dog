---
date: '2003-05-27'
id: 11D7A
page: 6
number: 101
agency: ENTE PÚBLICO PORTOS DE GALICIA
section: VI. ANUNCIOS
title: >-
  Resolución do 21 de maio de 2003 pola que se anuncia a apertura dunha nova
  convocatoria (cuarta) para a presentación de solicitudes de concesións de
  ocupación e utilización exclusiva de prazas de amarre nas instalacións para a
  náutica recreativa no porto de Ares.
range: Resolución
url: 'https://www.xunta.gal/dog/Publicados/2003/20030527/Anuncio11D7A_gl.html'
---
<p>De conformidade co establecido na lexislación vixente en materia de portos, e en virtude das facultades conferidas pola Orde do 29 de xaneiro de 1996 (DOG nº 28, do 8 de febreiro), sobre delegación de competencias no presidente de Portos de Galicia, anúnciase a apertura dunha nova convocatoria pública (4ª) para a presentación de solicitudes de outorgamento de concesións de ocupación e utilización exclusiva de prazas de amarre nas instalacións para a náutica recreativa no porto de Ares, polo período necesario para que se cubran tódalas prazas de amarre e contado este desde o día seguinte ó de publicación desta resolución no Diario Oficial de Galicia, que se rexerá polo prego de bases e de condicións aprobados para os efectos, que estarán á disposición dos interesados na sede central do ente público Portos de Galicia, sita na praza de Europa, 5-A, 6º, 15707 Santiago de Compostela, e na sede da zona centro deste ente público, sita na r/ Alférez provisional 1-1º, 15006 A Coruña.</p>
<p>Ábrese, así mesmo, un prazo de vinte (20) días hábiles, contados a partir do seguinte ó da publicación deste anuncio no Diario Oficial de Galicia, para que as persoas e entidades interesadas poidan presentar por escrito na devandita sede central de Portos de Galicia as alegacións que consideren oportunas relativas a esta convocatoria.</p>
<p>Santiago de Compostela, 21 de maio de 2003.</p>
<p>Carlos Negreira Souto</p>
<p>Presidente do ente público Portos de Galicia</p>

