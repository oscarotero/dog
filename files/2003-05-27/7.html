---
date: '2003-05-27'
id: 11CC2
page: 6
number: 101
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 19 de maio de 2003 pola que se convoca unha xornada sobre a Lei
  de ordenación urbanística e protección do medio rural de Galicia.
range: Resolución
url: 'https://www.xunta.gal/dog/Publicados/2003/20030527/Anuncio11CC2_gl.html'
---
<p>Dentro do Plan de actividades da EGAP para o 2003, e a través do Centro de Estudios Locais de Galicia, e conforme coas funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócase unha xornada sobre a Lei de ordenación urbanística e protección do medio rural de Galicia, convocatoria que se desenvolverá conforme as seguintes bases:</p>
<p>Primeira.-Obxectivos.</p>
<p>Coñecemento e debate da Lei de ordenación urbanística e protección do medio rural de Galicia.</p>
<p>Segunda.-Contido.</p>
<p>Trataranse estes temas:</p>
<p>-Principios xerais. Réxime urbanístico do solo. Disposicións xerais. Réxime xurídico do solo rústico.</p>
<p>-Clasificación do solo. Réxime das distintas clases e categoría de solo. A organización do urbanismo en Galicia. Réxime transitorio.</p>
<p>-Planeamento urbanístico. Clases de plans. Procedemento de elaboración. Competencias para a súa aprobación. Normas de aplicación directa. Execución dos plans de ordenación (Xestión).</p>
<p>Terceira.-Destinatarios.</p>
<p>Persoal ó servicio da Administración local galega da Xunta de Galicia e interesados en xeral.</p>
<p>Cuarta.-Desenvolvemento.</p>
<p>Horario: mañá e tarde.</p>
<p>Lugares e datas:</p>
<p>-Vigo: salón de actos da Delegación Provincial da Consellería da Presidencia, RR.II. e Admón Pública: r/ Concepción Arenal, 8, Vigo; 5 de xuño de 2003.</p>
<p>-Ourense: salón de actos da Delegación Provincial da Consellería da Presidencia, RR.II. e Admón Pública: Avda. da Habana, 79-Ourense; 10 de xuño de 2003.</p>
<p>-Lugo: salón de actos da Delegación Provincial da Consellería da Presidencia, RR.II. e Admón Pública: Ronda da Muralla, 70, Lugo; 18 de xuño de 2003.</p>
<p>-A Coruña: Salón de actos da Delegación Provincial da Consellería da Presidencia, RR.II. e Admón Pública: Pza. de Pontevedra, 22, A Coruña; 24 de xuño de 2003.</p>
<p>Quinta.-Inscrición.</p>
<p>-Prazo: o prazo rematará tres días antes do comezo da xornada.</p>
<p>Tramitación de solicitudes: as solicitudes irán dirixidas ó director da Escola Galega de Adminis</p>
<p>tración Pública, segundo o modelo que figura como anexo a esta convocatoria e presentaranse no rexistro xeral da EGAP, ou por calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común. Admitiranse tamén inscricións por telefax: 981 54 63 30.</p>
<p>Nº de prazas: limitado á capacidade do local.</p>
<p>Inscrición fóra de prazo: só se admitirán de quedaren prazas baleiras, coa condición de que se cumpran os requisitos xerais antes indicados.</p>
<p>Os peticionarios poderán obter confirmación da súa posible admisión, chamando por teléfono, o día anterior ó da realización da xornada, de 8.30 a 14.30 horas, ós seguintes números: 981 54 62 57 ou 981 54 62 56.</p>
<p>Sexta.-Modificacións.</p>
<p>A EGAP reserva para si a facultade de interpretar e de resolve-las incidencias que puidesen xurdir no desenvolvemento da xornada, así como a de cancelala se o escaso número de solicitudes non xustificase a súa realización.</p>
<p>Sétima.-Certificado de asistencia.</p>
<p>Entregaráselles ó remate desta xornada a aquelas persoas inscritas que concorresen asiduamente a ela, cando a súa asistencia sexa igual ou superior ó 85% das horas lectivas programadas, e expresarase, neste documento, a natureza da actividade e as datas da súa realización.</p>
<p>Santiago de Compostela, 19 de maio de 2003.</p>
<p>Domingo Bello Janeiro</p>
<p>Director da Escola Galega</p>
<p>de Administración Pública</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

