---
date: '2003-05-27'
id: 11D86
page: 6
number: 101
agency: UNIVERSIDADE DE SANTIAGO DE COMPOSTELA
section: VI. ANUNCIOS
title: >-
  Resolución do 5 de maio de 2003 pola que se publica o orzamento da
  Universidade de Santiago de Compostela para 2003.
range: Resolución
url: 'https://www.xunta.gal/dog/Publicados/2003/20030527/Anuncio11D86_gl.html'
---
<p>Con data do 23 de abril de 2003 foi aprobado polo Consello Social da Universidade de Santiago de Compostela o orzamento da universidade para o ano 2003.</p>
<p>Este rectorado, en uso das atribucións conferidas polo artigo 75 dos estatutos da universidade, resolve publica-lo acordo do Consello Social, así como as súas bases de execución.</p>
<p>Santiago de Compostela, 5 de maio de 2003.</p>
<p>Senén Barro Ameneiro</p>
<p>Rector da Universidade de Santiago de Compostela</p>
<p>Orzamento da Universidade de Santiago</p>
<p>de Compostela para o ano 2003</p>
<p>En virtude do disposto no artigo 81 da Lei orgánica 6/2001, do 21 de decembro, de universidades, e no artigo 152 dos estatutos da universidade aprobado por Decreto 473/1997, do 28 de novembro, por esta norma apróbanse os orzamentos da Universidade de Santiago de Compostela para o exercicio 2003, que</p>
<p>acadan a contía inicial en ingresos e gastos de cento oitenta e dous millóns oitocentos noventa e tres mil oitocentos corenta euros.</p>
<p>1. Clasificación económica.</p>
<p>Ingresos:</p>
<p>Capítulo IIIPrezos públicos e outros ingresos37.750.500</p>
<p>Capítulo IVTransferencias correntes106.936.510</p>
<p>Capítulo VIngresos patrimoniais452.520</p>
<p>Capítulo VIAlleamento de investimentos reais6.310.630</p>
<p>Capítulo VIITransferencias de capital20.250.890</p>
<p>Capítulo IXVariación de pasivos financeiros11.192.790</p>
<p>182.893.840</p>
<p>Gastos:</p>
<p>Capítulo IRetribucións de persoal107.201.670</p>
<p>Capítulo IIGastos en bens correntes e servicios22.850.010</p>
<p>Capítulo IIIGastos financeiros440.690</p>
<p>Capítulo IVTransferencias correntes3.301.810</p>
<p>Capítulo VIInvestimentos reais48.146.190</p>
<p>Capítulo VIITransferencias de capital173.350</p>
<p>Capítulo IXVariación de pasivos financeiros780.120</p>
<p>182.893.840</p>
<p>2. Normas de execución do orzamento.</p>
<p>Dos gastos de persoal.</p>
<p>Artigo 1º</p>
<p>1. As retribucións do persoal activo ó servicio da universidade quedan suxeitas ó que, nesta materia, dispón a Lei de orzamentos da Comunidade Autónoma galega. Os incrementos retributivos do persoal laboral deberán ser autorizados pola Comunidade Autónoma, segundo a lei orzamentaria.</p>
<p>2. Os custos do persoal laboral eventual contratado para substituí-lo persoal funcionario ou laboral de administración e servicios serán financiados con cargo ós créditos dos correspondentes cadros de persoal.</p>
<p>3. Poderase xerar crédito no capítulo I para gastos de persoal con motivo da prestación de servicios financiados con prezos. Os gastos deste persoal, incluídas as cotas sociais, non poderán supera-los ingresos.</p>
<p>4. A xerencia determinará os gastos de persoal que deban ser cofinanciados entre distintas partidas do orzamento e emitirá os cargos internos correspondentes.</p>
<p>5. Constitúese un fondo para ampliación e mellora de 700.000 A na partida orzamentaria 8125.3000.12200 Ampliación e mellora, dos que 400.000 A corresponden a persoal docente e 300.000 A a persoal de administración e servicios.</p>
<p>6. Terán a consideración de créditos ampliables os créditos para o pagamento dos gastos de mérito docente, productividade investigadora, trienios e Seguridade Social.</p>
<p>7. Inclúense no capítulo I os créditos destinados ó financiamento dos planos de formación do persoal de administración e servicios, así como os corres-</p>
<p>pondentes á achega da universidade ó plano de pensións do persoal.</p>
<p>8. O Servicio de Planificación e Programación Docente e Persoal Docente e Investigador e o Servicio de Planificación e Programación de PAS deberán efectuar trimestralmente o control orzamentario das partidas e categorías correspondentes.</p>
<p>Dos créditos e as súas modificacións.</p>
<p>Artigo 2º</p>
<p>1. Os créditos autorizados teñen carácter vinculante e limitativo en canto ó seu concepto. Sen embargo, os créditos destinados a gastos de persoal terán carácter vinculante a nivel de capítulo, agás o artigo 15 (gratificacións e productividade). Os investimentos reais, activos e pasivos financeiros terán carácter vinculante no ámbito de artigo. Os gastos en bens correntes e servicios terán carácter vinculante no ámbito de capítulo agás o concepto 212 que non poderá ser minorado, se ben mediante redistribución de créditos do capítulo II dos centros poderá ser incrementado, previa comunicación ó Servicio de Contabilidade e Orzamentos.</p>
<p>2. Con carácter xeral terán carácter vinculante os créditos con financiamento específico, e, en canto a subconcepto, as subvencións nominativas.</p>
<p>3. Non se poderán adquirir compromisos de gastos por contía superior ó importe dos créditos autorizados no estado de gastos e serán nulos de pleno dereito os actos administrativos e as disposicións xerais que infrinxan esta norma, sen prexuízo das responsabilidades que correspondan.</p>
<p>4. Os créditos asignados polo Consello de Goberno e o Consello Social ás facultades, escolas superiores e escolas universitarias terán por finalidade financia-los gastos da docencia, así como tamén aqueles gastos que son necesarios para o funcionamento ordinario do centro.</p>
<p>5. Os créditos distribuídos ós departamentos teñen como primeiro obxectivo atende-los gastos derivados da investigación que se faga neles, e deberán financiar, ademais, outros gastos asociados ó funcionamento ordinario destes.</p>
<p>6. Non se poderá contratar persoal ou nomear bolseiros con cargo ós créditos dos departamentos.</p>
<p>7. As partidas orzamentarias do orzamento para o 2003, preséntanse de acordo coas clasificacións económica, funcional e orgánica, sen establecer vinculacións xurídicas dentro da clasificación funcional.</p>
<p>8. Os responsables de Asuntos Económicos deberán face-las retencións de crédito e sucesivos axustamentos dos gastos correspondentes ás nóminas de persoal contratado con cargo a créditos financiados con achegas específicas conforme lle sexa comunicado pola unidade administrativa correspondente.</p>
<p>9. Os gastos de reparación e mantemento de edificios que sexan inferiores a 1.200 A deberán finan</p>
<p>ciarse con cargo ó crédito descentralizado ós centros para esa finalidade.</p>
<p>10. A dotación de anualidades ou novas partidas orzamentarias para contratos, proxectos e infraestructuras de investigación realizaranse pola Oficina de Investigación e Tecnoloxía (OIT) con distribución desde as partidas xenéricas 8050.2000.62300 (infraestructuras), 8050.2000.64100 (proxectos) e 8050.2000.64200 (contratos). O importe dotado corresponderase coa anualidade indicada na resolución da correspondente subvención e, no caso de prestación de servicios, co importe da facturación prevista para o 2003. No caso de que as dotacións que se vaian realizar superen o importe das referidas partidas efectuarase a correspondente xeración de crédito. A comunicación das dotacións orzamentarias que efectua a OIT ós directores de centros de gasto e responsables de Asuntos Económicos é plenamente operativa, sen que sexa precisa a comunicación polo Servicio de Contabilidade e Orzamentos.</p>
<p>11. Autorízase o vicerrector de Economía e Financiamento a executa-los axustamentos de créditos que procedan como consecuencia das desviacións que se poidan producir entre o orzamento prorrogado e o orzamento que se aproba por esta resolución.</p>
<p>Artigo 3º</p>
<p>1. A Xunta de Centro e o Consello do Departamento teñen a obriga de aproba-la distribución anual dos seus créditos así como a súa execución.</p>
<p>Artigo 4º</p>
<p>1. A modificación dos créditos orzamentarios axustarase ó disposto no artigo 156 dos estatutos da Universidade de Santiago de Compostela mentres non se efectúe o desenvolvemento do artigo 82 da Lei orgánica de universidades e nestas bases.</p>
<p>2. O Consello Social delega no Consello de Goberno a aprobación de suplementos de crédito e créditos extraordinarios cando estes correspondan a expedientes con financiamento específico achegado por outros entes públicos ou privados. O rector dará conta ó Consello Social dos expedientes aprobados.</p>
<p>3. O rector poderá autoriza-las transferencias de crédito entre os capítulos de gastos correntes e de gastos correntes a gastos de capital, sempre e cando:</p>
<p>a) O gasto corrente figure orzamentado no capítulo II, III ou IV.</p>
<p>b) O importe da transferencia non exceda de 30.000 A.</p>
<p>4. Poderán xerar crédito nos estados de gastos do orzamento da universidade, os ingresos liquidados que superen a previsión de ingresos orzamentada, derivados das seguintes operacións:</p>
<p>a) Prestacións de servicios.</p>
<p>b) Achegas de persoas naturais ou xurídicas para financiar gastos que pola súa natureza estean comprendidos nos fins ou obxectivos da universidade.</p>
<p>c) Correspóndelle o rector a aprobación dos expedientes de xeración de crédito.</p>
<p>Artigo 5º</p>
<p>1. O rector poderá determinar, por iniciativa do director do centro de gasto correspondente, a imputación a créditos do exercicio corrente de obrigas xeradas en exercicios anteriores, como consecuencia de compromisos adquiridos, de conformidade co ordenamento, para os que existise crédito dispoñible no exercicio de procedencia.</p>
<p>2. A facturación por cargos internos, os documentos de gasto pagados con cargo á conta de anticipos que se van xustificar correspondentes a exercicios anteriores, así como as indemnizacións por razón do servicio pendentes ó peche do exercicio, imputaranse ó exercicio corrente sen o trámite establecido no parágrafo anterior ó non existir obriga con terceiros e estar só pendente de contabilización ou tratarse de gastos de persoal.</p>
<p>Artigo 6º</p>
<p>1. Son remanentes específicos os créditos non obrigados o 31 de decembro correspondentes a infraestructura, proxectos e convenios de investigación, prácticas de campo, cursos e en xeral os créditos financiados con achegas específicas.</p>
<p>2. Só poderán ser obxeto de incorporación ó exercicio seguinte os créditos do capítulo IV financiados con achegas específicas.</p>
<p>3. A incorporación destes créditos deberá autorizala o rector, que dará conta ó Consello de Goberno e mailo Consello Social dos expedientes aprobados.</p>
<p>4. O financiamento de créditos no estado de gastos con cargo ó remanente xenérico de tesourería, será aprobado polo Consello de Goberno.</p>
<p>5. A incorporación de remanentes de crédito correspondentes a departamentos e outras operacións de capital será autorizada polo rector, en función das dispoñibilidades financeiras existentes despois de realizada a liquidación do exercicio.</p>
<p>Da contratación administrativa.</p>
<p>Artigo 7º</p>
<p>1. Serán de aplicación para o exercicio 2003 a Lei de contratos das administracións públicas e as disposicións que a desenvolvan e o Regulamento de contratación da Universidade de Santiago de Compostela aprobado polo Consello de Goberno e o Consello Social.</p>
<p>2. Procederá poñer en coñecemento do Servicio de Xestión Económica todos aqueles gastos para os que, con independencia da súa contía, se considere procedente a sinatura de contrato.</p>
<p>3. Constitúese un fondo de dotación artística mediante redistribución dos créditos para obras do orzamento da universidade polo importe do 1% do custo de execución material dos proxectos de obras.</p>
<p>Disposición adicional</p>
<p>Autorízase o xerente da universidade a que dicte as instruccións necesarias para a adaptación e desenvolvemento das normas de execución do orzamento.</p>
<p>Disposición transitoria</p>
<p>Autorízase o vicerrector de Economía e Financiamento para que, mentres non se formalice definitivamente a operación de préstamo incluída nos orzamentos, habilite temporalmente os procedementos orzamentarios que premitan afronta-los gastos de investimento urxentes e ineludibles contra outras partidas de ingresos, procedendo con posterioridade á súa regularización, dando conta de todo iso ó Consello de Goberno e ó Consello Social.</p>
<p>Disposición derradeira</p>
<p>Estas normas entrarán en vigor ó día seguinte da aprobación definitiva do orzamento polo Consello Social, sen prexuízo de que a súa executividade se entenda a partir do 1 de xaneiro de 2003.</p>

