---
date: '1996-03-12'
id: 430E
page: 2143
number: 51
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Decreto 89/1996, do 29 de febreiro, polo que se declara a utilidade pública e
  se dispón a urxente ocupación dos bens e dereitos afectados polas obras de
  alargamento e mellora de trazado da estrada da Estrada a Forcarei, treito:
  variante de Codeseda, clave: N/PO/91.4.1.2.
range: Decreto
url: 'https://www.xunta.gal/dog/Publicados/1996/19960312/Anuncio430E_gl.html'
---
<p>Con data do 15 de febreiro do 1996 o conselleiro de Política Territorial, Obras Públicas e Vivenda aprobou definitivamente o estudio informativo e o expediente de información pública.</p>
<p>Con data 15 de febreiro do 1996 o conselleiro de Política Territorial, Obras Públicas e Vivenda aprobou o proxecto de trazado da obra: alargamento e mellora de trazado da estrada da Estrada a Forcarei, treito: variante de Codeseda, clave: N/PO/91.4.1.2.</p>
<p>Os bens e dereitos nos que se concreta a declaración de urxente ocupación aparecen recollidos e valorados no citado proxecto.</p>
<p>A competencia para efectua-la declaración de urxente ocupación tena atribuída a Xunta de Galicia en virtude do artigo 2 do Decreto 156/1982, do 15 de decembro, sobre asunción de transferencias en materia de estradas e a súa asignación á Consellería de Política Territorial, Obras Públicas e Vivenda, considerándose xustificada a referida declaración a súa especial incidencia na seguridade vial e a continuidade das características do itinerario sobre o que xa se realizaron actuacións.</p>
<p>En virtude de todo o exposto e en aplicación do artigo 28.2º do Estatuto de Autonomía de Galicia e dos artigos 10 e 52 da Lei de expropiación forzosa, en relación co previsto no artigo 8 da Lei 25/1988, do 29 de xullo, por proposta do conselleiro de Política Territorial, Obras Públicas e Vivenda, e logo da deliberación do Consello da Xunta de Galicia na súa reunión do día vintenove de febreiro de mil novecentos noventa e seis,</p>
<p>DISPOÑO:</p>
<p>Artigo único.-Declara-la utilidade pública e a urxente ocupación dos bens e dereitos necesarios e que se concretan no expediente administrativo instruído, para efectos de expropiación no proxecto de trazado da obra: alargamento e mellora do trazado</p>
<p>da estrada da Estrada a Forcarei, treito: variante de Codeseda, clave: N/PO/91.4.1.2.</p>
<p>Santiago de Compostela, vintenove de de febreiro de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>José Cuíña Crespo</p>
<p>Conselleiro de Política Territorial, Obras Públicas e Vivenda</p>
<p>96-1624</p>

