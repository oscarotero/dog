---
date: '2016-02-05'
id: C3K1-270116-0001
page: 4266
number: 24
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 14 de xaneiro de 2016, da Xefatura Territorial da Coruña, pola que
  se notifica o acordo de inicio do expediente sancionador 2015300AL-CO, por
  infraccións en materia sanitaria.
range: Cédula
url: >-
  https://www.xunta.gal/dog/Publicados/2016/20160205/AnuncioC3K1-270116-0001_gl.html
---
<p>Coa data do 21 de decembro de 2015, a xefa territorial da Consellería de Sanidade ditou acordo de inicio do expediente sancionador 2015300AL-CO incoado a Las Adas, S.L.</p>
    <p>Intentada a notificación deste acordo segundo o disposto no artigo 59.2 da Lei 30/1992, do 26 de novembro, de réxime xurídico das administracións públicas e do procedemento administrativo común, e non sendo posible a súa práctica, por medio desta cédula e ao abeiro do disposto no número 5 do devandito artigo, notifícase a Las Adas, S.L. o contido do dito acordo de inicio que figura como anexo para que poida ter coñecemento del.</p>
    <p>Así mesmo, fáiselle saber o dereito que o asiste ao abeiro do disposto no número 1 do artigo 16 do Real decreto 1398/1993, do 4 de agosto, polo que se aproba o Regulamento para o exercicio da potestade sancionadora, para presentar alegacións ante a xefatura territorial no prazo de 15 días hábiles, contados desde o seguinte ao da publicación desta cédula, lembrándolle o seu dereito a consultar o expediente depositado nas dependencias da xefatura, sita na rúa Durán Loriga, nº 3, A Coruña e a obter, se é o caso, copia do expediente, segundo o previsto na letra a) do artigo 35 da Lei 30/1992, do 26 de novembro.</p>
    <p>Advírteselle que no caso de non efectuar alegacións sobre o contido do dito acordo no citado prazo, o acordo de inicio considerarase proposta de resolución cando conteña un pronunciamento preciso acerca da responsabilidade imputada, cos efectos previstos nos artigos 18 e 19 do Real decreto 1398/1993.</p>
    <p>Esta cédula expídese para que conste e lle sirva de notificación ao/á interesado/a, en cumprimento do disposto co artigo 59.5 da Lei 30/1992, do 26 de novembro, modificado pola Lei 15/2014, do 16 de setembro (BOE nº 226, do 17 de setembro).</p>
    <p>A Coruña, 14 de xaneiro de 2016 </p>
    <footer><p>Cristina Pérez Fernández<br>Xefa territorial da Coruña</p></footer>
    <h2>ANEXO</h2>
    <p>Nº de expediente: 2015300AL-CO.</p>
    <p>Interesada: Las Adas, S.L. (Cafetería A Balsa).</p>
    <p>DNI/NIF/CIF: J70432554.</p>
    <p>Último enderezo coñecido: Pedriña, 15151 Dumbría.</p>
    <p>Feito imputado: infracción da lexislación aplicable en materia sanitaria.</p>
    <p>Normativa infrinxida:</p>
    <p>– Regulamento (CE) 852/2004, do 29 de abril, do Parlamento Europeo e do Consello, relativo á hixiene dos produtos alimenticios (DO nº 139, do 30 de abril de 2004; rectif. DO nº 204, do 4 agosto de 2007).</p>
    <p>– Lei 17/2011, do 5 de xullo, de seguridade alimentaria e nutrición (BOE nº 160, do 6 de xullo).</p>
    <p>Tipificación provisional: leve.</p>
    <p>Sanción proposta: 90 €.</p>

