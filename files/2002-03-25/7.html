---
date: '2002-03-25'
id: 54F6
page: 3
number: 59
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: IV. OPOSICIÓNS E CONCURSOS
title: >-
  Resolución do 6 de marzo de 2002, da Dirección Xeral da Función Pública, pola
  que se fan públicas as listas definitivas para a cobertura con carácter
  temporal de postos de traballo reservados a persoal laboral, reguladas no
  artigo 12 c) do Decreto 89/1997, do 10 de abril, modificado polo Decreto
  70/2000, do 31 de marzo, correspondentes á categoría 011 (limpador/a e outras)
  do grupo V, de conformidade co establecido na Resolución do 26 de xaneiro de
  2001 (Diario Oficial de Galicia do 9 de febreiro).
range: Resolución
url: 'https://www.xunta.gal/dog/Publicados/2002/20020325/Anuncio54F6_gl.html'
---
<p>Publicadas as resolucións dos días 27 de xullo de 2001 (DOG nº 157, do 14 de agosto) e do 1 febreiro de 2002 (DOG nº 34, do 15 de febreiro) relativas á publicación das listas para a cobertura con carácter temporal de postos de traballo reservados a persoal laboral, reguladas no artigo 12 c) do Decreto 89/1997, do 10 de abril, modificado polo Decreto 70/2000, do 31 de marzo, e correspondentes á categoría 011 (limpador/a e outras) do grupo V e unha vez finalizados os prazos previstos nestas e elaboradas as listas definitivas pola comisión permanente de selección de persoal laboral, na sesión do día 5 de marzo de 2002, a Dirección Xeral da Función Pública</p>
<p>RESOLVE:</p>
<p>Primeiro.-Facer públicas as listas definitivas para a cobertura con carácter temporal de postos de traballo reservados a persoal laboral reguladas no artigo 12 c) do Decreto 89/1997, do 10 de abril, modificado polo Decreto 70/2000, do 31 de marzo, correspondentes á categoría 011 (limpador/a e outras) do grupo V. As listas están expostas da forma que a continuación se indica:</p>
<p>Anexo I. Figuran os solicitantes incluídos na lista, con indicación da puntuación definitiva.</p>
<p>Anexo II. Figuran os solicitantes excluídos coa expresión da causa de exclusión.</p>
<p>Segundo.-Os citados anexos encóntranse expostos nas seguintes dependencias:</p>
<p>-Dirección Xeral da Función Pública da Consellería da Presidencia, Relacións Institucionais e Administración Pública.</p>
<p>-Servicio de Información e Atención o Cidadán da Consellería da Presidencia, Relacións Institucionais e Administración Pública.</p>
<p>-Delegacións provinciais da Consellería da Presidencia, Relacións Institucionais e Administración Pública.</p>
<p>-Oficinas comarcais da Consellería da Presidencia, Relacións Institucionais e Administración Pública.</p>
<p>Terceiro.-A partir da data da publicación no Diario Oficial de Galicia da exposición destas listas definitivas, os solicitantes admitidos serán incluídos pola Comisión Permanente de Selección nas listas do grupo e categoría existentes, no lugar que lles corresponda pola orden de prelación obtido, segundo o establecido na base 6.3 da Resolución do 26 de xaneiro de 2001 (Diario Oficial de Galicia nº 29, do 9 de febreiro).</p>
<p>Cuarto.-Contra a presente resolución os interesados poderán interpoñer recurso de alzada perante o conselleiro da Presidencia, Relacións Institucionais e Administración Pública no prazo dun mes, contado desde o día seguinte ó da publicación da presente resolución no DOG, de acordo co artigo 114 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 6 de marzo de 2002</p>
<p>Joaquín López-Rúa Soler</p>
<p>Director xeral da Función Pública</p>

