---
date: '2002-03-25'
id: 551E
page: 3
number: 59
agency: XULGADO DE PRIMEIRA 5* E INSTRUCCIÓN NÚMERO UN DE BANDE
section: V. ADMINISTRACIÓN DE XUSTIZA
title: Edicto (51/2001).
range: Edicto
url: 'https://www.xunta.gal/dog/Publicados/2002/20020325/Anuncio551E_gl.html'
---
<p>Manuel Jesús Touriño Araújo, xuíz de Primeira Instancia e Instrucción de Bande e o seu partido, vistos os presentes autos de divorcio contencioso 51/2001 seguidos ante este xulgado, entre partes, dunha como demandante Aurora Duraes González, representada pola procuradora Quintas Rodríguez e defendida polo letrado Salgado Gómez, e da outra como demandado Jesús Cid Santos declarado en rebeldía e contra o Ministerio Fiscal, sobre divorcio contencioso.</p>
<p>No procedemento de referencia dictou a resolución do teor literal seguinte:</p>
<p>«Que estimando a demanda de divorcio solicitada pola procuradora Quintas Rodríguez, en nome e representación de Aurora Duraes González contra Jesús Cid Santos, en situación de rebeldía procesual, debo declarar e declaro disolto, por causa de divorcio, o matrimonio formado polos anteriores mencionados cónxuxes, con tódolos efectos legais, en especial en canto á disolución da sociedade de gananciais previda no artigo 1392 do C. C., da que a liquidación se poderá realizar en período de execución de sentencia se as partes o solicitan.</p>
<p>Respecto das medidas, cómpre aproba-las solicitadas pola demandante e por iso acórdanse as seguintes:</p>
<p>a) Os dous fillos do matrimonio quedarán baixo a garda e custodia da nai, sen prexuízo da patria potestade compartida.</p>
<p>O pai poderá estar cos fillos menores as fins de semana alternas, desde o venres, en que o pai os recollerá no domicilio materno ás 19 horas, ata o domingo, en que os reintegrará no domicilio materno ás 21 horas.</p>
<p>Os períodos vacacionais escolares repartiranse do seguinte xeito:</p>
<p>-O período vacacional de verán, o pai poderá permanecer cos fillos menores o mes de xullo nos anos pares e en agosto os impares, e a nai permanecerá cos fillos menores no mes de agosto nos anos pares e o de xullo nos impares.</p>
<p>-As vacacións escolares de Nadal dividiranse en dúas metades. A primeira desde o comezo das vacacións ata o 31 de decembro ás 20 horas; a segunda, desde o 31 de decembro ás 20 horas ata o reinicio do período escolar. Cada un dos proxenitores estará cos fillos unha destas metades, alternando cada ano, correspondendo nos anos en que o Nadal recaia en ano par a primeira metade ó pai e a segunda á nai.</p>
<p>-Durante o período vacacional de Semana Santa, os fillos permanecerán cun só dos proxenitores de forma que poderán estar co pai os anos pares e estarán coa nai os impares.</p>
<p>b) O pai satisfará en concepto de contribución ás cargas do matrimonio e alimentos para cada un dos dous fillos a cantidade de 15.000 pesetas ó mes, por meses anticipados, dentro dos seus 5 primeiros días, cantidades que ingresará na conta que a muller designee que deberá actualizar anualmente conforme o índice oficial de prezos ó consumo para o conxunto do Estado.</p>
<p>No se fai pronunciamento sobre as custas procesuais, atendendo á natureza especial do procedemento.</p>
<p>Unha vez firme esta sentencia, remitirase testemuño dela ó Rexistro Civil de Muíños para que se faga a oportuna anotación marxinal no asento correspondente ó matrimonio dos cónxuxes que afecta».</p>
<p>Notifíquese esta resolución e fágase saber que, contra ela, cabe recurso de apelación no prazo de cinco días.</p>
<p>E como consecuencia do paradoiro ignorado de Jesús Cid Santos, redáctase esta cédula para que sirva de notificación.</p>
<p>Bande, 11 de febreiro de 2002.</p>
<p>O/a secretario/a</p>
<p>Rubricado</p>

