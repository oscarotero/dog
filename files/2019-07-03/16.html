---
date: '2019-07-03'
id: G2116-130619-0001
page: 31305
number: 125
agency: Xulgado de Primeira Instancia número 4 de Ferrol
section: V. Administración de xustiza.
title: EDICTO (862/2016).
range: Edicto
url: >-
  https://www.xunta.gal/dog/Publicados/2019/20190703/AnuncioG2116-130619-0001_gl.html
---
<p>José Miguel Regueiro Pérez, letrado da Administración de xustiza, con destino no Xulgado de Primeira Instancia número 4 desta cidade, dou fe:</p>
    <p>No procedemento de referencia ditouse a sentenza cuxo encabezamento e decisión son do teor literal seguinte:</p>
    <p>«Sentenza.</p>
    <p>Xuíz que a dita: maxistrado xuíz Tudela Guerrero.</p>
    <p>Lugar: Ferrol.</p>
    <p>Data: 24 de abril de 2017.</p>
    <p>Demandante: Volkswagen Finance S.A., E.F.C.</p>
    <p>Avogado: Francisco José Pérez Ares.</p>
    <p>Procuradora: María Fara Aguiar Boudín.</p>
    <p>Demandado: Juan Ángel Pena Sardiña (rebelde).</p>
    <p>Procedemento: ordinario 862/2016.</p>
    <p>Resolución:</p>
    <p>Debo aceptar e acepto substancialmente a demanda presentada por Volkswagen Finance, S.A. de xuízo ordinario sobre responsabilidade contractual contra Juan Ángel Pena Sardiña, ben que se deben realizar as seguintes declaracións previas:</p>
    <p>Declaro a nulidade da condición xeral inserida no contrato de préstamo ao consumo asinado o día 27 de maio de 2014, que prevé unha comisión de non pagamento de 30 euros por recibo sen vincularse a dilixencia concreta que a xustifique e a que prevé a imposición de xuros moratorios do 24 % anual.</p>
    <p>Declaro a resolución do contrato de crédito ao consumo por incumprimento con efectos desde agosto de 2016 nos termos instados pola entidade demandante.</p>
    <p>Condeno o demandado ao reintegro da cantidade de vinte e un mil setecentos vinte e cinco euros con oitenta e catro céntimos (21.725,84 euros) cos xuros pactados.</p>
    <p>As custas impóñense ao demandado.</p>
    <p>Modo de impugnación: recurso de apelación, que se interporá ante o tribunal que ditase a resolución que se impugne dentro do prazo de vinte días contados desde o día seguinte ao da notificación daquela.</p>
    <p>O devandito recurso carecerá de efectos suspensivos, sen que en ningún caso proceda actuar en sentido contrario ao resolto (artigo 456.2 da LAC).</p>
    <p>Conforme a DA décimo quinta da LOPX, para a admisión do recurso deberase acreditar ter constituído, na conta de depósitos e consignacións deste órgano, un depósito de 50 euros, salvo que o recorrente sexa beneficiario de xustiza gratuíta, o Ministerio Fiscal, o Estado, a Comunidade Autónoma, entidade local ou organismo autónomo dependente.</p>
    <p>O depósito deberá constituílo ingresando a citada cantidade no Banesto, na conta deste expediente 1559 0000, indicando no campo do concepto o texto “recurso” seguido do código “02 civil-apelación”. Se o ingreso se fai mediante transferencia bancaria, deberá incluír, tras a conta referida, separados por un espazo, a indicación “recurso” seguida do código “02 civil-apelación”.</p>
    <p>En caso de que deba realizar outros pagamentos na mesma conta, deberá verificar un ingreso por cada concepto, mesmo se obedecen a outros recursos da mesma ou distinta clase, indicando, neste caso, no campo de observacións a data da resolución contra a que recorre co formato dd/mm/aaaa.</p>
    <p>Así, por esta miña sentenza, pronúncioo, mándoo e asínoo. O maxistrado xuíz».</p>
    <p>E como consecuencia do ignorado paradoiro de Juan Ángel Pena Sardiña, expídese o presente edicto para que sirva de cédula de notificación.</p>
    <p>Ferrol, 19 de abril de 2018</p>
    <footer><p>O letrado da Administración de xustiza</p></footer>

