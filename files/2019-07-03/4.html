---
date: '2019-07-03'
id: G0534-250619-0002
page: 31245
number: 125
agency: 'Consellería de Educación, Universidade e Formación Profesional'
section: III. Outras disposicións.
title: >-
  ORDE do 20 de xuño de 2019 pola que se modifica a autorización do centro
  privado estranxeiro Coruña British School da Coruña.
range: Orde
url: >-
  https://www.xunta.gal/dog/Publicados/2019/20190703/AnuncioG0534-250619-0002_gl.html
---
<p>Mediante Orde do 18 de febreiro de 2019 o centro privado estranxeiro Coruña British School, da Coruña, queda configurado para impartir as ensinanzas de Nursery (3 anos de idade) ata o curso de Year 1 (5 a 6 anos de idade) para 150 postos escolares; e para impartir as ensinanzas de Year 2 (6 a 7 anos) a Year 3 (7 a 8 anos) ata o 15 de maio de 2022, do Currículo Nacional de Inglaterra.</p>
    <p>O centro solicita autorización para impartir as ensinanzas de Year 4 (8 a 9 anos de idade) a Year 5 (9 a 10 anos de idade) para 50 postos escolares, do Currículo Nacional de Inglaterra.</p>
    <p>No certificado de acreditación o British Council sinala que se pode conceder unha autorización temporal, ata o 15 de maio de 2020, para impartir as ensinanzas de Year 4 (8 a 9 anos de idade) a Year 5 (9 a 10 anos de idade) para 50 postos escolares, do Currículo Nacional de Inglaterra; ensinanzas que se corresponden con 3º e 4º de educación primaria, do sistema educativo de España.</p>
    <p>Logo da tramitación do expediente de acordo co establecido no Real decreto 806/1993, de 28 de maio, sobre réxime de centros docentes estranxeiros en España, así como no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. <em>Autorización temporal</em></p>
    <p>a) Conceder a autorización temporal, ata o 15 de maio de 2020, ao centro privado estranxeiro Coruña British School, para impartir as ensinanzas de Year 4 (8 a 9 anos de idade) a Year 5 (9 a 10 anos de idade) para 50 postos escolares, do Currículo Nacional de Inglaterra. </p>
    <p>Os datos do centro son os que se detallan a seguir:</p>
    <p>Denominación xenérica: centro privado estranxeiro.</p>
    <p>Denominación específica: Coruña British School.</p>
    <p>Código do centro: 15032984.</p>
    <p>Titular: O Castro British School A Coruña, S.L. </p>
    <p>Enderezo: r/ Roma nº 1.</p>
    <p>Localidade: A Coruña.</p>
    <p>Concello: 15008 A Coruña.</p>
    <p>Provincia: A Coruña.</p>
    <p>b) Composición resultante:</p>
    <p>Currículo Nacional de Inglaterra para alumnado español e estranxeiro.</p>
    <p>• Autorización definitiva: Nursery (3 anos de idade) a Year 1 (5 a 6 anos de idade), 150 postos escolares, que corresponde co segundo ciclo de educación infantil do sistema educativo de España.</p>
    <p>• Autorización temporal ata o 15 de maio de 2022, Year 2 (6 a 7 anos de idade) a Year 3 (7 a 8 anos de idade), 46 postos escolares, que corresponde con 1º e 2º de educación primaria do sistema educativo de España. </p>
    <p>• Autorización temporal ata o 15 de maio de 2020,Year 4 (8 a 9 anos de idade) a Year 5 (9 a 10 anos de idade), 50 postos escolares, que corresponde con 3º e 4º de educación primaria do sistema educativo de España. </p>
    <p>Artigo 2. <em>Ensinanzas de lingua española e galega </em></p>
    <p>O centro deberá complementar as ensinanzas autorizadas con ensinanzas de lingua española e de lingua galega, que deberán impartirse co mesmo deseño e horario establecidos no decreto da Comunidade Autónoma de Galicia que regula as ensinanzas correspondentes á educación infantil e primaria. </p>
    <p>Así mesmo, a cultura española deberá desenvolver os contidos esenciais da correspondente área de coñecemento, recollidos na norma reguladora das ensinanzas.</p>
    <p>Artigo 3. <em>Profesorado</em></p>
    <p>O profesorado que imparta as ensinanzas mencionadas no artigo 2 deberá reunir os requisitos de titulación requiridos pola lexislación española para o nivel educativo, e terá os dereitos e obrigas que determina o artigo 12 do Real decreto 806/1993, do 28 de maio, sobre réxime de centros docentes estranxeiros en España.</p>
    <p>A Xefatura Territorial da Consellería de Educación, Universidade e Formación Profesional da Coruña, logo do informe do Servizo Territorial de Inspección Educativa, aprobará expresamente a relación de persoal que imparta estas materias.</p>
    <p>Artigo 4. <em>Validez da autorización temporal</em></p>
    <p>A autorización temporal que se fai referencia no artigo 1.a) desta orde terá validez ata o 15 de maio de 2020, conforme o certificado de acreditación emitido polo British Council. A partir desta data, a autorización dependerá dunha nova inspección dos servizos da Embaixada Británica. </p>
    <p>Artigo 5. <em>Inscrición no rexistro</em></p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 6. <em>Obrigas do centro</em></p>
    <p>O centro queda obrigado ao cumprimento da normativa vixente e sometido á inspección educativa da Consellería de Educación, Universidade e Formación Profesional de conformidade co establecido no artigo 9 do Real decreto 806/1993, do 28 de maio, así como a solicitar unha nova autorización e inscrición no caso de que se produza calquera variación nos elementos e circunstancias que dan lugar a esta autorización.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 20 de xuño de 2019</p>
    <footer><p>Carmen Pomar Tojo<br>Conselleira de Educación, Universidade e Formación Profesional</p></footer>

