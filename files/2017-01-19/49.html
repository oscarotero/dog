---
date: '2017-01-19'
id: G0399-130117-0002
page: 3009
number: 13
agency: 'Nauta Sanxenxo, S.L.'
section: VI. Anuncios. c) Outros anuncios.
title: >-
  ANUNCIO para a contratación da subministración de guindastre pórtico mariño
  Travelift provisto de pluma para desarborar.
range: Anuncio
url: >-
  https://www.xunta.gal/dog/Publicados/2017/20170119/AnuncioG0399-130117-0002_gl.html
---
<p>Aprobados os pregos de cláusulas administrativas particulares e de prescricións técnicas, que rexen a contratación da subministración de guindastre pórtico mariño Travelift provisto de pluma para desarborar.</p>
    <p>Obxecto: subministración de guindastre pórtico mariño Travelift provisto de pluma para desarborar conforme ao prego de cláusulas administrativas particulares e o de prescricións técnicas.</p>
    <p>1. Prazo e duración do contrato: o orzamento máximo de licitación, sen incluír o imposto sobre o valor engadido, é de 260.000 €, o IVE ascende a 54.600 €, e o orzamento máximo de licitación co IVE, é de 314.600,00 €. O prazo de duración do contrato será de cinco meses como máximo contados desde o día seguinte ao da sinatura do contrato.</p>
    <p>2. Procedemento e tramitación: a adxudicación realizarase mediante tramitación ordinaria e procedemento aberto.</p>
    <p>3. Lugar e prazo de presentación das ofertas: as proposicións presentaranse no Rexistro Xeral de Nauta Sanxenxo, das 9.00 ás 14.00 horas, de luns a venres, en sobres pechados que poderán ser lacrados e precintados, asinados polo licitador ou persoa que o represente e coa documentación e requisitos exixidos na cláusula sete, dentro do prazo de corenta (40) días naturais contados desde o seguinte ao do envío do anuncio do contrato de licitación á Comisión Europea para a súa publicación no <em>Diario Oficial de la Unión Europea</em>. A licitación tamén se publicará no BOE, no DOG, no BOP e no perfil do contratante do órgano de contratación que figura na páxina web do Concello de Sanxenxo, www.sanxenxo.es. Faise constar que, se o prazo acabase en festivo ou sábado, ampliarase ao día seguinte hábil que non fose sábado.</p>
    <p>4. Criterios de adxudicación: serán os determinados nas cláusulas 8ª e 9ª do prego de cláusulas administrativas que rexen esta contratación.</p>
    <p>5. Requisitos de solvencia económica e financeira: cifra anual de negocio (segundo se describe no prego de cláusulas administrativas).</p>
    <p>6. Requisitos de solvencia técnica e profesional: traballos realizados (segundo se describe no prego de cláusulas administrativas).</p>
    <p>7. Mesa de contratación: constituirase conforme ao disposto na cláusula 10ª do prego de cláusulas administrativas.</p>
    <p>8. Garantías: definitiva do 5 % do importe total da adxudicación excluído o IVE.</p>
    <p>9. Entidade e información: Nauta Sanxenxo. Teléfono: 986 72 05 17.</p>
    <p>10. Documentación: recollerase en Nauta Sanxenxo e a través da web www.sanxenxo.es.</p>
    <p>Sanxenxo, 11 de xaneiro de 2017</p>
    <footer><p>Gonzalo Gonzalo Pita<br>Presidente do Consello de Administración</p></footer>

