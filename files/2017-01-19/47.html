---
date: '2017-01-19'
id: L255-291216-0001
page: 3006
number: 13
agency: Concello de Tui
section: VI. Anuncios. b) Administración local.
title: >-
  ANUNCIO de información pública da aprobación inicial en relación coa
  modificación puntual do Plan Xeral de Ordenación Municipal no ámbito dos
  sectores SU2A e SU2B, con ordenanzas detalladas.
range: Anuncio
url: >-
  https://www.xunta.gal/dog/Publicados/2017/20170119/AnuncioL255-291216-0001_gl.html
---
<p>O Concello Pleno, en sesión extraordinaria-urxente que tivo lugar o día 7 de decembro de 2016, e no punto da orde do día nº 2 relativo á proposta da alcaldía en relación coa modificación puntual do PXOM no ámbito dos sectores SU2A e SU2B do PXOM, con ordenanzas detalladas, aproba por unanimidade dos corporativos presentes (15 votos a favor), o acordo que, na súa parte dispositiva, se transcribe literalmente:</p>
    <p>«1º. Aprobación inicial do proxecto de modificación puntual do PXOM, no ámbito dos sectores urbanizable SU2A e SU2B, coas ordenacións detalladas que se formulan nos ámbitos de referencia. Para tales efectos sinalar que os documentos sometidos a aprobación inicial resultan:</p>
    <p>Doc. nº 32. (R.E. nº 9393 con data do 24.10.2016). Escrito subscrito por Ángel Santorio Cuarteiro; acompañando:</p>
    <p>– Tomo I: modificación puntual-proxecto: «modificación puntual do PXOM no ámbito dos sectores de solo urbanizable SU2A e SU2B, con ordenacións detalladas»; redactado polos arquitectos Ángel Santorio Cuartero e Alejandro Arias Novas.</p>
    <p>– Tomo II: ordenación detallada do sector SU2A-Proxecto: «modificación puntual do PXOM no ámbito dos sectores de solo urbanizable SU2A e SU2B, con ordenacións detalladas».</p>
    <p>Doc. nº 33. (R.E. nº 9468 con data do 25.10.2016). Oficio de achega de documentación complementaria suscrito por Leandro Nogueira Pérez; actuando en representación de Propietarios Maioritarios Sector SU2B, no que achega en soporte papel ordenación detallada do sector SU2B, complementario a modificación puntual dos sectores SU2A e SU2B.</p>
    <p>Doc. nº 34. (R.E. nº 9988 con data do 9.11.2016). Escrito subscrito por Antonio Rigueira López; en representación de Eurobandas, S.A., achegando a seguinte documentación:</p>
    <p>– Anexo á memoria xustificativa da MP.</p>
    <p>– Plano de clasificación do solo da MP (M02).</p>
    <p>– Planos de clasificación do solo da OD (002), e clasificación do solo e usos detallados (003).</p>
    <p>Doc. nº 39. (R.E. nº 10742 con data do 28.11.2016). Escrito de achega de documentación complementaria, presentada por Nam Arquitectos, S.L.P., actuando en representación dos propietarios maioritarios SU2B de Ribadelouro.</p>
    <p>2º. Someter os ditos documentos a información pública por período de 2 meses, con publicación de acordo no DOG, e nun xornal de maior difusión da provincia.</p>
    <p>A documentación sometida a información pública abranguerá todos os documentos integrantes do expediente en tramitación, incluíndo un resumo executivo, estudo integral executivo e un resumo non técnico do estudo ambiental estatal.</p>
    <p>3º. Suspender o outorgamento de licenzas de obras e actividade e de parcelación nos ámbitos de solo SU2A e SU2B do PXOM-2011, durante o prazo de 2 anos, desde a adopción do acordo de aprobación inicial (para o suposto de que as novas determinacións supoñan a modificación da ordenación urbanística vixente); en todo caso, esta suspensión extinguirase coa aprobación definitiva da modificación puntual en proxecto.</p>
    <p>4º. Elevar esta documentación ao órgano competente en materia de urbanismo co fin de realizar as consultas previstas no documento de alcance do estudo ambiental estratéxico, dará audiencia os municipios limítrofes e solicitará os informes sectoriais autonómicos preceptivos que deberá de ser emitidos no prazo de 3 meses transcorridos os cales se entenderán emitidos en sentido favorable».</p>
    <p>O dito expediente poderá ser examinado no departamento de Urbanismo do Concello de Tui, en horario de oficina, para os efectos de presentar as alegacións procedentes.</p>
    <p>Tui, 22 de decembro de 2016</p>
    <footer><p>Enrique Cabaleiro González<br>Alcalde presidente</p></footer>

