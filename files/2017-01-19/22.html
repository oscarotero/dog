---
date: '2017-01-19'
id: G2411-221216-0001
page: 2954
number: 13
agency: Xulgado do Social número 2 de Santiago de Compostela
section: V. Administración de xustiza.
title: EDICTO (288/2016).
range: Edicto
url: >-
  https://www.xunta.gal/dog/Publicados/2017/20170119/AnuncioG2411-221216-0001_gl.html
---
<p>Marina Pilar García de Evan, letrada da Administración de xustiza do Xulgado do Social número 2 de Santiago de Compostela, fago saber que no procedemento de execución parcial 288/2016 deste xulgado do social, seguidos por instancia de María Dolores Chenlo Fernández contra a empresa José Antonio Riveiro Codesido y otro, S.C., Fondo de Garantía Salarial, Mario Riveiro Codesido, Mónica Riveiro Codesido, sobre despedimento, se ditou a seguinte resolución, cuxa parte dispositiva se xunta:</p>
    <p>Parte dispositiva.</p>
    <p>Dispoño: despachar orde xeral de execución a prol da parte executante, María Dolores Chenlo Fernández, fronte a José Antonio Riveiro Codesido y otro, S.C., e subsidiariamente fronte a Mario Riveiro Codesido e Mónica Riveiro Codesido, parte executada, por importe de 19.579,73 euros de principal (en concepto de indemnización), máis outros 1.957,97 euros que se fixan provisionalmente en concepto de xuros que, se é o caso, se poidan devindicar durante a execución e as custas desta, sen prexuízo da súa posterior liquidación.</p>
    <p>O presente auto, xunto co decreto que ditará a letrada da Administración de xustiza, e copia da demanda executiva, serán notificados simultaneamente á parte executada, tal e como dispón o artigo 553 da LAC, e a executada quedará apercibida para os efectos mencionados nos razoamentos xurídicos terceiro e cuarto desta resolución, e conforme dispoñen os artigos 251.2 e 239.3 da LXS.</p>
    <p>Contra este auto poderase interpoñer recurso de reposición, que se interpoñerá perante este órgano xudicial, no prazo dos tres días hábiles seguintes ao da súa notificación, no que ademais de alegar as posibles infraccións en que poida incorrer a resolución e o cumprimento ou incumprimento dos presupostos e requisitos procesuais exixidos, poderá deducirse a oposición á execución despachada, aducindo pagamento ou cumprimento documentalmente xustificado, prescrición da acción executiva ou outros feitos impeditivos, extintivos ou excluíntes da responsabilidade que se pretenda executar, sempre que acaecesen con posterioridade á constitución do título; non serán admisibles a compensación e as débedas como causa de oposición á execución.</p>
    <p>Se o recorrente non ten a condición de traballador ou beneficiario do réxime público de seguridade social deberá consignar a cantidade de 25 euros, en concepto de depósito para recorrer, na conta de consignacións do Xulgado do Social número 2 aberta en Banesto, conta nº 1596, clave 64 N; deberá indicar no campo concepto, «recurso» seguida do código «30 social-reposición». Se o ingreso se fai mediante transferencia bancaria deberá incluír tras a conta referida, separados por un espazo, o «código 30 social-reposición». Se efectúa diversos pagamentos na mesma conta deberá especificar un ingreso por cada concepto, incluso se obedecen a outros recursos da mesma ou distinta clase indicando no campo de observacións a data da resolución impugnada utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>Así o acorda e asina SSª. Dou fe.</p>
    <p>A maxistrada. A letrada da Administración de xustiza.</p>
    <p>Para que sirva de notificación en legal forma a José Antonio Riveiro Codesido y otro, S.C., en ignorado paradoiro, expido este edicto para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 21 de decembro de 2016</p>
    <footer><p>A letrada da Administración de xustiza</p></footer>

