---
date: '2014-12-01'
id: G2169-111114-0001
page: 49539
number: 230
agency: Xulgado de Primeira Instancia número 2 de Santiago de Compostela
section: V. Administración de xustiza.
title: EDICTO (191/2014).
range: Edicto
url: >-
  https://www.xunta.gal/dog/Publicados/2014/20141201/AnuncioG2169-111114-0001_gl.html
---
<p>Xuízo verbal 191/2014</p>
    <p>Sobre: outros verbal</p>
    <p>Demandante: Míguez Cutrín, S.L.</p>
    <p>Procurador: Manuel Merelles Pérez</p>
    <p>Avogado: José Mª Sánchez Lucas</p>
    <p>Demandada: Alvapol Couselo, S.L.</p>
    <p>María del Carmen Vázquez Rodríguez, secretaria xudicial do Xulgado de Primeira Instancia número 2 de Santiago de Compostela, por medio do presente,</p>
    <p>Anuncio:</p>
    <p>Neste procedemento JVB 191/2014, seguido por instancia de Míguez Cutrín, S.L. fronte a Alvapol Couselo, S.L., ditouse sentenza cuxo teor literal é o seguinte:</p>
    <p>«Sentenza 100/2014.</p>
    <p>Xuízo verbal 191/2014.</p>
    <p>Maxistrada xuíza: María Jesús Sánchez Carbajales.</p>
    <p>Demandante: Míguez Cutrín, S.L.</p>
    <p>Avogado: Sr. Sánchez Lucas.</p>
    <p>Procurador: Sr. Merelles Pérez.</p>
    <p>Demandada: Alvapol Couselo, S.L. (en rebeldía procesual).</p>
    <p>Obxecto: reclamación de cantidade.</p>
    <p>Santiago de Compostela, 8 de xullo de 2014.</p>
    <p>Decisión:</p>
    <p>Estimo integramente a demanda presentada por Míguez Cutrín, S.L. contra Alvapol Couselo, S.L. e, en consecuencia:</p>
    <p>– Declaro que a entidade demandada non cumpriu o contrato concertado coa entidade demandante ao non aboar a totalidade do prezo convido.</p>
    <p>– Condeno a entidade demandada a aboarlle á demandante a suma de 4.182,79 euros, incrementada cos xuros previdos na Lei 3/2004 de medidas de loita contra a morosidade en operacións mercantís, xuros que se devindicarán desde a data de vencemento da respectiva factura.</p>
    <p>Todo iso con imposición de custas á parte demandada.</p>
    <p>Notifíqueselles esta resolución ás partes coa indicación de que esta non é firme e que contra ela poderá interporse recurso de apelación ante a Sala do Civil da Audiencia Provincial, recurso que deberá presentarse neste xulgado no prazo de vinte días desde a súa notificación.</p>
    <p>Por exixilo así a disposición adicional décimo quinta da Lei orgánica 6/1985, do 1 de xullo, do poder xudicial, a interposición de recurso contra a anterior resolución exixe a constitución dun depósito de 50 €.</p>
    <p>O depósito da expresada suma deberá acreditarse ao interpor o recurso, a cuxo escrito se achegará copia do xustificante ou da orde de ingreso, sen cuxo requisito non será admitido a trámite. Están exceptuadas da obriga de constituír o depósito as partes que teñan recoñecido o dereito de asistencia xurídica gratuíta.</p>
    <p>Expídase testemuño da presente resolución para a súa unión aos autos principais e lévese o orixinal ao libro de sentenzas deste xulgado.</p>
    <p>Así, por esta a miña sentenza, pronúncioo, mándoo e asínoo, María Jesús Sánchez Carbajales, maxistrada xuíza do Xulgado de Primeira Instancia número 2 de Santiago de Compostela.</p>
    <p>Publicación. No mesmo día, en audiencia pública, foi lida e publicada a anterior Sentenza pola xuíza que a ditou. Dou fe».</p>
    <p>E como consecuencia do ignorado paradoiro de Alvapol Couselo, S.L., expídese a presente para que sirva de cédula de notificación.</p>
    <p>Santiago de Compostela, 29 de outubro de 2012</p>
    <footer><p>A secretaria xudicial</p></footer>

