---
date: '2014-12-01'
id: CA04-111114-0011
page: 49567
number: 230
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 10 de novembro de 2014, da Xefatura Territorial de Lugo, pola
  que se concede a autorización administrativa previa e de construción dunha
  instalación eléctrica no concello de Lugo (expediente IN407A 2014/36-2, 8172
  AT).
range: Resolución
url: >-
  https://www.xunta.gal/dog/Publicados/2014/20141201/AnuncioCA04-111114-0011_gl.html
---
<p>Visto o expediente para outorgamento de autorización administrativa previa e de construción da instalación eléctrica que a seguir se describe:</p>
    <p>Solicitante: Barras Eléctricas Galaico-Asturianas, S.A.</p>
    <p>Domicilio social: polígono As Gándaras-parcela U2-rúa A, 27003 Lugo.</p>
    <p>Denominación: instalación dun CT móbil para construción dos colectores xerais do río Miño.</p>
    <p>Situación: concello de Lugo.</p>
    <p>Características técnicas: </p>
    <p>• Liña de media tensión soterrada consistente en intercalar o CT móbil proxectado entre o CS PFU-15 e o CT G.E. A Ponte en condutor RHZ1-240, coa finalidade de poder deixar sen servizo a LMTS que alimenta o CTC Agro da Ponte e poder realizar as obras de canalización dos colectores xerais do río Miño.</p>
    <p>• Centro de transformación móbil de 630 kVA, 20-6 kV/400-230, 273-175, en envolvente metálica, o cal se situará na parcela 9013, polígono 101, do catastro de Lugo.</p>
    <p>• Rede de baixa tensión consistente en dous circuítos que alimentarán de baixa tensión o CT do Agro da Ponte.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico e no título VII, capítulo II do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e de acordo coa Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54) esta xefatura territorial resolve: </p>
    <p>Conceder a autorización administrativa previa e a autorización administrativa de construción das ditas instalacións, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial e outros necesarios para a realización das obras das instalacións autorizadas.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución cabe interpor recurso de alzada ante o conselleiro de Economía e Industria no prazo dun mes, a partir do día seguinte ao da notificación ou publicación desta resolución; tamén poderá interpoñer calquera outro recurso que xulgue pertinente ao seu dereito.</p>
    <p>Lugo, 10 de novembro de 2014</p>
    <footer><p>Pilar Fernández López<br>Xefa territorial de Lugo</p></footer>

