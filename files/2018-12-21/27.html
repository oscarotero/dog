---
date: '2018-12-21'
id: G2358-281118-0001
page: 53375
number: 243
agency: Xulgado do Social número 1  de Lugo
section: V. Administración de xustiza.
title: EDICTO de notificación de sentenza (DSP 139/2018).
range: Edicto
url: >-
  https://www.xunta.gal/dog/Publicados/2018/20181221/AnuncioG2358-281118-0001_gl.html
---
<p>Eu, Rafael González Alió, letrado da Administración de xustiza do Xulgado do Social número 1 de Lugo, fago saber que no procedemento con número DSP 139/2018 deste xulgado do social, seguido por instancia de Olga Vázquez Picado contra Géneros de Punto Lanlo, S.L.U., Neopunt, S.L., Diseño Tecnológico Textil de Galicia, S.L. e Piu Punto, S.L., sobre despedimento, foi ditada a sentenza que ten a seguinte parte dispositiva:</p>
    <p>«Estimando a demanda formulada por Olga Vázquez Picado, contra a empresa Neopunt, S.L., Diseño Tecnológico Textil de Galicia, S.L., Piu Punto, S.L., e Géneros de Punto Lanlo, S.L.U., declaro improcedente o despedimento da demandante con efectos do 4 de agosto de 2017, e condeno as demandadas a que, no prazo de cinco días contados desde a notificación desta resolución, opten entre readmitir a demandante no seu posto de traballo ou indemnizala pola extinción da relación laboral coa cantidade de 26.078,36 euros  polo período traballado ata o 15 de outubro de 2013, e coa cantidade de 1.892,49 euros por 567 días posteriores ao 27 de xaneiro de 2014, do cal resulta un total de 27.970,85 euros, sen salarios de tramitación, e deben pór en coñecemento do xulgado no prazo antes dito se optan ou non pola readmisión. En caso que se opte pola readmisión, a traballadora terá dereito aos salarios de tramitación a razón de 36,22 euros diarios.</p>
    <p>Así mesmo, condeno as demandas ao aboamento da cantidade de 433,96 euros por salarios correspondentes á nómina de agosto de 2017 e parte proporcional de vacacións cos xuros moratorios do artigo 29 do ET.</p>
    <p>Todo iso sen prexuízo da responsabilidade que ao Fondo de Garantía Salarial corresponda asumir dentro dos límites legais. </p>
    <p>Notifíquese esta resolución ás partes facéndolles saber que non é firme e que contra ela cabe interpor, ante este xulgado, recurso de suplicación que será resolto pola Sala do Social do Tribunal Superior de Xustiza de Galicia. </p>
    <p>O recurso de suplicación deberase anunciar ante este xulgado, por escrito ou comparecencia, dentro dos cinco días seguintes á notificación da sentenza.</p>
    <p>Ao anunciar o recurso deberase xuntar o documento que demostre o ingreso de 300 euros como depósito para recorrer no Banco de Santander, na conta de depósitos e consignacións deste xulgado correspondente ao presente procedemento número 2322-0000-65-0139-18, baixo apercibimento de non dar trámite ao recurso, salvo que o recorrente sexa traballador, habente causa dun deles, beneficiario do réxime público da Seguridade Social, o Estado, as comunidades autónomas, as entidades locais e as entidades de dereito público vinculadas ou dependentes destes, sindicato ou beneficiario do dereito á asistencia xurídica gratuíta. </p>
    <p>Ademais, cando a sentenza condene ao pagamento de cantidade, o recorrente que non goce do beneficio de xustiza gratuíta deberá demostrar, no momento de anunciar o recurso, ter consignado no Banco de Santander, na conta de depósitos e consignacións deste xulgado correspondente ao presente procedemento 2322-0000-60-0139-18, a cantidade obxecto da condena; a consignación en metálico pódese substituír polo aseguramento mediante aval solidario de duración indefinida e pagadoiro a primeiro requirimento emitido por entidade de crédito. </p>
    <p>No caso de que algún dos anteriores ingresos se verifique mediante transferencia bancaria, esta deberase dirixir á conta ES 55 0049 3569 92 0005001274, facendo constar como beneficiario Xulgado do Social número 1 de Lugo e como concepto o número de conta correspondente ao presente procedemento que proceda dos dous mencionados nos dous parágrafos que anteceden. </p>
    <p>Advírtese, ademais, ás partes que deberán facer constar nos escritos de interposición do recurso e de impugnación, se for o caso, un domicilio na sede do Tribunal Superior de Xustiza de Galicia, para notificacións, dando cumprimento ao disposto no artigo 198 da Lei reguladora da xurisdición social.</p>
    <p>Así o pronuncio, mando e asino por esta miña sentenza, da cal se levará testemuño aos autos».</p>
    <p>E para que sirva de notificación en forma a Géneros de Punto Lanlo, S.L.U., Neopunt, S.L., Diseño Tecnológico Textil de Galicia, S.L. e Piu Punto, S.L., en ignorado paradoiro, expido e asino este edicto para a súa inserción no Diario Oficial de Galicia.</p>
    <p>Lugo, 27 de novembro de 2018</p>
    <footer><p>O letrado da Administración de xustiza</p></footer>

