---
date: '2018-12-21'
id: G0424-291118-0010
page: 53380
number: 243
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 16 de novembro de 2018, da Xefatura Territorial de Lugo, pola
  que se concede a autorización administrativa previa e de construción dunha
  instalación eléctrica no concello de Carballedo (expediente IN407A 2017/113,
  8597 AT).
range: Resolución
url: >-
  https://www.xunta.gal/dog/Publicados/2018/20181221/AnuncioG0424-291118-0010_gl.html
---
<p>Visto o expediente para outorgamento da autorización administrativa previa e de construción para a instalación eléctrica que a seguir se describe:</p>
    <p>Solicitante: Unión Fenosa Distribución, S.A.</p>
    <p>Domicilio social: A Batundeira, Velle, Ourense.</p>
    <p>Denominación: LMTS, CT e RBTS Irmáns Fernández Dorrego, nº 7 e o seu anexo.</p>
    <p>Situación: concello de Carballedo.</p>
    <p>Características técnicas:</p>
    <p>• LMT soterrada a 20 kV con orixe nun paso aéreo a soterrado situado no apoio existente BCSVEVSQ/80-4-5 e final no centro de transformación proxectado, cunha lonxitude de 155 metros en condutor tipo RHZ1-95.</p>
    <p>• Centro de transformación compacto telecontrolado GSM/GPRS/FO, cunha potencia proxectada de 250 kVA, no cal se instalan dúas celas de liña e unha de protección, relación de transformación 20.000/400-230 V. </p>
    <p>• RBT soterrada con orixe no CT proxectado e final na CXP da residencia da terceira idade, cunha lonxitude de 4 metros en condutor tipo XZ1.</p>
    <p>• RBT soterrada con orixe no CT proxectado e final na RBT existente, cunha lonxitude de 30 metros en condutor tipo XZ1.</p>
    <p>• RBT soterrada con orixe no CT proxectado e final na CXP do grupo escolar da Barrela, cunha lonxitude de 4 metros en condutor tipo XZ1.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico e no título VII, capítulo II, do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, no Real decreto 337/2014, do 9 de maio, polo que se aproba o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias, e na Resolución de 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54, do 19 de marzo), esta xefatura territorial, de acordo cas competencias que resultan dos decretos 135/2017, do 28 de decembro, polo que se crea e establece a estrutura orgánica da consellería, e tendo en conta o Decreto 9/2017, do 12 de xaneiro, sobre órganos competentes para autorización de instalacións eléctricas na Comunidade Autónoma de Galicia, resolve:</p>
    <p>Conceder a autorización administrativa previa e de construción ás ditas instalacións, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución poderase interpor recurso de alzada ante o conselleiro de Economía, Emprego e Industria no prazo dun mes, a partir do día seguinte ao da notificación ou publicación desta resolución; tamén se poderá interpor calquera outro recurso que considere pertinente ao seu dereito.</p>
    <p>Lugo, 16 de novembro de 2018</p>
    <footer><p>Pilar Fernández López<br>Xefa territorial de Lugo</p></footer>

