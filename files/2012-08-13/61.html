---
date: '2012-08-13'
id: L257-230712-0002
page: 32557
number: 154
agency: Concello de Vigo
section: VI. Anuncios. b) Administración local.
title: >-
  ANUNCIO de información pública sobre o Plan especial de dotacións EL/ZV/08
  eixe avenida de Castelao-Europa (expediente 11482/411).
range: Anuncio
url: >-
  https://www.xunta.gal/dog/Publicados/2012/20120813/AnuncioL257-230712-0002_gl.html
---
<p>A Xunta de Goberno Local do Concello de Vigo, na sesión ordinaria do 6 de xullo de 2012, adoptou o seguinte acordo:</p>
    <p>Primeiro. Aprobar inicialmente o Plan especial de dotacións EL/ZV/B-08, de iniciativa municipal, consonte a documentación elaborada pola sociedade Fraga G. Quijada Portolés e Asociados, S.L.P., con data de febreiro de 2012.</p>
    <p>Segundo. Ordenar a apertura dun período de información pública polo prazo dun mes mediante a inserción de anuncios no Diario Oficial de Galicia e en dous dos xornais de maior difusión da provincia, e notificar de forma individual e simultánea aos propietarios dos terreos afectados.</p>
    <p>Durante o mesmo prazo solicitáronse das administracións públicas competentes os informes sectoriais que resulten preceptivos.</p>
    <p>Terceiro. Publicar o acordo de aprobación inicial e apertura do período de información pública na páxina da internet municipal, así como os documentos integrantes do Plan especial de dotacións EL/ZV/B-08, e solicitar informe dos departamentos municipais de Tráfico e Parques e Xardíns no tocante aos servizos da súa competencia.</p>
    <p>Vigo, 18 de xullo de 2012</p>
    <footer><p>(Resolución 13.7.2012)<br>Carlos López Font<br>Vicepresidente da Xerencia Municipal de Urbanismo</p></footer>

