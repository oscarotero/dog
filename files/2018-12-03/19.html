---
date: '2018-12-03'
id: G2347-131118-0001
page: 50980
number: 230
agency: Xulgado do Social número 4 da Coruña
section: V. Administración de xustiza.
title: EDICTO (767/2017).
range: Edicto
url: >-
  https://www.xunta.gal/dog/Publicados/2018/20181203/AnuncioG2347-131118-0001_gl.html
---
<p>Eu, Encarnación Mercedes Tubío Lariño, letrada da Administración de xustiza do Xulgado do Social número 4 da Coruña, dou fe e certifico que neste xulgado se seguen autos número 767/2017 por instancia de Javier Sanjuán Manivesa contra a empresa Rutas Coruña, S.L. e o Fondo de Garantía Salarial, sobre despedimento, nos cales se ditou sentenza o 7 de novembro de 2018 que, copiada nos particulares necesarios, di así:</p>
    <p>«Resolución.</p>
    <p>Estímase parcialmente a demanda formulada por Javier Sanjuán Manivesa fronte á empresa Rutas Coruña, S.L., con intervención do Fondo de Garantía Salarial e, en consecuencia:</p>
    <p>– Declárase improcedente o despedimento efectuado pola demandada Rutas Coruña, S.L. ao traballador.</p>
    <p>– Declárase extinguida a relación laboral que une o traballador coa mercantil Rutas Coruña, S.L. na data do despedimento.</p>
    <p>Condénase a empresa Rutas Coruña, S.L. ao aboamento ao demandante da indemnización de cento dezaoito euros con cincuenta e oito céntimos de euro (118,58 euros).</p>
    <p>Notifíquese a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, abondando a manifestación da parte ou do seu avogado, graduado social colexiado ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, no momento de anunciar o recurso ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña».</p>
    <p>E para que conste, para os efectos da súa publicación no Diario Oficial de Galicia co fin de que sirva de notificación en forma á empresa Rutas Coruña, S.L. expido e asino este edicto.</p>
    <p>A Coruña, 13 de novembro de 2018</p>
    <footer><p>A letrada da Administración de xustiza</p></footer>

