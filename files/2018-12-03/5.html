---
date: '2018-12-03'
id: G0533-231118-0001
page: 50886
number: 230
agency: Consellería de Infraestruturas e Mobilidade
section: III. Outras disposicións.
title: >-
  RESOLUCIÓN do 21 de novembro de 2018, da Secretaría Xeral Técnica da
  Consellería de Infraestruturas e Mobilidade, pola que se dá publicidade a unha
  encomenda de xestión de carácter técnico á Axencia Galega de Infraestruturas
  relativa ao expediente de contratación para a adxudicación do contrato da obra
  do proxecto de execución da terminal de autobuses integrada na nova estación
  intermodal de Vigo.
range: Resolución
url: >-
  https://www.xunta.gal/dog/Publicados/2018/20181203/AnuncioG0533-231118-0001_gl.html
---
<p>De conformidade cos artigos 8 e 9 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á encomenda de xestión da Consellería de Infraestruturas e Mobilidade á Axencia Galega de Infraestruturas para a realización das actuacións de carácter técnico que se susciten no expediente de contratación relativo á obra do proxecto de execución da terminal de autobuses integrada na nova estación intermodal de Vigo, que ten as seguintes características:</p>
    <p>– Obxecto: encomenda de xestión da Consellería de Infraestruturas e Mobilidade á AXI para a realización dos seguintes traballos:</p>
    <p>• Na fase de aprobación do proxecto:</p>
    <p>- Informe de supervisión do proxecto relativo á obra do proxecto de execución da terminal de autobuses integrada na nova estación intermodal de Vigo.</p>
    <p>• Na fase de licitación do contrato de obras:</p>
    <p>- Elaboración do informe técnico de valoración das ofertas técnicas presentadas, incluídos os informes relativos a posibles baixas desproporcionadas.</p>
    <p>• Na fase de execución do contrato de obras:</p>
    <p>- A dirección do contrato, como responsable del, correspondéndolle as facultades atribuídas polo artigo 62 da Lei 9/2017, do 8 de novembro.</p>
    <p>- Sen prexuízo das funcións que lle correspondan ao director facultativo das obras, no suposto da existencia dun modificado sobre o contrato de obras a AXI, a través dos seus órganos técnicos, deberá emitir o correspondente informe técnico.</p>
    <p>- A comprobación do replanteo do proxecto. </p>
    <p>- En relación á tramitación das certificacións de obra e, de ser o caso, á liquidación do contrato, sen prexuízo das funcións que ao respecto correspondan ao director facultativo, esas deberán ser visadas  polo órgano que designe a AXI.</p>
    <p>• Calquera outro informe de carácter técnico que en relación con este contrato de obras sexa solicitado polo órgano xestor.</p>
    <p>– Natureza e alcance da xestión encomendada: esta encomenda ten natureza intersubxectiva ao realizarse entre órganos (Consellería de Infraestruturas e Mobilidade e Axencia Galega de Infraestruturas) dotados de personalidade xurídica propia e ser a Axencia Galega de Infraestruturas medio propio e servizo técnico da Administración xeral da Comunidade Autónoma de Galicia e dos poderes adxudicadores dependentes dela.</p>
    <p>– Prazo de vixencia: a vixencia da presente encomenda será de 36 meses desde a súa sinatura. </p>
    <p>– Supostos en que procede a finalización anticipada da encomenda: incumprimento total ou parcial dalgunha das partes ou mutuo acordo.</p>
    <p>Santiago de Compostela, 21 de novembro de 2018</p>
    <footer><p>Joaquín Macho Canales<br>Secretario xeral técnico da Consellería de Infraestruturas e Mobilidade</p></footer>

