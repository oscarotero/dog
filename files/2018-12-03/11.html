---
date: '2018-12-03'
id: O3C2-261118-0001
page: 50968
number: 230
agency: Academia Galega de Seguridade Pública
section: IV. Oposicións e concursos.
title: >-
  RESOLUCIÓN do 26 de novembro de 2018, do tribunal designado para xulgar o
  proceso selectivo unitario para o ingreso nos corpos de policía local,
  categoría de policía, quenda libre, convocado pola Orde do 4 de xullo de 2018
  pola que se fan públicas as datas, as horas e os lugares de realización do
  segundo e terceiro exercicio.
range: Resolución
url: >-
  https://www.xunta.gal/dog/Publicados/2018/20181203/AnuncioO3C2-261118-0001_gl.html
---
<p>En sesión que tivo lugar o día 7 de novembro de 2018, o tribunal nomeado pola Orde do 3 de outubro de 2018 (DOG núm. 195, do 11 de outubro) para cualificar o proceso selectivo unitario para o ingreso nos corpos de policía local, categoría de policía, quenda libre, cuxo obxecto é a cobertura de 38 prazas de policía local nos concellos que se enumeraban na citada orde, acordou, de conformidade co establecido na base 6 da convocatoria:</p>
    <p>1. Que o segundo exercicio, consistente na avaliación do coñecemento da lingua galega, se realizará na sede da Agasp, sita na avenida da Cultura, s/n, 36680 A Estrada (Pontevedra), o día 9 de decembro de 2018, en chamamento único, que se iniciará ás 10.30 horas.</p>
    <p>As persoas aspirantes que teñen que realizar a dita proba deberán ir provistas de DNI ou documento fidedigno acreditativo da súa identidade, a xuízo do tribunal.</p>
    <p>Non se permitirá o acceso ao recinto onde se realice o exercicio con teléfonos móbiles, axendas electrónicas, reloxos intelixentes ou calquera outro instrumento de que se poida valer a persoa aspirante para auxiliarse na realización do exercicio. Non se habilitará ningún servizo de recollida de móbiles.</p>
    <p>2. O terceiro exercicio consistente nas probas de aptitude física levarase a cabo o día 23 de decembro de 2018, iniciándose o chamamento único ás 9.30 horas nas pistas de atletismo da USC sitas na avenida de Novoa Santos, 4, 15705 Santiago de Compostela (A Coruña), e ás 16.30 horas, tamén en chamamento único, na piscina da USC sita no Campus Vida, avenida das Burgas, s/n, 15705 en Santiago de Compostela.</p>
    <p>As persoas aspirantes que teñan que realizar estas probas acudirán coa roupa e calzado adecuados para o seu desenvolvemento, deberán ir provistas de DNI ou documento fidedigno acreditativo da súa identidade e entregarán ao tribunal un informe sobre o estado de saúde en que se faga constar expresamente que a persoa aspirante reúne as condicións físicas e sanitarias para realizar os exercicios físicos, que deberá ter sido expedido dentro dos 15 días inmediatamente anteriores á data de realización destas probas.</p>
    <p>As probas que se van realizar son:</p>
    <p>– Comprobación da estatura.</p>
    <p>– Proba de velocidade: carreira de 50 metros lisos.</p>
    <p>– Proba de potencia de tren superior (homes: flexións de brazos; mulleres: suspensión en barra).</p>
    <p>– Proba de potencia de tren inferior: salto horizontal.</p>
    <p>– Proba de resistencia xeral: carreira de 1.000 metros lisos.</p>
    <p>– Proba de natación: 25 metros estilo libre.</p>
    <p>A Estrada, 26 de novembro de 2018</p>
    <footer><p>Luis Míguez Macho<br>Presidente do tribunal</p></footer>

