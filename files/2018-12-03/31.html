---
date: '2018-12-03'
id: G0426-221118-0004
page: 51002
number: 230
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 20 de novembro de 2018, da Xefatura Territorial da Coruña, de
  exposición pública do proxecto de avaliación ambiental ordinaria para cambio
  de actividade forestal a agrícola en Berdoias (Vimianzo).
range: Anuncio
url: >-
  https://www.xunta.gal/dog/Publicados/2018/20181203/AnuncioG0426-221118-0004_gl.html
---
<p>No Servizo de Montes da Xefatura Territorial da Consellería do Medio Rural na Coruña está a tramitarse unha solicitude de cambio de actividade forestal a agrícola (CFA 126/2016), promovida por Ganadería Marcote, S.C. e Ganadería Sanmartin, S.C., co obxectivo de implantar pastos para ampliar a base territorial das dúas explotacións.</p>
    <p>As parcelas afectadas son as número 1 e 129 do polígono 32 e a número 1 do polígono 34, abarcando unha superficie total de 1.289.685 m², situadas na parroquia de Berdoias, pertencente ao municipio de Vimianzo.</p>
    <p>Esta actuación está regulada pola Lei 7/2012, do 28 de xuño, de montes de Galicia, séndolle tamén de aplicación a Lei 21/2013, do 9 de decembro, de avaliación ambiental, que entre os proxectos que deben ser sometidos a avaliación de impacto ambiental ordinaria regulados no título II, capítulo II, sección 1ª, anexo I, cita:</p>
    <p>«Grupo 9: outros proxectos.</p>
    <p>b) Calquera proxecto que supoña un cambio de uso do solo nunha superficie igual ou superior a 100 ha».</p>
    <p>De acordo co disposto no artigo 36 desa mesma lei, comunícase a exposición pública do proxecto, durante un prazo de 30 días, para que calquera persoa poida consultalo e, se é o caso, presentar alegacións a este, como paso previo ao seu envío á Dirección Xeral de Calidade Ambiental e Cambio Climático, que como órgano ambiental continuará a tramitación de avaliación de impacto ambiental ordinaria e formulará a declaración de impacto ambiental que terá a natureza de informe preceptivo e determinante, e determinará se procede ou non para os efectos ambientais, a realización do proxecto e, no seu caso, as condicións nas cales pode desenvolverse, as medidas correctoras e as medidas compensatorias.</p>
    <p>A autoridade forestal é a competente para autorizar a solicitude de cambio de actividade.</p>
    <p>Desde o día seguinte á publicación deste anuncio, o proxecto está dispoñible para a súa consulta das 9.00 ás 14.00 horas, no Servizo de Montes desta xefatura territorial, rúa Vicente Ferrer, 2, planta sexta norte, da Coruña, e na sede electrónica da Consellería do Medio Rural (http://mediorural.xunta.gal/areas/forestal).</p>
    <p>A Coruña, 20 de novembro de 2018</p>
    <footer><p>Mónica López López<br>Xefa territorial da Coruña</p></footer>

