---
date: '2006-02-10'
page: 1
number: 29
agency: CONSELLERÍA DE TRABALLO
section: II. AUTORIDADES E PERSOAL
title: >-
  Orde do 27 de xaneiro de 2006 pola que se dispón o nomeamento de membros do
  Consello Galego de Cooperativas.
range: Orde
---
<p>O Decreto 25/2001, do 18 de xaneiro, polo que se regula a organización e funcionamento do Consello Galego de Cooperativas, desenvolve as previsións contidas na súa norma de creación, a Lei 5/1998, do 18 de decembro, de cooperativas de Galicia, regulando no seu artigo 4 a composición, no artigo 5 o procedemento de nomeamento e cesamento dos membros deste órgano, e no artigo 6 as substitucións.</p>
<p>En consecuencia, en virtude das facultades que me confire o artigo 38 da Lei 1/1983, do 22 de febreiro, reguladora da Xunta e do seu presidente, reformada pola Lei 11/1998, do 20 de outubro, o artigo 5 e a disposición derradeira 1ª do Decreto 25/2001, do 18 de xaneiro, en relación co Decreto 232/2005, do 11 de agosto, polo que se fixa a estrutura orgánica dos departamentos da Xunta de Galicia, e os decretos 213/2005, do 3 de agosto e 536/2005, do 6 de outubro, que establecen o nomeamento como conselleiro de Traballo e a estrutura orgánica da consellería, respectivamente,</p>
<p>DISPOÑO:</p>
<p>Artigo único:</p>
<p>1. O nomeamento do director xeral de Promoción Científica e Tecnolóxica do Sistema Universitario de Galicia, Rogelio Conde-Pumpido Tourón, como vogal titular e o nomeamento do subdirector xeral de Promoción Científica e Tecnolóxica de Galicia como vogal suplente, en representación do Consello Galego de Universidades.</p>
<p>2. O nomeamento do xefe do Servizo de Cooperativas e Economía Social, Manuel Ángel Pérez Losada, como secretario, e o do xefe de Sección do Rexistro de Cooperativas, José Abad Tizón, como suplente do secretario, por proposta da Dirección Xeral de Relacións Laborais.</p>
<p>Santiago de Compostela, 27 de xaneiro de 2006.</p>
<p>Ricardo Jacinto Varela Sánchez</p>
<p>Conselleiro de Traballo</p>

