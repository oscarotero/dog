---
date: '2016-01-28'
id: G1438-220116-0010
page: 3314
number: 18
agency: Deputación Provincial da Coruña
section: VI. Anuncios. b) Administración local.
title: >-
  ANUNCIO relativo á aceptación da delegación de compentencias tributarias do
  Concello de Ortigueira (taxa 1,5 e recadación executiva).
range: Anuncio
url: >-
  https://www.xunta.gal/dog/Publicados/2016/20160128/AnuncioG1438-220116-0010_gl.html
---
<p>O Pleno da Deputación Provincial da Coruña, na sesión ordinaria do 27 de marzo de 2015 adoptou, entre outros, o seguinte acordo:</p>
    <p>«30. Aceptación da delegación de competencias tributarias do Concello de Ortigueira.</p>
    <p>Aceptar a delegación das competencias en materia tributaria acordada polo Concello de Ortigueira na sesión plenaria do 30 de abril de 2014, en relación coas seguintes materias:</p>
    <p>1. A xestión, inspección e recadación voluntaria e executiva da taxa pola utilización privativa ou aproveitamentos especiais constituídos no solo, subsolo, ou voo das vías públicas, a favor de empresas explotadoras de servizos de subministración de interese xeral. A xestión que poida ser obxecto de delegación tanto pode afectar o suposto xeral do artigo 24 do Real decreto lexislativo 2/2004, do 5 de marzo, baseado no 1,5 % dos ingresos brutos obtidos no termo municipal, como o suposto especial da telefonía móbil.</p>
    <p>2. A recadación en período executivo dos seguintes tributos, taxas e prezos públicos e ingreso público de carácter non periódico:</p>
    <p>1º. Taxa por ocupación de terreos de uso público local con mercadorías, materiais de construción, cascallos, valados, puntais, asuelos, estadas e outras instalacións análogas.</p>
    <p>2º. Taxas por postos, barracas, casetas de venda, atraccións situadas en terreos de uso público e industrias de rúa e ambulantes e rodaxe cinematográfica.</p>
    <p>3º. Taxa por ocupación de terreos de uso público con mesas, cadeiras, tribunas e outros elementos con finalidade lucrativa.</p>
    <p>4º. Ingresos públicos por execución subsidiaria ao abeiro do establecido no artigos 96 e 97 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>A delegación entrará en vigor unha vez que sexa publicado este acordo no Boletín Oficial da provincia, e o seu exercicio levarase a cabo nos termos establecidos nas bases para a prestación de servizos tributarios aos concellos da provincia, aprobadas para o efecto por esta deputación provincial».</p>
    <p>O que se fai público para xeral coñecemento.</p>
    <p>A Coruña, 19 de xaneiro de 2016</p>
    <table>
     <tbody>
      <tr>
       <td><footer><p>Valentín González Formoso<br>Presidente da Deputación<br>Provincial da Coruña</p></footer></td>
       <td><footer><p>Mª Amparo C. Taboada Gil<br>Secretaria acctal. da Deputación<br>Provincial da Coruña</p></footer></td>
      </tr>
     </tbody>
    </table>

