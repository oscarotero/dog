---
date: '2016-01-28'
id: G0422-200116-0002
page: 3119
number: 18
agency: Consellería de Medio Ambiente e Ordenación do Territorio
section: III. Outras disposicións.
title: >-
  RESOLUCIÓN do 7 de xaneiro de 2016, da Dirección Xeral de Conservación da
  Natureza, pola que se crea o couto de pesca de Carboeiro, no río Deza, e se
  modifica o límite superior do couto de Santeles, no río Ulla.
range: Resolución
url: >-
  https://www.xunta.gal/dog/Publicados/2016/20160128/AnuncioG0422-200116-0002_gl.html
---
<p>Antecedentes.</p>
    <p>De conformidade co disposto no artigo 68 do Decreto 130/1997, do 14 de maio, polo que se aproba o Regulamento de ordenación da pesca fluvial e dos ecosistemas acuáticos continentais (DOG núm. 106, do 4 de xuño), a Consellería de Medio Ambiente e Ordenación do Territorio aprobou o Plan de xestión da pesca fluvial nas augas salmoneiras do río Ulla.</p>
    <p>O couto de pesca de Santeles creouse mediante a Resolución do 23 de decembro de 2014, da Dirección Xeral de Conservación da Natureza, pola que se crean os coutos de pesca de Pontevea e Santeles, no río Ulla, e o couto de pesca de Deza, nos ríos Deza e Ulla (DOG núm. 248, do 29 de decembro).</p>
    <p>De conformidade co disposto no artigo 15 do Regulamento de ordenación da pesca fluvial e dos ecosistemas acuáticos continentais, o Servizo Provincial de Conservación da Natureza de Pontevedra iniciou o expediente para a creación do couto de pesca de Carboeiro, no río Deza, e de modificación do límite superior do couto de pesca de Santeles, no río Ulla.</p>
    <p>O expediente de creación do couto de pesca de Carboeiro, no río Deza, e de modificación do límite superior do couto de pesca de Santeles, no río Ulla, foi sometido a información pública mediante Resolución da Xefatura Territorial de Pontevedra do 29 de outubro de 2015 (DOG núm. 217, do 13 de novembro). </p>
    <p>No prazo de participación pública non se presentaron alegacións. </p>
    <p>No expediente de creación do couto de pesca de Carboeiro, no río Deza, e de modificación do límite superior do couto de pesca de Santeles, no río Ulla, consta o informe favorable do Comité Provincial de Pesca Fluvial de Pontevedra, en sesión do 8 de outubro de 2015.</p>
    <p>Consideracións legais.</p>
    <p>O expediente de creación do couto de pesca de Carboeiro, no río Deza, e de modificación do límite superior do couto de pesca de Santeles, no río Ulla, cumpre os requisitos establecidos na Lei 7/1992, do 24 de xullo, de pesca fluvial (DOG núm. 151, do 5 de agosto), no Decreto 130/1997, do 14 de maio, polo que se aproba o Regulamento de ordenación da pesca fluvial e dos ecosistemas acuáticos continentais, e demais normativa de aplicación.</p>
    <p>A Dirección Xeral de Conservación da Natureza é competente para resolver o expediente segundo o disposto na Lei 7/1992, do 24 de xullo, de pesca fluvial, no Decreto 130/1997, do 14 de maio, polo que se aproba o Regulamento de ordenación da pesca fluvial e dos ecosistemas acuáticos continentais, e mais no Decreto 167/2015, do 19 de novembro, polo que se establece a estrutura orgánica da Consellería de Medio Ambiente e Ordenación do Territorio (DOG núm. 221, do 19 de novembro).</p>
    <p>Resolución.</p>
    <p>De conformidade con todo o anterior, resolvo crear o couto de pesca de Carboeiro, no río Deza, e modificar o límite superior do couto de pesca de Santeles, no río Ulla, cos límites e a normativa que a seguir se establecen:</p>
    <p>Couto de Carboeiro.</p>
    <p>• Concellos: Silleda e Vila de Cruces.</p>
    <p>• Límite superior: 30 m augas abaixo da restitución de auga da minicentral de Saídres (X: 562.545; Y: 4.734.142).</p>
    <p>• Límite inferior: desembocadura do río Orza (X: 560.670; Y: 4.734.698).</p>
    <p>• Lonxitude aproximada: 4,1 km.</p>
    <p>• Clasificación: couto de pesca sen morte.</p>
    <p>• Permisos diarios: 8.</p>
    <p>• Xornadas inhábiles: segundo a orde anual de pesca continental.</p>
    <p>Couto de Santeles.</p>
    <p>• Concellos: A Estrada e Vedra.</p>
    <p>• Límite superior: 100 m augas abaixo da canle de Covelas (X: 543.053; Y: 4.732.683).</p>
    <p>• Límite inferior: presa do muíño de Arnelas (X: 541.548; Y: 4.733.849).</p>
    <p>• Lonxitude aproximada: 1,88 km.</p>
    <p>• Clasificación: couto de salmón e, logo da finalización da tempada de salmón, couto de pesca sen morte.</p>
    <p>• Permisos diarios: 8.</p>
    <p>• Cotas de captura, tamaños mínimos e xornadas inhábiles: segundo a orde anual de pesca continental.</p>
    <p>As coordenadas están expresadas no sistema ETRS89, proxección UTM-29N.</p>
    <p>De conformidade co disposto no artigo 15 do Regulamento de ordenación da pesca fluvial e dos ecosistemas acuáticos continentais (Decreto 130/1997, do 14 de maio), inclúense nos coutos de pesca os 100 m finais de todos os afluentes existentes nos tramos acoutados.</p>
    <p>Contra esta resolución caberá, de conformidade cos artigos 107.1, 114 e 115 da Lei 4/1999, de modificación da Lei 30/1992, do 26 de novembro, de réxime xurídico das administracións públicas e do procedemento administrativo común, a interposición do recurso de alzada perante a conselleira de Medio Ambiente e Ordenación do Territorio no prazo dun mes, contado desde o día seguinte ao da publicación no Diario Oficial de Galicia.</p>
    <p>Santiago de Compostela, 7 de xaneiro de 2016</p>
    <footer><p>Ana María Díaz López<br>Directora xeral de Conservación da Natureza</p></footer>

