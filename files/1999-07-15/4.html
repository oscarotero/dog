---
date: '1999-07-15'
id: C756
page: 9
number: 135
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 25 de xuño de 1999, da Dirección Xeral de Centros e Inspección
  Educativa, pola que se lle autoriza a ampliación dunha unidade do segundo
  ciclo de educación infantil ó centro privado concertado Nuestra Señora de la
  Esperanza de Vigo.
range: Resolución
url: 'https://www.xunta.gal/dog/Publicados/1999/19990715/AnuncioC756_gl.html'
---
<p>Examinado o expediente incoado pola titularidade do centro privado concertado Nuestra Señora de la Esperanza de Vigo no que solicita a ampliación dunha unidade do segundo ciclo de educación infantil.</p>
<p>Resultando que o expediente foi tramitado pola Delegación Provincial de Educación e Ordenación Universitaria de Pontevedra, que o envía cos informes emitidos pola Inspección de Educación e pola Unidade Técnica.</p>
<p>Vistos a Lei orgánica 1/1990, do 3 de outubro, de Ordenación Xeral do Sistema Educativo (BOE do 4), o Real decreto 1004/1991, do 14 de xuño (BOE do 26), a disposición derradeira primeira do Decreto 133/1995, do 10 de maio (DOG do 22), a Orde do 20 de setembro de 1995 (DOG do 15 de decembro), polo que se desenvolve o antedito decreto.</p>
<p>Considerando que o devandito centro privado ten autorización definitiva para impartir educación primaria.</p>
<p>Esta dirección xeral,</p>
<p>RESOLVE:</p>
<p>Autorizarlle ampliación dunha unidade do segundo ciclo de educación infantil ó centro privado que se relaciona no anexo desta resolución, facendo constar que, para a posta en funcionamento dela, a titulación do profesorado deberá axustarse ó establecido no Real decreto 1004/1991.</p>
<p>Santiago de Compostela, 25 de xuño de 1999.</p>
<p>Severino Somoza Gómez</p>
<p>Director xeral de Centros e Inspección Educativa</p>
<p>ANEXO</p>
<p>Provincia de Pontevedra</p>
<p>Concello: Vigo.</p>
<p>Localidade: Vigo.</p>
<p>Enderezo: Cambeses, 18.</p>
<p>Denominación: Nuestra Señora de la Esperanza.</p>
<p>Titular: Purificación Prieto Muíños.</p>
<p>Nivel: educación infantil-2º ciclo.</p>
<p>Unidades de que constaba: 2.</p>
<p>Unidades novas autorizadas: 1.</p>
<p>Composición resultante:</p>
<p>Centro de educación infantil: 3 unidades.</p>
<p>Centro de educación primaria: 6 unidades.</p>
<p>Centro de educación secundaria: 4 unidades de educación secundaria obrigatoria.</p>
<p>Centro de educación especial: 1 unidade (psíquicos).</p>

