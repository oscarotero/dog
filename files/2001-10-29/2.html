---
date: '2001-10-29'
id: 10A72
page: 13
number: 209
agency: CONSELLERÍA DE ECONOMÍA E FACENDA
section: I. DISPOSICIÓNS XERAIS
title: >-
  Orde do 25 de outubro de 2001 pola que se modifica a do 11 de febreiro de
  1998, pola que se regula a tramitación anticipada de expedientes de gasto.
range: Orde
url: 'https://www.xunta.gal/dog/Publicados/2001/20011029/Anuncio10A72_gl.html'
---
<p>Con posterioridade á publicación da dita orde percibiuse a necesidade de tramitar expedientes de gasto de carácter plurianual no período do 20 de outubro ó 31 de decembro, cando non existe proxecto de orzamento para aqueles gastos consecuencia de necesidades propias do normal funcionamento dos servicios.</p>
<p>En virtude do exposto,</p>
<p>DISPOÑO:</p>
<p>Artigo único.-Modifícase o texto do punto 2.2 do artigo 2º da Orde do 11 de febreiro de 1998, que quedará redactado da seguinte forma:</p>
<p>2.2. Os expedientes de contratación con varias anualidades poderán ser autorizados cando concorran as circunstancias previstas nos puntos 1.1, 1.2 e 1.3 do artigo 1º desta orde e, en todo caso, quedarán sometidos ós principios xerais de carácter orzamentario e, en particular, ó disposto no artigo 58 do Decreto lexislativo 1/1999, do 7 de outubro, polo que se aproba o texto refundido da Lei de réxime financeiro e orzamentario de Galicia.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 25 de outubro de 2001.</p>
<p>José Antonio Orza Fernández</p>
<p>Conselleiro de Economía e Facenda</p>

