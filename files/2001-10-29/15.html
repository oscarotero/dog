---
date: '2001-10-29'
id: 10AB2
page: 13
number: 209
agency: XULGADO DO SOCIAL NÚMERO UN DE LUGO
section: V. ADMINISTRACIÓN DE XUSTIZA
title: Edicto (118/2001).
range: Edicto
url: 'https://www.xunta.gal/dog/Publicados/2001/20011029/Anuncio10AB2_gl.html'
---
<p>Rafael González Alió, secretario do Xulgado do Social número un dos de Lugo, dá fe es testemuño de que nos autos de xuízo número 526/2002 (execución 118/2001), seguidos por instancia de -ver pdf- contra a empresa Obras e Servicios Golada Obraserg, EC, S.L., sobre despedimento, se dictou auto cun encabezamento e parte dispositiva que di:</p>
<p>Auto: na cidade de Lugo, o 25 de setembro de 2001. Parte dispositiva: xa que a empresa Obras e Servicios Golada Obraserg, EC, S.L., non procedeu á readmisión do traballador demandante -ver pdf-, como así se acordou en sentencia con data do 22 de agosto de 2001, é procedente substituí-la obriga de readmitir por indem</p>
<p>nización e, en consecuencia, debo condenar e condeno a empresa Obras e Servicios Golada Obraserg, EC, S.L. e polo dito concepto, a que lle aboe ó demandante a cantidade de cento setenta e nove mil cento oitenta e sete pesetas (179.187 pesetas). Igualmente, debo condenar e condeno a referida empresa que lle aboe ó traballador, polo concepto de salarios deixados de percibir desde a data da notificación de sentencia ata a desta resolución, a cantidade de cento cincuenta mil oitocentas pesetas (150.800 pesetas).</p>
<p>Declárase extinguida a relación laboral que unía o traballador -ver pdf- e a empresa Obras e Servicios Golada Obraserg, EC, S.L., desde a data desta resolución.</p>
<p>Notifíqueselles esta sentencia ás partes, coa advertencia de que contra ela cabe interpor recurso de reposición no prazo de cinco días.</p>
<p>Así, por este meu auto, acórdao, mándao e asínao María de los Ángeles Andrés Vega, maxistrada-xuíza do Xulgado do Social número un dos de Lugo.</p>
<p>Rubricado</p>

