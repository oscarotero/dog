---
date: '2001-10-29'
id: 10ABE
page: 13
number: 209
agency: XULGADO DO SOCIAL NÚMERO UN DE LUGO
section: V. ADMINISTRACIÓN DE XUSTIZA
title: Edicto (566/2001).
range: Edicto
url: 'https://www.xunta.gal/dog/Publicados/2001/20011029/Anuncio10ABE_gl.html'
---
<p>Rafael González Alió, secretario do Xulgado do Social número un dos de Lugo, dá fe e testemuño de que nos autos de xuízo número 566/2001, seguidos por instancia de Azucena Valdés Álvarez, contra as empresas Grupo Xovenga, S.L., José Ramón González Jiménez e outro por despedimento, se dictou a sentencia que no encabezado e parte dispositiva di:</p>
<p>«Sentencia. En Lugo o vintecinco de setembro do ano dous mil un. Vistos por Mª de los Ángeles Andrés Vega, maxistrada-xuíza do Xulgado do Social número un dos de Lugo, os presentes autos de xuízo verbal nº 566/2001, sobre reclamación por despedimento, no que son partes como demandante Azucena Valdés Álvarez, representada polo letrado Antonio Pavón Álvarez e como parte demandada o Fondo de Garantía Salarial (Fogasa), representado polo letrado José Carlos Pérez Vázquez. Non compareceron as empre</p>
<p>sas demandadas Grupo Xovenga, S.L. nin José Ramón González Jiménez, a pesar de estaren citadas en legal forma.</p>
<p>Decido que estimando a demanda deducida por Azucena Valdés Álvarez, sobre despedimento, contra as empresas Grupo Xovenga, S.L. e José Ramón González Jiménez, debo declarar e declaro nula a decisión extintiva empresarial comunicada con efectos do 9-7-2001, condenando as empresas accionadas á inmediata readmisión da traballadora demandante nas mesmas condicións que rexían antes do despedimento, co aboamento dos salarios deixados de percibir desde a data do despedimento ata a efectiva readmisión da traballadora, a razón de 3.735 pesetas brutas diarias do 9-7-2001 ó 31-8-2001 e desde 1-9-2001 a razón do salario mínimo interprofesional diario para traballadores maiores de 18 anos con inclusión da pro rata de dúas pagas extras, isto é, a razón de 2.805 pesetas brutas diarias, totalizando ata a data desta resolución duascentas sesenta e cinco mil duascentas setenta e cinco pesetas (265.275 pesetas). Absólvese o Fondo de Garantía Salarial (Fogasa) sen prexuízo da súa eventual </p>
<p>responsabilidade no caso de declaración da insolvencia empresarial. Notifíqueselle esta sentencia ás partes, coa advertencia de que, contra ela cabe interpoñer recurso de suplicación para ante a Sala do Social do Tribunal Superior de Xustiza de Galicia-A Coruña, dentro dos cinco días seguintes ó da súa notificación, por conducto deste xulgado do social, previo o depósito das cantidades obxecto de condena, e cos requisitos esixidos no artigo 189 e seguintes do texto refundido da Lei de procedemento laboral, e en especial o disposto no seu artigo 228; consistente en que será indispensable que o recorrente que non goce do beneficio de xustiza gratuíta acredite, ó anuncia-lo recurso de suplicación, ter consignado na conta de depósitos e consignacións nº 2322-61-nº de autos 566/2001, que este xulgado do social ten aberta no Banco de Bilbao-Vizcaya, desta cidade, r/ da Raíña, nº 1, a cantidade obxecto da condena, podendo substituírse a consignación en metálico polo aseguramento mediante </p>
<p>aval bancario, no que deberá facerse consta-la responsabilidade solidaria do avalista. O xustificante de consignación en metálico ou, se é o caso, o documento de aseguramento, nos que deberá consta-lo número de procedemento, quedará baixo a custodia do secretario, que expedirá testemuño deles para a súa unión ós autos, facilitando o oportuno recibo, mailo depósito de 25.000 pesetas, prevido para esta clase de recursos que deberá constituírse na mesma conta nº 2322-65-nº de autos 566/2001 do Banco Bilbao-Vizcaya, que para o efecto e baixo a denominación de recurso de suplicación existe, debendo entregarse os xustificantes na secretaría deste xulgado ó tempo de interpo-lo recurso, no caso de seren as empresas demandadas condenadas as que o interpuxesen, de conformidade co disposto no artigo 227 do referido texto legal. Así por esta miña sentencia</p>
<p>definitiva, pronúncioo, mándoo e asínoo. Mª de los Ángeles Andrés Vega. Rubricado. Publicación. A anterior sentencia foi lida e publicada pola maxistrada que a subscribe, estando celebrando audiencia pública no día da súa data, do que eu secretario certifico. Rafael González Alió. Rubricado».</p>
<p>Concorda ben e fielmente co orixinal, e para que sirva de notificación en forma ás empresas Grupo Xovenga, S.L. e José Ramón González Jiménez en ignorado paradoiro, expido e asino este edicto para a súa inserción no Diario Oficial de Galicia en Lugo, o vintecinco de setembro de dous mil un.</p>
<p>O secretario</p>
<p>Rubricado</p>

