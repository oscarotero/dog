---
date: '2001-10-29'
id: 10ABA
page: 13
number: 209
agency: XULGADO DO SOCIAL NÚMERO UN DE LUGO
section: V. ADMINISTRACIÓN DE XUSTIZA
title: Edicto (565/2001).
range: Edicto
url: 'https://www.xunta.gal/dog/Publicados/2001/20011029/Anuncio10ABA_gl.html'
---
<p>Rafael González Alió, secretario do Xulgado do Social número un dos de Lugo, dá fe es testemuño de que nos autos de xuízo número 565/2001, seguidos por instancia de María del Carmen Rodríguez López contra a empresa Grupo Xovenga, S.L., José Ramón González Jiménez e outro, sobre despedimento, se dictou a sentencia cun encabezamento e parte dispositiva que di:</p>
<p>«Sentencia: en Lugo, 25 de setembro de 2001. Vistos por María de los Ángeles Andrés Vega, maxistrada-xuíza do Xulgado do Social número un dos de Lugo, estes autos de xuízo verbal número 565/2001, sobre reclamación de despedimento, no que son partes, como demandante, María del Carmen Rodríguez López, representada polo letrado Antonio Pavón Álvarez e, como parte demandada, o Fondo de Garantía Salarial (Fogasa), representado polo letrado José Carlos Pérez Vázquez. Non comparecerou as empresas demandadas Grupo Xovenga, S.L., José Ramón González Jiménez, malia estaren citadas en legal forma.</p>
<p>Decido que estimando a demanda interposta por María del Carmen Rodríguez López, sobre despedimento, contra a empresa Grupo Xovenga, S.L., José Ramón González Jiménez, debo declarar e declaro nula a decisión extintiva empresarial comunicada con efectos do 9-7-2001, condenado as empresas demandadas á inmediata readmisión da traballadora demandante nas mesmas condicións que rexían antes do despedimento, co aboamento dos salarios deixados de percibir desde a data do despedimento ata a efectiva readmisión da traballadora, e que ata a data desta resolución totalizan duascentas noventa e unha mil trescentas trinta pesetas (291.330 pesetas). Absólvese o Fondo de Garantía Salarial Fogasa sen prexuízo da súa ulterior responsabilidade, no caso de ser declarada a insolvencia empresarial.</p>
<p>Notifíqueselles esta sentencia ás partes, coa advertencia de que, contra ela cabe interpor recurso de suplicación para ante a Sala do Social do Tribunal Superior de Xustiza de Galicia, na Coruña, dentro dos cinco días seguintes ó da súa notificación, por conducto deste Xulgado do Social, logo do depósito das cantidades obxecto de condena, e cos requisitos esixidos no artigo 189 e seguintes do texto refundido da Lei de procedemento laboral e, en especial, o disposto no artigo 228 do citado corpo legal, consistente en que será indispensable que o recorrente que non gozase do beneficio de xustiza gratuíta acredite, ó anuncia-lo recurso de suplicación, ter con</p>
<p>signado na conta de depósitos e consignacións, nº 2322-61- nº de autos 565/2001, que este Xulgado do Social ten aberta no Banco de Bilbao Vizcaya desta cidade, na rúa da Raíña nº 1, a cantidade obxecto da condena. Poderá substituírse a consignación en metálico polo aseguramento mediante aval bancario, no que deberá facerse consta-la responsabilidade solidaria do avalista. O xustificante de consignación en metálico ou, de se-lo caso, o documento de aseguramento, nos que deberá consta-lo número do procedemento, quedará baixo a custodia do secretario, que expedirá testemuño destes para a súa unión ós autos, facilitando o oportuno recibo, mailo depósito de 25.000 pesetas prevido para esta clase de recursos, que deberá constituírse na mesma conta nº 2322-65 nº de autos 565/2001 do Banco Bilbao Vizcaya, que para o efecto e baixo a denominación de recurso de suplicación existe, e deberán entregarse os xustificantes na secretaría deste xulgado ó tempo de interpo-lo recurso, no caso de se-la </p>
<p>empresa demandada quen o interpuxese, de conformidade co disposto no artigo 227 do referido texto legal.</p>
<p>Así, por esta miña sentencia, pronúncioo, mándoo e asínoo. María de los Ángeles Andrés Vega. Rubricado</p>
<p>Publicación: a anterior sentencia foi lida e publicada pola maxistrada que a subscribe, que estaba celebrando audiencia pública no día da súa data, do que eu, secretario, certifico. Rafael González Alió. Rubricado.»</p>
<p>Concorda ben e fielmente co orixinal, e para que sirva de notificación en forma ás empresas Grupo Xovenga, S.L., e José Ramón González Jiménez, en ignorado paradoiro, expido e asino este edicto para a súa inserción no Diario Oficial de Galicia, en Lugo, o 25 de setembro de 2001.</p>
<p>Rubricado</p>

