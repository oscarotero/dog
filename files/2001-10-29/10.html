---
date: '2001-10-29'
id: 10A96
page: 13
number: 209
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: III. OUTRAS DISPOSICIÓNS
title: >-
  Orde do 3 de outubro de 2001 pola que se determina o sometemento dos
  incentivos á contratación dirixidos a favorece-la conciliación da vida laboral
  e familiar ó Regulamento (CE) 69/2001, da comisión, do 12 de xaneiro.
range: Orde
url: 'https://www.xunta.gal/dog/Publicados/2001/20011029/Anuncio10A96_gl.html'
---
<p>Os incentivos á contratación dirixidos a favorece-la conciliación da vida laboral e familiar establecidos na orde da Consellería de Familia e Promoción do Emprego, Muller e Xuventude do 9 de maio de 2001 (DOG nº 92, do 14 de maio), como modalidade de axuda estatal ó emprego queda sometida á normativa europea.</p>
<p>Polo exposto, e para a súa adecuación ó dereito comunitario,</p>
<p>DISPOÑO:</p>
<p>Artigo único.-Os incentivos á contratación dirixidos a favorece-la conciliación da vida laboral e fami</p>
<p>liar establecidos na Orde do 9 de maio de 2001 (DOG nº 92, do 14 de maio) quedan sometidos ó réxime de axudas de minimis, polo tanto estas axudas non poderán exceder ós límites cuantitativos establecidos no Regulamento (CE) 69/2001, da Comisión, do 12 de xaneiro, relativo á aplicación dos artigos 87 e 88 do Tratado CE ás axudas de minimis (DOCE nº L10, do 13-1-2001).</p>
<p>En consecuencia, xa non é de aplicación a condición establecida para o pagamento no artigo 11.3º da Orde do 9 de maio de 2001.</p>
<p>Disposicións derradeiras</p>
<p>Primeira.-Facúltase o director xeral de Fomento do Emprego para que dicte, no ámbito da súas competencias, as resolucións e aclaracións necesarias para o desenvolvemento e cumprimento desta orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 3 de outubro de 2001.</p>
<p>Manuela López Besteiro</p>
<p>Conselleira de Familia e Promoción do Emprego,</p>
<p>Muller e Xuventude</p>

