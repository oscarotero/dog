---
date: '2002-05-28'
id: A686
page: 7745
number: 101
agency: CONSELLERÍA DE EDUCACIÓN E ORDENACIÓN UNIVERSITARIA
section: VI. ANUNCIOS
title: >-
  Resolución do 22 de maio de 2002 pola que se anuncia a tramitación urxente do
  concurso público para a contratación dos servicios dun experto en recursos
  léxicos e anotación automática de textos periodísticos.
range: Resolución
url: 'https://www.xunta.gal/dog/Publicados/2002/20020528/AnuncioA686_gl.html'
---
<p>De acordo co establecido no prego de cláusulas administrativas particulares polas que se rexe o contrato consistente nos servicios dun experto arriba indicado (e que, xunto coa restante documentación de interese para os licitadores, pode ser adquirido no Centro Ramón Piñeiro para a Investigación en Humanidades, estrada Santiago de Compostela a Noia, km 3, A Barcia, teléfono 981 54 25 39), faise público:</p>
<p>1. Obxecto: realización do soporte técnico para a elaboración dos recursos léxicos e gramaticais para a análise computacional do galego actual.</p>
<p>2. Forma de adxudicación: procedemento aberto, mediante concurso, polo trámite de urxencia.</p>
<p>3. Orzamento: 41.830,45 euros, IVE incluído.</p>
<p>4. Requisitos dos licitadores: os especificados nos puntos 6 e 8 do prego de cláusulas administrativas particulares.</p>
<p>5. Proposicións: de acordo co que se especifica no punto 7 do prego de cláusulas administrativas particulares, a documentación será presentada no rexistro xeral da Consellería de Educación e Ordenación Universitaria no prazo de 8 días naturais contados a partir do seguinte á publicación deste anuncio no Diario Oficial de Galicia.</p>
<p>6. Apertura de proposicións: a apertura de ofertas presentadas en prazo hábil terá lugar en acto público na Dirección Xeral de Política Lingüística, da Consellería de Educación e Ordenación Universitaria, ás dez horas do terceiro día natural seguinte ó do remate do prazo de presentación de proposicións; se este fose inhábil, posporase ó primeiro día hábil seguinte.</p>
<p>Santiago de Compostela, 22 de maio de 2002.</p>
<p>Xesús P. González Moreiras</p>
<p>Director xeral de Política Lingüística</p>

