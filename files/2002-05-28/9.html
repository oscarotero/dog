---
date: '2002-05-28'
id: A65A
page: 7738
number: 101
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: IV. OPOSICIÓNS E CONCURSOS
title: >-
  Resolución do 24 de maio de 2002, da Dirección Xeral da Función Pública, pola
  que se fan públicas as listas para a cobertura con carácter temporal de postos
  de traballo reservados a persoal funcionario, reguladas no Decreto 89/1997, do
  10 de abril, modificado polo Decreto 70/2000, do 31 de marzo, correspondentes
  ó corpo subalterno da Xunta de Galicia (grupo E), listas A2 e B, de
  conformidade co establecido na Resolución do 6 de marzo de 2002.
range: Resolución
url: 'https://www.xunta.gal/dog/Publicados/2002/20020528/AnuncioA65A_gl.html'
---
<p>Rematado o prazo fixado pola resolución da Dirección Xeral da Función Pública, do 6 de marzo de 2002 (DOG nº 50, do 11 de marzo), de presentación de solicitudes para a elaboración das listas para a cobertura con carácter temporal de postos de traballo reservados a persoal funcionario nas relacións de postos de traballo, reguladas polo Decreto 89/1997, do 10 de abril, modificado polo Decreto 70/2000, do 31 de marzo, e á vista das solicitudes presentadas para ó corpo subalterno da Xunta de Galicia (grupo E), listas A2 e B), e unha vez elaboradas pola Comisión Permanente de Selección as listas na correspondente sesión, a Dirección Xeral da Función Pública,</p>
<p>RESOLVE:</p>
<p>Primeiro.-Facer públicas as listas para a cobertura, con carácter temporal, de postos de traballo reservados a persoal funcionario correspondentes ó corpo subalterno da Xunta de Galicia (grupo E), listas A2 e B. As listas están expostas na forma que seguidamente se indica:</p>
<p>Anexo I: figuran os solicitantes admitidos na lista con indicación da puntuación.</p>
<p>Anexo II: figuran os solicitantes excluídos con expresión da causa de exclusión.</p>
<p>Segundo.-Os citados anexos atópanse expostos nos taboleiros de anuncios da Consellería da Presidencia, Relacións Institucionais e Administración Pública e nos das súas delegacións provinciais, no servicio de información do edificio administrativo da Xunta de Galicia en Vigo e nas oficinas comarcais da Xunta de Galicia.</p>
<p>Terceiro.-Os interesados disporán dun prazo de 10 días hábiles contados a partir do seguinte ó da publicación da presente resolución no Diario Oficial de Galicia para a emenda de erros e, se é o caso, formula-las oportunas alegacións, que irán dirixidas á correspondente Comisión Permanente de Selección de Persoal funcionario (Dirección Xeral da Función Pública, Consellería da Presidencia, Relacións Institucionais e Administración Pública, edificios administrativos de San Caetano, s/n, Santiago de Compostela).</p>
<p>Unha vez transcorrido o prazo citado con anterioridade, se é o caso, levaranse a efecto as emendas procedentes e daráselle a oportuna publicidade.</p>
<p>Cuarto.-Os solicitantes que figuran admitidos no anexo I (lista B), estarán obrigados, no prazo de 10 días hábiles contados a partir do día seguinte ó da publicación no Diario Oficial de Galicia das listas, a lle remitir á Dirección Xeral da Función Pública o xustificante do aboamento da taxa que a continuación se expresa:</p>
<p>Grupo E: 23,79 A.</p>
<p>Estarán exentos do aboamento das taxas por dereito de inscrición as persoas con discapacidade igual ou superior ó 33% logo de xustificación documental, de acordo coa base 3.3 da resolución desta dirección xeral do 6 de marzo de 2002.</p>
<p>Os que non o fixesen o aboamento no prazo sinalado serán excluídos automaticamente das listas.</p>
<p>Santiago de Compostela, 24 de maio de 2002.</p>
<p>Belén Prado Sanjurjo</p>
<p>Directora xeral da Función Pública</p>

