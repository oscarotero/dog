---
date: '2002-05-28'
id: A69A
page: 7748
number: 101
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 2 de abril de 2002, da Delegación Provincial de Ourense, pola
  que se autoriza e se declara, en concreto, de utilidade pública, para os
  efectos da urxente ocupación, a instalación eléctrica denominada L.M.T., C.T.,
  R.B.T. Seara de Arriba-Mundín, no concello de Nogueira de Ramuín, provincia de
  Ourense. (Expediente IN407A 01/149-3 A.T.).
range: Resolución
url: 'https://www.xunta.gal/dog/Publicados/2002/20020528/AnuncioA69A_gl.html'
---
<p>Examinado o expediente instruído por pedimento de Unión Fenosa Distribución, S.A., con domicilio para efectos de notificacións na r/ A Batundeira nº 2, Velle, 32960 Ourense, sobre autorización, aprobación do proxecto e declaración, en concreto, de utilidade pública da instalación eléctrica de referencia; resultan os seguintes antecedentes de feito:</p>
<p>Primeiro.-A petición someteuse a información pública por Acordo do 3 de decembro de 2001, desta delegación provincial, publicado no DOG do 22 de xaneiro de 2002, no BOP de Ourense do 26 de xaneiro e no xornal La Región do 27 de decembro de 2001, en aplicación dos artigos 125 e 144 do Real decreto 1955/2000, do 1 de decembro, polo que se aproba o regulamento de aplicación da Lei 54/1997, do 27 de novembro, do sector eléctrico.</p>
<p>Segundo.-Durante o período de información pública presentouse a seguinte alegación:</p>
<p>-Carmen de la Fuente Rodríguez, como titular do predio nº 15 da relación de afectados, solicita, audiencia no expediente, oponse á urxente ocupación dos terreos afectados por non existir causa que o xustifique e, así mesmo, entende que hai outras alternativas que minoran os prexuízos que se producen en toda expropiación forzosa; polo que solicita a nulidade de todo o actuado e o arquivo definitivo do expediente.</p>
<p>Terceiro.-O proxecto, coas características básicas que se reflicten a seguir, recibiu o informe favorable dos servicios técnicos desta delegación provincial, efectuándose a comprobación sobre o terreo da traza da liña eléctrica proxectada, na que non se dá ningunha das limitacións á constitución de servidume de paso ás que se refire o artigo 161 do citado Real decreto 1955/2000.</p>
<p>-Liña aérea a 20 kV en conductor LA-56 e apoios de formigón, de 313 m, con orixe no apoio 1000/15 da L.M.T., Os Peares-Luíntra e final no C.T. proxectado aéreo con 100 kVA r/t 2.000/380-220 V en Mundín. Redes de baixa tensión derivadas do C.T.</p>
<p>-Orzamento: 43.434,61 euros.</p>
<p>Fundamentos de dereito:</p>
<p>Primeiro.-A delegación provincial de Industria e Comercio de Ourense é competente para resolver este expediente con fundamento no Estatuto de autonomía de Galicia, no Real decreto 2563/1982, do 24 de xullo, sobre traspaso de funcións e servicios da Administración do Estado á Comunidade Autónoma galega en materia de industria, enerxía e minas, e no exercicio das competencias atribuídas</p>
<p>polo Real decreto 1955/2000, e polo Decreto 36/2001, do 25 de xaneiro (DOG do 16 de febreiro).</p>
<p>Segundo.-Á vista da alegación presentada, da contestación dada pola empresa promotora e do resto da documentación que consta no expediente, queda de manifesto que non se pode aceptar aquela xa que:</p>
<p>1. O expediente foi sometido ó trámite de información pública, segundo se indica no parágrafo primeiro dos antecedentes de feito, cumprindo a lexislación vixente e a alegante recibiu a súa notificación particularizada, na que se lle indicaba o seu dereito a facer alegacións.</p>
<p>2. A declaración de utilidade pública da instalación vén recoñecida polo artigo 52 da citada Lei do sector eléctrico, cumprindo para isto a empresa solicitante cos requisitos que se indican no artigo 53 daquela. Esta declaración implica a urxente ocupación para os efectos do artigo 52 da Lei de expropiación.</p>
<p>3. O cambio de trazado da liña suporía afectar a novos propietarios e modificaría as afeccións dos demais predios; ademais, o trazado elixido non incorre en ningunha das limitacións fixadas no artigo 57 da Lei 54/1997, do 27 de novembro, e busca acadar o equilibrio técnico-económico nos intereses concorrentes de acordo co artigo 4 do Decreto 3151/1968, do 28 de novembro, polo que se aproba o regulamento técnico de liñas eléctricas aéreas de alta tensión.</p>
<p>Terceiro.-No expediente cumpríronse os trámites sinalados no artigo 53 da sinalada Lei 54/1997, e os regulamentarios ordenados nos capítulos II e V do título VII do Real decreto 1955/2000, do 1 de decembro, que regula o procedemento de autorización de instalacións de enerxía eléctrica. Así mesmo, as instalacións e o seu proxecto de execución reúnen tódolos requisitos técnicos necesarios.</p>
<p>Esta delegación provincial, de acordo co que antecede e no exercicio das competencias que ten atribuídas,</p>
<p>RESOLVE:</p>
<p>Primeiro.-Autorizar a Unión Fenosa Distribución, S.A. a execución das instalacións eléctricas previstas no proxecto L.M.T., C.T., R.B.T. Seara de Arriba-Mundín, situadas no concello de Nogueira de Ramuín.</p>
<p>Segundo.-Declara-la utilidade pública, en concreto, das instalacións eléctricas autorizadas, coas consecuencias establecidas no artigo 54 da Lei 54/1997, do sector eléctrico, de necesidade de ocupación dos bens ou de adquisición dos dereitos afectados, e a urxente ocupación para os efectos do artigo 52 da Lei de expropiación forzosa. Igualmente levará implícita a autorización para o establecemento ou paso da instalación eléctrica sobre terreos de dominio, uso ou servicio público, ou patrimoniais do Esta</p>
<p>do, ou das comunidades autónomas, ou de uso público, propios ou comunais da provincia ou municipio, obras e servicios dos mesmos e zonas de servidume pública.</p>
<p>Terceiro.-Que o representante da Administración, en cumprimento do disposto nos artigos 52 da Lei de expropiación forzosa, do 16 de decembro de 1954, e 149 do Real decreto 1955/2000, dea comezo o levantamento das actas previas á ocupación, nos días e horas que a cada interesado se lle notifiquen individualmente, daqueles predios que figuran no anexo da resolución de información pública do proxecto.</p>
<p>Contra a presente resolución, que non é definitiva en vía administrativa, cabe interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da súa publicación, conforme o establecido no artigo 114 da Lei 30/1992, do 26 de decembro, de réxime xurídico das administracións públicas e do procedemento administrativo común, ou calquera outro recurso que se considere pertinente.</p>
<p>Ourense, 2 de abril de 2002.</p>
<p>Ramón Fernández-Linares Bouza</p>
<p>Delegado provincial de Ourense</p>

