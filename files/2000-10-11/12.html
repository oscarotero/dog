---
date: '2000-10-11'
id: 123CA
page: 13
number: 198
agency: CONSELLERÍA DE EDUCACIÓN E ORDENACIÓN UNIVERSITARIA
section: VI. ANUNCIOS
title: >-
  Resolución do 6 de outubro de 2000 pola que se anuncia a tramitación urxente
  do concurso público para a organización das seguintes actividades: a
  organización do IX Concurso Galego-Portugués de Panxoliñas e Outros Cantos de
  Nadal. A organización de varios desprazamentos no marco da colaboración
  educativa co norte de Portugal.
range: Resolución
url: 'https://www.xunta.gal/dog/Publicados/2000/20001011/Anuncio123CA_gl.html'
---
<p>De acordo co establecido no prego de cláusulas administrativas particulares polas que se rexe o contrato de servicios arriba indicado (e que, xunto coa restante documentación de interese para os licitadores, pode ser adquirido no Servicio de Información da Consellería de Educación e Ordenación Universitaria; edificio administrativo de San Caetano, Santiago de Compostela, teléfono 981 54 44 00), faise público:</p>
<p>Obxecto: a organización da participación da Xunta de Galicia, a través da Consellería de Educación e Ordenación Universitaria, nas seguintes actividades:</p>
<p>-A organización do IX Concurso Galego-Portugués de Panxoliñas e Outros Cantos de Nadal.</p>
<p>-A organización de varios desprazamentos no marco da colaboración educativa co norte de Portugal.</p>
<p>2. Forma de adxudicación: procedemento aberto, mediante concurso, polo trámite de urxencia.</p>
<p>3. Orzamento: 19.500.000 ptas., IVE incluído.</p>
<p>4. Garantía provisional: 390.000 ptas.</p>
<p>5. Requisitos dos licitadores: os especificados nos puntos 7 e 8 do prego de cláusulas administrativas particulares.</p>
<p>6. Proposicións: de acordo co que se especifica no punto 8 do prego de cláusulas administrativas particulares, a documentación será presentada no</p>
<p>rexistro xeral da Consellería de Educación e Ordenación Universitaria no prazo de 13 días contados a partir do seguinte ó da publicación deste anuncio no Diario Oficial de Galicia.</p>
<p>7. Apertura das proposicións: a apertura das ofertas presentadas en prazo hábil terá lugar en acto público na sala de xuntas da Dirección Xeral de Política Lingüística da Consellería de Educación e Ordenación Universitaria, no edificio administrativo de San Caetano en Santiago de Compostela, ás 10 horas do terceiro día contado a partir do seguinte ó do prazo de presentación especificado no punto anterior.</p>
<p>8. Anuncios: o importe deste anuncio será por conta do adxudicatario.</p>
<p>Santiago de Compostela, 6 de outubro de 2000.</p>
<p>Xesús P. González Moreiras</p>
<p>Director xeral de Política Lingüística</p>

