---
date: '2018-09-17'
id: G0422-070918-0003
page: 42517
number: 177
agency: Consellería de Medio Ambiente e Ordenación do Territorio
section: III. Outras disposicións.
title: >-
  RESOLUCIÓN do 24 de maio de 2018, da Dirección Xeral de Ordenación do
  Territorio e Urbanismo, sobre aprobación definitiva da delimitación do solo de
  núcleo rural de Prado, parroquia de Morgadáns, do concello de Gondomar
  (Pontevedra).
range: Resolución
url: >-
  https://www.xunta.gal/dog/Publicados/2018/20180917/AnuncioG0422-070918-0003_gl.html
---
<p>O Concello de Gondomar remite documentación da delimitación de solo de núcleo rural (DSNR) de Prado para resolver sobre a súa aprobación definitiva, conforme o previsto no artigo 78.2 da Lei 2/2016, do 10 de febreiro, do solo de Galicia (LSG) e no artigo 191 do Decreto 143/2016, do 22 de setembro, polo que se aproba o Regulamento da Lei 2/2016, do 10 de febreiro, do solo de Galicia (RLSG).</p>
    <p>Analizado o proxecto da DSNR de Prado, redactado pola arquitecta Delia Prado Figueroa en maio 2017, e vista a proposta subscrita pola Subdirección Xeral de Urbanismo, resulta:</p>
    <p>I. Antecedentes.</p>
    <p>1. O Concello de Gondomar non conta actualmente con ningunha figura de planeamento xeral. O ordenamento xurídico vixente deriva da providencia da Alcaldía do día 8.3.2012, na cal se remite á dilixencia da secretaria municipal, que remite aos informes xurídicos da técnica da Administración xeral dos días 15.9.2011 e 20.2.2012 e aos informes da Secretaría Xeral de Ordenación do Territorio e Urbanismo dos días 6.9.2012 e 5.7.2013.</p>
    <p>2. O 5.2.2016 o Concello de Gondomar inicia o período de información pública da DSNR de Prado conforme a disposición adicional 2ª da Lei 9/2002, do 30 de decembro, de ordenación urbanística e protección do medio rural de Galicia, que se publicou no DOG do 12.2.2016 e nos xornais <em>Atlántico</em> e <em>Faro de Vigo</em> do 13.2.2016.</p>
    <p>3. O 5.7.2016 a Secretaría Xeral de Calidade e Avaliación Ambiental inicia o período de consultas no procedemento de avaliación ambiental estratéxica simplificada (expediente núm. 2016AAE1920).</p>
    <p>4. O 26.9.2016 formúlase o informe ambiental estratéxico da delimitación, polo que se resolve non sometela ao procedemento de avaliación ambiental ordinaria, á cal lle achegan os informes da Secretaría Xeral de Ordenación do Territorio e Urbanismo do 1.9.2016; Instituto de Estudos do Territorio do 15.9.2016; Dirección Xeral de Pesca, Acuicultura e Innovación Tecnolóxica do 22.8.2016; e Dirección Xeral do Patrimonio Cultural do 10.8.2016.</p>
    <p>5. O Concello realiza un novo trámite de información pública, polo prazo de dous meses, mediante anuncio no DOG do 24.11.2016, e nos xornais <em>Atlántico</em> e <em>Faro de Vigo</em> do 28.11.2016. Achégase copia das notificacións individualizadas ás persoas titulares catastrais e publicación no <em>Boletín Oficial del Estado</em> do 28.4.2017 e no <em>Boletín Oficial</em> de Pontevedra do 15.5.2017 nos casos en que non foi posible a notificación persoal.</p>
    <p>Consta presentada unha alegación o día 25.2.2016.</p>
    <p>6. O Concello solicitou informe á Consellería de Cultura, Educación e Ordenación Universitaria (22.11.2016) e a Augas de Galicia (día 21.11.2016). Segundo informe xurídico e do secretario do 25.5.2017, non constan emitidos os informes requiridos.</p>
    <p>7. Constan informes técnicos municipais de 9.11.2016, 10.5.2017, 11.5.2017 e 24.5.2017; e informe xurídico e do secretario do 25.5.2017.</p>
    <p>8. O proxecto de delimitación de solo de núcleo rural de Prado foi aprobado provisionalmente polo Pleno do Concello do 21.6.2017.</p>
    <p>9. En resposta ao requirimento do Servizo de Urbanismo do día 2.10.2017, o concelleiro de Urbanismo, Patrimonio e Dereito á Vivenda remite copia dos seguintes informes:</p>
    <p>– Instituto de Estudos do Territorio do 4.10.2017,</p>
    <p>– Dirección Xeral de Emerxencias e Interior do día 28.9.2017,</p>
    <p>– Dirección Xeral de Calidade Ambiental e Cambio Climático do 20.10.2017,</p>
    <p>– Dirección Xeral de Enerxía e Minas do 7.11.2017,</p>
    <p>– Ministerio de Enerxía, Turismo e Axenda Dixital do 14.11.2017,</p>
    <p>– Ministerio de Fomento, Dirección Xeral de Aviación Civil do 10.1.2018, informe favorable condicionado á inclusión das cuestións indicadas nel.</p>
    <p>– Subdelegación do Goberno do día 25.10.2017,</p>
    <p>– Certificado do 7.3.2018 do secretario municipal, en relación a que transcorreron 3 meses desde a solicitude de informe á Dirección Xeral de Ordenación e Produción Forestal, sen que conste recibida contestación.</p>
    <p>II. Análise e consideracións.</p>
    <p>A proposta ten por obxecto o recoñecemento e delimitación do asentamento de Prado, no sueste da parroquia de Morgadáns, como solo de núcleo rural no tipo básico de núcleo rural tradicional, cunha superficie de 77.089 m².</p>
    <p>O proxecto de DSNR aprobado provisionalmente polo Pleno do Concello do 21.6.2017 responde aos requirimentos realizados e dá cumprimento ás cuestións sinaladas no informe emitido no período de consultas pola Secretaría Xeral de Ordenación do Territorio e Urbanismo o 1.9.2016 .</p>
    <p>De conformidade co artigo 78.2.c) da Lei 2/2016, do 10 de febreiro, do solo de Galicia, e co artigo 10 do Decreto 167/2015, do 13 de novembro, polo que se establece a estrutura orgánica da Consellería de Medio Ambiente e Ordenación do Territorio, en relación co Decreto 177/2016, do 15 de decembro, polo que se establece a estrutura orgánica da Vicepresidencia e das consellerías da Xunta de Galicia, a competencia para resolver sobre a aprobación definitiva dos expedientes de delimitación do solo de núcleo rural corresponde á Dirección Xeral de Ordenación do Territorio e Urbanismo.</p>
    <p>III. Resolución.</p>
    <p>Visto canto antecede,</p>
    <h2>RESOLVO:</h2>
    <p>1. Aprobar definitivamente a delimitación de solo de núcleo rural de Prado, parroquia de Morgadáns, do Concello de Gondomar, condicionada á inclusión na documentación das indicacións do informe da Dirección Xeral de Aviación Civil do 10.1.2018. </p>
    <p>2. De conformidade co artigo 88 da Lei 2/2016, do 10 de febreiro, do solo de Galicia, e o artigo 212.1 do Decreto 143/2016, do 22 de setembro, polo que se aproba o Regulamento da Lei 2/2016, do 10 de febreiro, a Dirección Xeral de Ordenación do Territorio e Urbanismo inscribirá de oficio a delimitación no Rexistro de Planeamento Urbanístico de Galicia.</p>
    <p>3. De conformidade co disposto polos artigos 82 e 88.4 da Lei 2/2016, do 10 de febreiro, e 70 da Lei 7/1985, do 2 de abril, reguladora das bases de réxime local, o concello deberá publicar a normativa da delimitación aprobada no <em>Boletín Oficial</em> da provincia, unha vez inscrita no Rexistro de Planeamento Urbanístico.</p>
    <p>4. Notifíquese ao Concello e publíquese no <em>Diario Oficial de Galicia</em>, de conformidade co disposto no artigo 199.2 do Decreto 143/2016, do 22 de setembro, polo que se aproba o Regulamento da Lei 2/2016, do 10 de febreiro.</p>
    <p>5. Contra esta resolución cabe interpoñer recurso contencioso-administrativo ante o Tribunal Superior de Xustiza de Galicia, no prazo de dous meses, que se contarán desde o día seguinte ao da súa publicación, de conformidade co disposto nos artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 24 de maio de 2018</p>
    <footer><p>María Encarnación Rivas Díaz<br>Directora xeral de Ordenación do Territorio e Urbanismo</p></footer>
    <h2>ANEXO</h2>

