---
date: '2018-09-17'
id: G0424-030918-0003
page: 42593
number: 177
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 20 de agosto de 2018, da Dirección Xeral de Enerxía e Minas,
  pola que se somete a información pública a solicitude de modificación da
  declaración de utilidade pública, en concreto, e a necesidade de urxente
  ocupación das instalacións do proxecto do parque eólico Sasdónigas, no
  concello de Mondoñedo (Lugo), promovido por Norvento, S.L. (expediente
  113-EOL).
range: Resolución
url: >-
  https://www.xunta.gal/dog/Publicados/2018/20180917/AnuncioG0424-030918-0003_gl.html
---
<p>Primeiro. Mediante a Resolución do 29 de maio de 2006, da Delegación Provincial de Lugo da Consellería de Innovación e Industria, someteuse a información publica a solicitude de autorización administrativa, o estudo ambiental, a declaración, en concreto, de utilidade pública, a aprobación do proxecto de execución e o proxecto sectorial das instalacións que comprende o proxecto do parque eólico Sasdónigas (DOG núm. 145, do 28 de xullo).</p>
    <p>Segundo. Mediante a Resolución do 25 de outubro de 2010, da Consellería de Economía e Industria, autorizouse administrativamente e recoñeceuse a condición de instalación acollida ao réxime especial de produción de enerxía eléctrica do parque eólico Sasdónigas (DOG núm. 225, do 23 de novembro). </p>
    <p>Terceiro. Pola Resolución do 19 de xaneiro de 2011, a Consellería de Economía e Industria aprobou o proxecto de execución e declarou a utilidade pública, en concreto, e a compatibilidade con diversos dereitos mineiros do proxecto do parque eólico Sasdónigas, situado no concello de Mondoñedo e promovido por Norvento, S.L. (DOG núm. 39, do 25 de febreiro).</p>
    <p>Cuarto. Pola Resolución do 7 de decembro de 2016, a Consellería de Economía, Emprego e Industria outorgou a autorización administrativa de construción para a addenda de cambio de modelo de aeroxerador do parque eólico Sasdónigas, solicitado o 5.8.2016 por Norvento, S.L.</p>
    <p>Quinto. Con data 21.12.2017, o Consello da Xunta de Galicia declarou de interese especial o proxecto do parque eólico, o que ten como efectos a tramitación, de forma prioritaria, con carácter de urxencia e a redución á metade dos prazos necesarios na instrución do procedemento.</p>
    <p>Sexto. Con data 26.4.2018, o promotor solicitou o recoñecemento do carácter non substancial da modificación proposta, xunto coa aprobación da modificación da declaración de utilidade pública, en concreto, do parque eólico Sasdónigas.</p>
    <p>Sétimo. Con data 28.6.2018 o promotor presentou a documentación técnica relativa á solicitude da modificación do parque eólico, incluíndo a relación actualizada de bens e dereitos afectados.</p>
    <p>En cumprimento do disposto na Lei 24/2013, do 26 de decembro, do sector eléctrico, no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía, e na Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o fondo de compensación ambiental (modificada pola Lei 5/2017, do 19 de outubro, de fomento da implantación de iniciativas empresariais en Galicia), sométese a información pública a solicitude de modificación da declaración de utilidade pública, en concreto, e a necesidade de urxente ocupación que iso implica, presentada por Norvento S.L. referida ao proxecto do parque eólico Sasdónigas, no concello de Mondoñedo (Lugo).</p>
    <p>A declaración de utilidade pública levaría implícita, de acordo co artigo 56 da Lei 24/2013, do 26 de decembro, do sector eléctrico, a necesidade da urxente ocupación para os efectos da expropiación forzosa dos bens e dereitos afectados necesarios para o establecemento destas instalacións.</p>
    <p>A relación concreta e individualizada dos propietarios, bens e dereitos afectados figura no anexo que se insire nesta resolución. </p>
    <p>O que se fai público para coñecemento xeral dos propietarios dos predios que figuran na relación anexa a esta resolución, así como das persoas que, sendo titulares de dereitos reais ou intereses económicos sobre os bens afectados, fosen omitidas, para que poidan examinar o expediente relativo á solicitude de modificación da declaración de utilidade pública, en concreto, do parque eólico na Dirección Xeral de Enerxía e Minas (Edificio Administrativo San Caetano, bloque 5, 4º andar, 15781 Santiago de Compostela), na Xefatura Territorial da Consellería de Economía, Emprego e Industria de Lugo (rolda da Muralla, nº 70, 27071 Lugo), así como no Concello de Mondoñedo, e presentar as súas alegacións, no prazo de 15 días a partir do día seguinte ao da última publicación desta resolución ou a partir da correspondente notificación individual aos afectados. </p>
    <p>Santiago de Compostela, 20 de agosto de 2018</p>
    <footer><p>Ángel Bernardo Tahoces<br>Director xeral de Enerxía e Minas</p></footer>

