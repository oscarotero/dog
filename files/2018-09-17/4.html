---
date: '2018-09-17'
id: G0426-070918-0007
page: 42521
number: 177
agency: Consellería do Medio Rural
section: III. Outras disposicións.
title: >-
  RESOLUCIÓN do 30 de agosto de 2018 pola que se dá publicidade do acordo de
  constitución do Consello Reitor da Axencia Galega da Calidade Alimentaria.
range: Resolución
url: >-
  https://www.xunta.gal/dog/Publicados/2018/20180917/AnuncioG0426-070918-0007_gl.html
---
<p>O Decreto 52/2018, do 5 de abril, polo que se crea a Axencia Galega da Calidade Alimentaria e se aproban os seus estatutos (DOG núm. 102, do 30 de maio) entrou en vigor o 30 de maio de 2018.</p>
    <p>A disposición adicional primeira do citado decreto establece que a constitución da Axencia Galega da Calidade Alimentaria se producirá coa celebración da sesión constitutiva do Consello Reitor, que terá lugar dentro do prazo de tres meses desde a súa entrada en vigor.</p>
    <p>A nova axencia subrógase en todas as relacións xurídicas, os bens, dereitos e obrigas do Instituto Galego da Calidade Alimentaria, asumindo as súas competencias e funcións legalmente atribuídas.</p>
    <p>Na súa virtude e logo de convocatoria pola conselleira do Medio Rural, o Consello Reitor da Axencia Galega da Calidade Alimentaria celebrou a súa sesión constitutiva o día 29 de agosto de 2018, polo que esta consellería</p>
    <h2>RESOLVE:</h2>
    <p>Dar publicidade ao acordo do Consello Reitor da Axencia Galega da Calidade Alimentaria, adoptado o día 29 de agosto de 2018, polo que se declara formalmente constituído o Consello Reitor da Axencia Galega da Calidade Alimentaria.</p>
    <p>Santiago de Compostela, 30 de agosto de 2018</p>
    <footer><p>Ángeles Vázquez Mejuto<br>Conselleira do Medio Rural</p></footer>

