---
date: '2019-10-17'
id: G2358-260919-0002
page: 45716
number: 198
agency: Xulgado do Social número 1  de Lugo
section: V. Administración de xustiza.
title: EDICTO de aclaración de sentenza (PO 207/2017).
range: Edicto
url: >-
  https://www.xunta.gal/dog/Publicados/2019/20191017/AnuncioG2358-260919-0002_gl.html
---
<p>Eu, Rafael González Alió, letrado da Administración de xustiza do Xulgado do Social número 1 de Lugo, fago saber que no procedemento con número PO 207/2017 deste xulgado do social, seguido por instancia de Félix Díaz Díaz contra Pablo Barja Veiga e as entidades Castro Barredo, S.L. e Lineanorte Multiservicios, S.L, sobre reclamación de cantidade, foi ditado auto na data trece de setembro de dous mil dezanove cuxa parte dispositiva é a seguinte:</p>
    <p>Dispoño:</p>
    <p>1. Estimar a solicitude de Félix Díaz Díaz de aclarar a parte dispositiva da sentenza do 28 de agosto de 2019 no sentido que se indica a seguir:</p>
    <p>Onde di: «Que, estimando a demanda formulada por Félix Díaz Díaz contra a empresa Castro Barredo, S.L., Pablo Barja Veiga, Lineanorte Multiservicios, S.L., debo condenar e condeno as demandadas a aboaren ao demandante a cantidade de 2.980,02 euros, en concepto de salarios correspondentes aos meses de novembro, decembro de 2016 e atrasos segundo convenio; ás devanditas cantidades seralles de aplicación unha recarga por mora do 10 % anual», debe dicir: «Que, estimando a demanda formulada por Félix Díaz Díaz contra a empresa Castro Barredo, S.L., Pablo Barja Veiga, Lineanorte Multiservicios, S.L., debo condenar e condeno as demandadas a aboaren o demandante, de forma solidaria, a cantidade de 2.980,02 euros, en concepto de salarios correspondentes aos meses de novembro, decembro de 2016 e atrasos segundo convenio; ás devanditas cantidades seralles de aplicación unha recarga por mora do 10 % anual».</p>
    <p>2. Incorporar esta resolución ao libro que corresponda e levar testemuño aos autos principais.</p>
    <p>Notifíquese ás partes, facéndoos saber que en aplicación do mandado contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, se for o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas en canto non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou semellantes, sempre que estes últimos estean a ser utilizados como instrumentos de comunicación co tribunal.</p>
    <p>Contra este auto non cabe interpor recurso, sen prexuízo dos recursos que se poidan interpor contra a resolución aclarada.</p>
    <p>Así o acorda e asina SSª. Dou fe».</p>
    <p>E para que sirva de notificación en forma a Lineanorte Multiservicios, S.L., en ignorado paradoiro, expido e asino este edicto para a súa inserción no <em>Diario Oficial de Galicia</em>.</p>
    <p>Lugo, 26 de setembro de 2019</p>
    <footer><p>O letrado da Administración de xustiza</p></footer>

