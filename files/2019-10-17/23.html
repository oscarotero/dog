---
date: '2019-10-17'
id: G0007-270919-0004
page: 45725
number: 198
agency: Xulgado do Social número 3 de Santiago de Compostela
section: V. Administración de xustiza.
title: EDICTO de notificación de decreto e auto (ETX 104/2016).
range: Edicto
url: >-
  https://www.xunta.gal/dog/Publicados/2019/20191017/AnuncioG0007-270919-0004_gl.html
---
<p>Eu, María Iria Román Vidarte, letrada da Administración de xustiza do Xulgado do Social número 3 de Santiago de Compostela, fago saber que no procedemento de execución de títulos xudiciais 104/2016 deste xulgado do social, seguido por instancia de Alicia Vázquez Barranco contra María José Yáñez Díaz, Antonio Iglesias Garaboa, J. Antonio Iglesias Garaboa y otra, C.B., Diseño Hórreo 51 Bajo, S.L., sobre despedimento, foi dicado decreto na data 8.9.2017 cuxa parte dispositiva é do teor literal seguinte:</p>
    <p>Parte dispositiva do decreto:</p>
    <p>«Acordo:</p>
    <p>a) Declarar os executados Antonio Iglesias Garaboa, J. Antonio Iglesias Garaboa y otra, C.B., María José Yáñez Rodríguez, Diseño Hórreo 51 Bajo, S.L., en situación de insolvencia total polo importe de 8.156,05 euros, máis 815,60 euros que se orzamentan para xuros e custas da execución, sen prexuízo da súa ulterior liquidación.</p>
    <p>b) Arquivar as actuacións despois de anotalas no libro correspondente, sen prexuízo de reabrir a execución se a partir deste momento se coñeceren novos bens dos executados.</p>
    <p>c) Procédase á súa inscrición no rexistro correspondente.</p>
    <p>Notifíquese ás partes facéndolles saber que, en aplicación do mandado contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, se for o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles tentadas sen efecto serán válidas en canto non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónica ou semellantes, sempre que estes últimos estean a ser utilizados como instrumentos de comunicación co tribunal.</p>
    <p>A letrada da Administración de xustiza».</p>
    <p>Así mesmo foi ditado auto de data 31.7.2018 que é do teor literal seguinte:</p>
    <p>«Auto:</p>
    <p>Maxistrada xuíza: Ana María Souto González.</p>
    <p>Santiago de Compostela, trinta e un de xullo de dous mil dezaoito.</p>
    <p>Auto:</p>
    <p>Santiago de Compostela, 31 de xullo de 2018.</p>
    <p>Feitos</p>
    <p>Único. Por escrito presentado pola representación procesual de Alicia Vázquez Barranco púxose en coñecemento deste xulgado que existía un erro no segundo apelido da executada María José Yánez, cuxo apelido correcto é «Díaz» e non «Rodríguez», tal e como consta no edicto publicado no DOG do 5 de abril de 2016.</p>
    <p>Fundamentos xurídicos:</p>
    <p>Único. De conformidade co manifestado e feitas as comprobacións correspondentes, advertindo o xulgado neste preciso momento a existencia do erro na transcrición do segundo apelido da persoa referida, e sendo esta a condenada e executada no presente procedemento e a destinataria real das notificacións realizadas, procede a rectificación das resolucións xudiciais ditadas desde o inicio do procedemento ata a súa finalización, en atención ao disposto no artigo 267.2 da Lei orgánica do poder xudicial, nos seguintes termos:</p>
    <p>Onde di: «María José Yánez Rodríguez », debe dicir: «María José Yánez Díaz».</p>
    <p>Parte dispositiva:</p>
    <p>Acórdase rectificar o contido das resolucións xudiciais ditadas desde o inicio do procedemento ata a súa finalización, de tal forma que o seu contido se substitúe polo seguinte:</p>
    <p>Onde di: «María José Yánez Rodríguez», debe dicir: «María José Yánez Díaz».</p>
    <p>Notifíquese esta resolución ás partes.</p>
    <p>Esta resolución non é susceptible de recurso ningún, sen prexuízo dos recursos que se poidan interpor contra a resolución que é obxecto de rectificación.</p>
    <p>Así o acorda, manda e asina, Ana María Souto González, maxistrada xuíza de reforzo do Xulgado do Social número 3 de Santiago de Compostela».</p>
    <p>Advírtese a destinataria que as seguintes comunicacións se farán fixando copia da resolución ou da cédula no taboleiro de anuncios da oficina xudicial.</p>
    <p>E para que sirva de notificación a María José Yáñez Díaz, expido este edicto.</p>
    <p>Santiago de Compostela, o 25 de setembro de 2019</p>
    <footer><p>A letrada da Administración de xustiza</p></footer>

