---
date: '2019-10-17'
id: G2345-260919-0001
page: 45713
number: 198
agency: Xulgado do Social número 2 da Coruña
section: V. Administración de xustiza.
title: EDICTO (373/2017).
range: Edicto
url: >-
  https://www.xunta.gal/dog/Publicados/2019/20191017/AnuncioG2345-260919-0001_gl.html
---
<p>Eu, María Mercedes Santos García, letrada da Administración de xustiza do Xulgado Social número 2 da Coruña, fago saber que no procedemento ordinario 373/2017 deste xulgado do social, seguido por instancia de Iván Sanmartín Regueiro contra a empresa Cocinas Novara, S.L., sobre ordinario, ditouse a seguinte resolución, cuxo ditame é o seguinte:</p>
    <p>«Resolución</p>
    <p>Que, estimando a demanda interposta por Iván Sanmartín Regueiro contra a empresa Cocinas Novara, S.L., condénase esta última a que lle aboe a cantidade de doce mil cento cincuenta e dous euros e oitenta e oito céntimos (12.152,88 €), incrementada co xuro por demora do 10 %.</p>
    <p>Así mesmo, absólvese o Fondo de Garantía Salarial, sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
    <p>Notifíquese esta resolución ás partes, facéndolles saber que esta non é firme e fronte a ela cabe formular recurso de suplicación ante o Tribunal Superior de Xustiza, que deberá ser anunciado por comparecencia, ou mediante escrito presentado na oficina xudicial dentro dos cinco días seguintes á notificación desta sentenza, ou por simple manifestación no momento en que se lle practique a notificación.</p>
    <p>Advírtase ao recorrente que non sexa traballador ou beneficiario do réxime público da Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros do depósito especial indicado no artigo 229.1.a) da Lei reguladora da xurisdición social, na conta aberta na entidade Santander, a nome deste xulgado, acreditando mediante a presentación do xustificante de ingreso no período comprendido ata a formalización do recurso, así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado, a cantidade obxecto de condena, ou formalizar aval bancario pola devandita cantidade no que se faga constar a responsabilidade solidaria do avalista, incorporándoos a este xulgado co anuncio de recurso.</p>
    <p>En todo caso, o recorrente deberá designar letrado ou graduado social para a tramitación do recurso, no momento de anuncialo.</p>
    <p>Dedúzase testemuño literal desta sentenza que quedará nestas actuacións, con inclusión da orixinal no libro de sentenzas.</p>
    <p>Así por esta miña sentenza, pronúncioo, mándoo e asínoo».</p>
    <p>E para que sirva de notificación en legal forma a Cocinas Novara, S.L., en ignorado paradoiro, expido a presente para a súa inserción no DOG.</p>
    <p>A Coruña, 26 de setembro de 2019</p>
    <footer><p>A letrada da Administración de xustiza</p></footer>

