---
date: '2008-04-18'
page: 6
number: 75
agency: 'CONSELLERÍA DE PRESIDENCIA, ADMINISTRACIÓNS PÚBLICAS E XUSTIZA'
section: I. DISPOSICIÓNS XERAIS
title: >-
  Orde do 11 de abril de 2008 pola que se desenvolve o Decreto 164/2005, do 16
  de xuño, polo que se regulan e determinan as oficinas de rexistro propias ou
  concertadas da Administración da Comunidade Autónoma de Galicia, se crea o
  Rexistro Telemático da Xunta de Galicia e se regula a atención ao cidadán.
range: Orde
---
<p>O Decreto 164/2005, do 16 de xuño, crea o Rexistro Telemático da Xunta de Galicia, que permite a presentación por vía telemática de solicitudes, escritos e comunicacións. Esta orde inclúe no anexo VII do Decreto 164/2005, do 16 de xuño, novos procedementos, co fin de continuar impulsando o emprego de técnicas e medios electrónicos, informáticos e telemáticos no desenvolvemento da actividade da Xunta de Galicia e no exercicio das súas competencias.</p>
<p>De conformidade co disposto no artigo 2.2º e a disposición adicional primeira b) e derradeira primeira do Decreto 164/2005, do 16 de xuño, polo que se regulan e determinan as oficinas de rexistro propias ou concertadas da Administración da Comunidade Autónoma de Galicia, créase o Rexistro Telemático da Xunta de Galicia e regúlase a atención ao cidadán,</p>
<p>DISPOÑO:</p>
<p>Artigo único.</p>
<p>1. Inclúense no anexo VII do Decreto 164/2005, do 16 de xuño (procedementos para os que está habilitado o Rexistro Telemático da Xunta de Galicia), e quedan pois, habilitados cos efectos previstos no seu artigo 5.1º, os seguintes procedementos:</p>
<p>* IN 514B Subvencións a pequenas e medianas empresas galegas para apoiar ás accións de implantación e certificación de modelos de xestión e a elaboración e verificación de memorias de responsabilidade social empresarial, e selección de entidades colaboradoras que participarán na xestión destas.</p>
<p>2. O procedemento para a tramitación electrónica estará dispoñible no enderezo <a href="http://www.xunta.es/servicios/">http://www.xunta.es/servicios/</a></p>
<p>Disposición derradeira</p>
<p>Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 11 de abril de 2008.</p>
<p>José Luis Méndez Romeu</p>
<p>Conselleiro de Presidencia, Administracións Públicas e Xustiza</p>

