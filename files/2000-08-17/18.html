---
date: '2000-08-17'
id: 103CA
page: 12
number: 159
agency: CONCELLO DE MOECHE
section: VI. ANUNCIOS
title: >-
  Resolución do 1 de agosto de 2000 pola que se sinala a data para o
  levantamento das actas previas á ocupación dos bens afectados polas obras de
  construcción de travesías en San Ramón, termo municipal de Moeche.
range: Resolución
url: 'https://www.xunta.gal/dog/Publicados/2000/20000817/Anuncio103CA_gl.html'
---
<p>O artigo 28 do vixente Estatuto de autonomía de Galicia establece no seu punto 2º a competencia da Comunidade Autónoma galega no desenvolvemento lexislativo e a execución da lexislación do Estado en materia de expropiación forzosa.</p>
<p>Con data do 25 de setembro de 1997, o Concello de Moeche aprobou o correspondente proxecto de trazado.</p>
<p>Por Decreto 173/2000, do 22 de xuño, declárase a utilidade pública das mencionadas obras e así mesmo, a urxente ocupación dos bens afectados por estas para efectos do prevido no artigo 52 da vixente Lei de expropiación forzosa.</p>
<p>Na súa virtude e en cumprimento do disposto nos artigos 52 da vixente Lei de expropiación forzosa do 16 de decembro de 1954 e 56 e seguintes do regulamento para a súa aplicación, esta xefatura, en uso das súas facultades que lle confire o artigo 98 da mencionada lei, resolveu convoca-los titulares de bens e dereitos afectados que figuran na relación exposta no taboleiro de anuncios do Concello de Moeche, para que comparezan nos lugares, datas e horas que se citan para proceder ó levantamento das actas previas á ocupación nas que se recollerán os datos necesarios para determinalos dereitos afectados, o valor destes e os prexuízos determinantes da rápida ocupación, sen prexuízo de que se trasladen ó lugar dos predios se o consideran necesario.</p>
<p>Termo municipal de Moeche.</p>
<p>Local: Casa do Concello de Moeche.</p>
<p>Día 14 de setembro de 2000.</p>
<p>Ás 10 horas.</p>
<p>Ó dito acto deberán acudi-los titulares afectados persoalmente ou ben representados pola persoa debidamente autorizada para actuar no seu nome, achegando os documentos acreditativos da súa titularidade, documento nacional de identidade e o último recibo da contribución, podendo facerse acompañar, pola súa conta, se o estiman oportuno dos seus peritos e notarios.</p>
<p>Así mesmo e no cumprimento do establecido no artigo 56 do Regulamento da Lei de expropiación forzosa, ábrese información pública durante un prazo de 15 días naturais, contados a partir do seguinte ó da publicación desta resolución no Boletín Oficial del Estado ou ata o momento do levantamento de acta previa á ocupación correspondente, co fin de que os interesados poidan formular por escrito, ante este concello, as alegacións que estimen pertinentes con obxecto de emendar posibles erros padecidos ó relaciona-los bens afectados pola ausente ocupación.</p>
<p>Moeche, 1 de agosto de 2000.</p>
<p>Julio Cribeiro García</p>
<p>Alcalde</p>

