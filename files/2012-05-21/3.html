---
date: '2012-05-21'
id: G0165-090512-0006
page: 18958
number: 95
agency: Consellería do Medio Rural e do Mar
section: III. Outras disposicións.
title: >-
  ORDE do 4 de maio de 2012 pola que se acorda a cesión en propiedade de diverso
  equipamento á Autoridade Portuaria de Vigo.
range: Orde
url: >-
  https://www.xunta.gal/dog/Publicados/2012/20120521/AnuncioG0165-090512-0006_gl.html
---
<p>A Autoridade Portuaria de Vigo, con data do 7 de marzo de 2012, solicitou a cesión en propiedade de diverso equipamento existente no seu porto pesqueiro, propiedade da Comunidade Autónoma e adscrito á Consellería do Medio Rural e do Mar, en virtude de dous convenios de colaboración asinados con datas do 7 de novembro de 2006 e 17 de abril de 2007, respectivamente, mediante os que a consellería se comprometía, con cargo aos seus orzamentos dos anos 2006 e 2007, á realización da subministración e instalación no porto de Vigo da infraestructura de pesaxe electrónica, unidades de proceso de datos e de etiquetaxe electrónica, así como das comunicacións telemáticas necesarias que permitan a instalación dun sistema informatizado de recollida e tratamento de datos dos participantes nos procesos de descargas, exposición, poxa, adxudicación e venda de pesca e marisco, así como a informatización das transaccións comerciais realizadas nas lonxas de baixura-cerco e conxelado, e a instalación dunha rede sen fíos.</p>
    <p>Por outra banda, o Real decreto lexislativo 2/2011, do 5 de setembro, polo que se aproba o texto refundido da Lei de portos do Estado e da mariña mercante, define as autoridades portuarias como aquelas entidades de dereito público con personalidade xurídica e patrimonio propios ás cales corresponden, entre outras, competencias en materia de control das operacións marítimas e terrestres relacionadas co tráfico portuario e cos seus servizos, de fomento das actividades industriais e comerciais, así como de ordenación da zona de servizo do porto e dos seus usos en coordinación coas administracións competentes.</p>
    <p>Nos citados convenios prevíase que os citados equipamentos poderían, de ser o caso, ser cedidos en propiedade á Autoridade Portuaria de Vigo nas condicións previstas no artigo 35.bis da Lei 3/1985, do 12 de abril, do patrimonio da Comunidade Autónoma de Galicia, logo de autorización da Consellería de Economía e Facenda da Xunta de Galicia.</p>
    <p>A Lei 5/2011, do 30 de setembro, do patrimonio da Comunidade Autónoma de Galicia, permite a cesión de bens mobles da Comunidade Autónoma sempre que se dediquen a fins de utilidade pública ou interese social, e o Decreto 50/1989, polo que se aproba o Regulamento da Lei 3/1985, aínda en vigor, exixe que a orde de cesión exprese a finalidade concreta á cal a entidade beneficiaria debe destinar o ben, así como as súas condicións.</p>
    <p>Tal é o caso do equipamento existente no porto de Vigo. A Consellería do Medio Rural e do Mar non vai empregar o dito ben e concorren circunstancias que aconsellan acceder á mencionada solicitude.</p>
    <p>Para tal fin, a Consellería do Medio Rural e do Mar tramitou o expediente de cesión, de conformidade co disposto na sección 5.ª do capítulo V, do título III da Lei 5/2011, do 30 de setembro, do patrimonio da Comunidade Autónoma de Galicia, e no artigo 96 bis do regulamento, aprobado polo Decreto 50/1989, do 9 de marzo, engadido polo Decreto 238/1998, do 24 de xullo, en vigor.</p>
    <p>Polo exposto e, en uso das facultades que me confiren os artigos 34.6 e 38 da Lei 1/1983, do 22 de febreiro, de normas reguladoras da Xunta e da súa Presidencia,</p>
    <h2>DISPOÑO:</h2>
    <p>Artigo 1. </p>
    <p>Acórdase a cesión en propiedade a favor da Autoridade Portuaria de Vigo dos seguintes bens:</p>

