---
date: '2012-05-21'
id: U500-080512-0008
page: 18973
number: 95
agency: Universidade de Vigo
section: III. Outras disposicións.
title: >-
  RESOLUCIÓN do 21 de abril de 2012 pola que se publica o plan de estudos da
  titulación oficial de máster universitario en Edición.
range: Resolución
url: >-
  https://www.xunta.gal/dog/Publicados/2012/20120521/AnuncioU500-080512-0008_gl.html
---
<p>Obtida a verificación do plan de estudos polo Consello de Universidades, logo do informe positivo da Axencia Nacional de Avaliación da Calidade e Acreditación (ANECA).</p>
    <p>Establecido o carácter oficial do título por Acordo do Consello de Ministros do 7 de outubro de 2011 (publicado no BOE do 2 de novembro de 2011 por Resolución da Secretaría Xeral de Universidades do 13 de outubro de 2011).</p>
    <p>Para os efectos do cumprimento do previsto no artigo 35.4 da Lei orgánica 6/2001, do 21 de decembro, de universidades, e na redacción dada pola Lei orgánica 4/2007, do 12 de abril, que establecen que os reitores e as reitoras das universidades deberán ordenar a publicación no <em>Boletín Oficial del Estado</em> (BOE) e no <em>Diario Oficial de Galicia</em> (DOG), neste caso, do primeiro inciso do número 5.1 da Memoria para a solicitude de verificación de títulos oficiais segundo o anexo I do Real decreto 1393/2007, do 29 de outubro, segundo comunicado do 14 de outubro de 2008 da Subdirección Xeral de Coordinación Académica e Réxime Xurídico do Ministerio de Ciencia e Innovación, relativo á estrutura das ensinanzas, e segundo o artigo 26 do Real decreto 861/2010, do 2 de xullo.</p>
    <p>Esta reitoría </p>
    <footer><p>RESOLVE:</p></footer>
    <p>Publicar o plan de estudos conducente á obtención do título de máster universitario en Edición, que se recolle no anexo a esta resolución.</p>
    <p>Vigo, 21 de abril de 2012.</p>
    <footer><p>Salustiano Mato de la Iglesia<br>Reitor da Universidade de Vigo</p></footer>
    <footer><p>ANEXO</p></footer>
    <footer><p>Máster universitario en Edición </p></footer>
    <p>Rama de coñecemento: Artes e Humanidades.</p>
    <p>Universidades participantes: Santiago e Vigo.</p>
    <p>Cadro 1. Distribución de créditos ECTS segundo tipo de materia.</p>
    <table>
     <tbody>
      <tr>
       <td>Tipo de materia</td>
       <td>ECTS</td>
      </tr>
      <tr>
       <td>Obrigatorias</td>
       <td>48</td>
      </tr>
      <tr>
       <td>Optativas</td>
       <td>0</td>
      </tr>
      <tr>
       <td>Prácticas externas</td>
       <td>6</td>
      </tr>
      <tr>
       <td>Traballo fin de máster</td>
       <td>6</td>
      </tr>
      <tr>
       <td>Créditos totais</td>
       <td>60</td>
      </tr>
     </tbody>
    </table>
    <p>Cadro 2. Materias, créditos e módulos do máster.</p>
    <table>
     <tbody>
      <tr>
       <td>Materia</td>
       <td>ECTS</td>
       <td>Carácter</td>
       <td>Módulo</td>
      </tr>
      <tr>
       <td>Historia da Escritura e do Libro</td>
       <td>6</td>
       <td>Obrigatorio</td>
       <td>Materias Obrigatorias</td>
      </tr>
      <tr>
       <td>Ortotipografía e Produción Editorial</td>
       <td>9</td>
       <td>Obrigatorio</td>
       <td></td>
      </tr>
      <tr>
       <td>Deseño en Edición e Edición Dixital</td>
       <td>9</td>
       <td>Obrigatorio</td>
       <td></td>
      </tr>
      <tr>
       <td>Panorama Actual da Edición</td>
       <td>6</td>
       <td>Obrigatorio</td>
       <td></td>
      </tr>
      <tr>
       <td>Edición e Actividade Editorial</td>
       <td>6</td>
       <td>Obrigatorio</td>
       <td></td>
      </tr>
      <tr>
       <td>Edición de Literatura Gráfica e Literatura Infantil</td>
       <td>6</td>
       <td>Obrigatorio</td>
       <td></td>
      </tr>
      <tr>
       <td>Aspectos Xurídicos e Económico-Financeiros das Empresas de Edición</td>
       <td>6</td>
       <td>Obrigatorio</td>
       <td></td>
      </tr>
      <tr>
       <td>Prácticas en empresas</td>
       <td>6</td>
       <td>Obrigatorio</td>
       <td>Prácticas en Empresas</td>
      </tr>
      <tr>
       <td>Traballo Fin de Máster</td>
       <td>6</td>
       <td>Obrigatorio</td>
       <td>Traballo Fin de Máster</td>
      </tr>
     </tbody>
    </table>
    <p>Para a obtención do título de máster universitario en Edición, o alumnado deberá superar os 60 ECTS de que consta o máster.</p>

