---
date: '2019-04-02'
id: G0181-180319-0001
page: 17006
number: 64
agency: Axencia Galega de Infraestruturas
section: VI. Anuncios. a) Administración autonómica.
title: >-
  RESOLUCIÓN do 13 de marzo de 2019, do Servizo Provincial de Pontevedra, pola
  que se sinala a data para o levantamento das actas previas á ocupación,
  trámite de urxencia, para a expropiación dos bens e dereitos afectados polo
  proxecto de construción do PSV de Galicia 2016-2020: MSV no contorno de TCA na
  estrada PO-549, punto quilométrico 8+000 ao 9+800, nos concellos de Cambados e
  Vilanova de Arousa, clave PO/17/143.06.
range: Resolución
url: >-
  https://www.xunta.gal/dog/Publicados/2019/20190402/AnuncioG0181-180319-0001_gl.html
---
<p>O artigo 28 do vixente Estatuto de autonomía de Galicia establece no seu punto 2º a competencia da Comunidade Autónoma de Galicia para o desenvolvemento lexislativo e a execución da lexislación do Estado en materia de expropiación forzosa.</p>
    <p>Con data do 30 de outubro de 2018, apróbase o expediente de información pública e definitivamente o proxecto de construción do Plan de seguridade viaria de Galicia 2016-2020: mellora da seguridade viaria no contorno de tramos de concentración de accidentes na estrada PO-549, p.q. 8+000 a 9+800, nos concellos de Cambados e Vilanova de Arousa, clave PO/17/143.06.</p>
    <p>Con data do 22 de novembro de 2018, a Xunta de Galicia procedeu á declaración da utilidade pública e urxente ocupación dos bens e dereitos necesarios para os efectos de expropiación para a mencionada obra polo Decreto 156/2018, publicado no DOG nº 236, do 12 de decembro de 2018.</p>
    <p>Na súa virtude e en cumprimento do disposto no artigo 52 da vixente Lei de expropiación forzosa, do 16 de decembro de 1954 e os artigos 56 e seguintes do regulamento para a súa aplicación, este servizo, no uso das facultades que lle confire o artigo 98 da mencionada lei, resolve convocar os titulares de bens e dereitos afectados para que comparezan no lugar, na data e na hora que se citan, para proceder ao levantamento das actas previas á ocupación, nas cales se recollerán os datos necesarios para determinar os bens e dereitos afectados, e os prexuízos derivados da rápida ocupación, sen prexuízo de se trasladaren ao lugar dos predios se o consideran necesario.</p>
    <p>Concello de Vilanova de Arousa.</p>
    <p>Local: Casa da Cultura de San Miguel de Deiro.</p>
    <p>Data: 7 de maio de 2019, das 10.00 ás 13.00 horas, desde a A ata o final.</p>
    <p>Concello de Cambados.</p>
    <p>Local: Centro Sociocultural de Corvillón.</p>
    <p>Data: 8 de maio de 2019, das 10.00 ás 13.00 horas, desde a A ata o final.</p>
    <p>A relación de titulares cos bens e dereitos afectados, así como os planos parcelarios correspondentes estarán expostos nos concellos de Cambados e Vilanova de Arousa e no Servizo Provincial de Pontevedra da Axencia Galega de Infraestruturas, avenida Mª Victoria Moreno, nº 43, 1º, 36003 Pontevedra.</p>
    <p>Ao dito acto deberán acudir os titulares afectados persoalmente ou ben representados pola persoa debidamente autorizada para actuar no seu nome, achegando os documentos acreditativos da súa titularidade, DNI e último recibo da contribución, así como certificado de conta bancaria con códigos IBAN e BIC, co fin de proceder aos sucesivos pagamentos que sexan procedentes mediante transferencia bancaria e poden acompañarse pola súa conta, se o consideran oportuno, dos seus peritos e dun notario.</p>
    <p>Así mesmo, e no cumprimento do establecido nos artigos 17, 18 e 19 da Lei de expropiación forzosa e do 56 do Regulamento da Lei de expropiación forzosa ábrese información pública durante o prazo de 15 días hábiles, contados a partir do seguinte ao da publicación da presente resolución e ata o momento do levantamento das actas previas á ocupación correspondente, co fin de que os interesados poidan formular por escrito, ante este servizo provincial de Pontevedra, as alegacións que consideren pertinentes para os efectos previstos na regulación referida.</p>
    <p>Conforme establece o artigo 44 da Lei 39/2015, do 1 de outubro, do procedemento administrativo común das administracións públicas, a publicación desta resolución no <em>Boletín Oficial del Estado</em> servirá como notificación aos posibles interesados que non puidesen ser identificados, aos titulares de bens e dereitos que sexan descoñecidos, a aqueles dos cales se ignore o seu domicilio, ou ben a quen tentada a súa notificación, non se puido practicar.</p>
    <p>Pontevedra, 13 de marzo de 2019</p>
    <footer><p>Fausto Núñez Vilar<br>Xefe do Servizo Provincial de Pontevedra</p></footer>

