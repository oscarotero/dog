---
date: '2002-03-21'
id: 526E
page: 3
number: 57
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 8 de febreiro de 2002, da Delegación Provincial de Pontevedra,
  pola que se dispón o depósito e a publicación, no Diario Oficial de Galicia,
  da acta da comisión deliberadora do convenio colectivo do sector de mármores e
  pedras.
range: Resolución
url: 'https://www.xunta.gal/dog/Publicados/2002/20020321/Anuncio526E_gl.html'
---
<p>Visto o texto da acta da comisión deliberadora do convenio colectivo do sector de mármores e pedras da provincia de Pontevedra, que tivo entrada nesta delegación provincial o día 4-2-2002, subscrito en representeción da parte económica por unha representación empresarial, e, da parte social, polas centrais sindicais CC.OO., CIG e UGT, co obxecto do seu rexistro e posterior publicación no DOG e no BOP.</p>
<p>Non é posible acceder ó rexistro da devandita acta por canto aquela non entra dentro dos actos rexistrables recollidos no artigo 2 do Real decreto 1040/1981, do 22 de maio, sobre rexistro e depósito de convenios colectivos de traballo.</p>
<p>Nembargantes, a teor do disposto no artigo 60 da Lei 30/1992, de réxime xurídico das administracións públicas e do procedemento administrativo común, por canto razóns de interese público no que se refire á publicidade para garanti-los dereitos dos traballadores que así o aconsellan, así como segundo o Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Segundo.-Dispoñe-la súa publicación no Diario Oficial de Galicia.</p>
<p>Vigo, 8 de febreiro de 2002.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio colectivo do sector de mármores e pedras da provincia de Pontevedra.</p>
<p>Acta da 1ª reunión</p>
<p>Asistentes:</p>
<p>CC.OO.:</p>
<p>Marcos González Oliveira.</p>
<p>Amante Campo Lago.</p>
<p>CIG:</p>
<p>Enrique Sánchez Regueiro.</p>
<p>Alberto Fernández Campo.</p>
<p>Agustín González Mojón.</p>
<p>José Ángel Nieto Figueira.</p>
<p>UGT:</p>
<p>José Álvarez dos Santos.</p>
<p>Alfonso Fernández Alfonso.</p>
<p>Manuel Viéitez Gil.</p>
<p>Ramón Carrera Molares.</p>
<p>José Carlos Rodríguez del Río.</p>
<p>Raimundo Lago Otero.</p>
<p>Representación empresarial:</p>
<p>Jesús Maraña Goldar.</p>
<p>José Ángel Lorenzo Ramírez.</p>
<p>Francisco Javier Blanco Silva.</p>
<p>Secretario de actas:</p>
<p>José Manuel Oubel Villanueva.</p>
<p>En Vigo, nos locais da Confederación Provincial de Empresarios de Pontevedra, ás 17 horas do día 30 de xaneiro de 2002, reúnense os representantes dos traballadores e dos empresarios, co fin de constituí-la comisión deliberadora do convenio colectivo provincial para o sector de mármores e pedras e inicia-las súas deliberacións. Asisten os señores sinalados anteriormente.</p>
<p>Tralo recoñecemento das partes, en canto á súa representación, estas considéranse representantes propios do ámbito xeográfico e funcional do convenio, polo que, estando a mesa negociadora representada pola maioría absoluta dos traballadores e empresarios da provincia, declárase formalmente constituída a comisión deliberadora.</p>
<p>Como único punto trátase o tema da xornada laboral, recollido no artigo 24 do actual convenio colectivo, que para o ano 2002 será de 1.756 horas efectivas de traballo.</p>
<p>O texto do artigo 24º do convenio relativo á xornada, dirá textualmente: «A xornada ordinaria anual durante o período de vixencia deste convenio será de 1.756 horas, segundo o calendario laboral anexo».</p>
<p>A mesa negociadora acorda que, para adapta-la xornada ás 1.756 horas acordadas para o ano 2002, os días: 4 horas do 12 de febreiro, 18 de marzo, 26 de xullo, 16 de agosto, 31 de outubro e 24, 30 e 31 de decembro terán a consideración de festivos e non laborables para tódolos efectos.</p>
<p>Ademais dos días sinalados anteriormente, nos seguintes concellos, por coincidi-lo festivo local con día non laborable, fíxanse os seguintes festivos:</p>
<p>Arbo, Caldas de Reis, Gondomar, Mondariz, Tomiño, Vigo e Vilagarcía de Arousa, o 19 de agosto, O Covelo, o 29 de xullo, O Rosal, Salceda de Caselas, Tui, Valga, Vilaboa, A Illa de Arousa, 4 horas do 23 de decembro.</p>
<p>En cada centro de traballo, a empresa exporá en lugar visible o calendario laboral pactado a nivel convenio ou o pactado no propio centro de traballo.</p>
<p>Independentemente da xornada fixada, esta queda condicionada á que no seu momento estableza o convenio xeral da construcción.</p>
<p>Acórdase a remisión desta acta á autoridade laboral co obxecto do seu rexistro e posterior publicación no DOG e no BOP. Autorízase a José Manuel Oubel Villanueva para levar a cabo as xestións necesarias. Non habendo máis asuntos que tratar, levántase a sesión, ás 18.30 horas do día arriba indicado.</p>

