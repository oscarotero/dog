---
date: '2017-11-06'
id: CA01-271017-0002
page: 51083
number: 210
agency: Consellería de Facenda
section: III. Outras disposicións.
title: >-
  RESOLUCIÓN do 27 de outubro de 2017 pola que se ordena a publicación do Acordo
  do Consello da Xunta de Galicia do 26 de outubro de 2017 polo que se aproba a
  relación de postos de traballo da Consellería de Facenda.
range: Resolución
url: >-
  https://www.xunta.gal/dog/Publicados/2017/20171106/AnuncioCA01-271017-0002_gl.html
---
<p>A aprobación da relación de postos de traballo da Consellería de Facenda xustifícase polas razóns indicadas no punto primeiro do acordo.</p>
    <p>En consecuencia, por proposta da Consellería de Facenda, unha vez consultadas as organizacións sindicais presentes na Mesa Xeral de Negociación da Comunidade Autónoma e a Comisión de Persoal, o Consello da Xunta de Galicia, na súa reunión do día 26 de outubro de 2017, adoptou o seguinte</p>
    <h2>ACORDO:</h2>
    <p>Primeiro. Apróbase a relación de postos de traballo da Consellería de Facenda, nos termos que se sinalan no anexo a este acordo, como consecuencia das súas necesidades funcionais e organizativas actuais, así como para adaptala á Orde da Consellería de Facenda do 10 de maio de 2017, que modifica a Orde do 21 de novembro de 1989 pola que se fixan os criterios xerais para a elaboración das relacións de postos de traballo da Comunidade Autónoma de Galicia, se aproba o modelo e se ditan instrucións para o cubrir.</p>
    <p>Segundo. Clasifícanse de libre designación os postos que a seguir se relacionan en aplicación do criterio de excepcionalidade que se indica na marxe, de conformidade co previsto na Lei 2/2015, do 29 de abril, do emprego público de Galicia, e co disposto na Resolución do 25 de febreiro de 2016, da Dirección Xeral da Función Pública, pola que se ditan instrucións para a tramitación de relacións de postos de traballo e a determinación dos criterios de excepcionalidade e funcións que definen as características que motivan a especial responsabilidade ou cualificación profesional dos postos de traballo de libre designación, de nivel 28 ou inferior, da Administración da Comunidade Autónoma de Galicia:</p>
    <table>
     <thead>
      <tr>
       <td>Código do posto</td>
       <td>Denominación do posto</td>
       <td>Criterio</td>
      </tr>
     </thead>
     <tbody>
      <tr>
       <td>FC.C02.00.001.15770.040</td>
       <td>Servizo de Coordinación con outras Admóns. Públicas</td>
       <td>• Especial responsabilidade por xestionar información especialmente reservada da Xunta de Galicia.</td>
      </tr>
      <tr>
       <td>FC.C03.00.001.15770.005</td>
       <td>Xefatura Servizo Fiscalización e Xestión</td>
       <td>• Especial responsabilidade por garantir o adecuado exercicio de autoridade e/ou inspección administrativa da Xunta de Galicia.</td>
      </tr>
      <tr>
       <td>FC.C03.00.001.15770.020</td>
       <td>Xefatura Servizo de Control Interno</td>
       <td>• Especial responsabilidade por garantir o adecuado exercicio de autoridade e/ou inspección administrativa da Xunta de Galicia.</td>
      </tr>
      <tr>
       <td>FC.C03.00.003.15770.005</td>
       <td>Servizo de Auditoría de Fondos Europeos da Pesca</td>
       <td>• Especial responsabilidade por garantir a protección dos datos persoais.
        • Especial responsabilidade por garantir o adecuado exercicio de autoridade e/ou inspección administrativa da Xunta de Galicia.</td>
      </tr>
      <tr>
       <td>FC.C03.00.003.15770.011</td>
       <td>Servizo de Auditoría do Feder</td>
       <td>• Especial responsabilidade por garantir a protección dos datos persoais.
        • Especial responsabilidade por garantir o adecuado exercicio de autoridade e/ou inspección administrativa da Xunta de Galicia</td>
      </tr>
      <tr>
       <td>FC.C03.00.003.15770.015</td>
       <td>Xefatura Servizo de Auditoría do FSE</td>
       <td>• Especial responsabilidade por garantir a protección dos datos persoais.
        • Especial responsabilidade por garantir o adecuado exercicio de autoridade e/ou inspección administrativa da Xunta de Galicia.</td>
      </tr>
      <tr>
       <td>FC.C03.00.003.15770.020</td>
       <td>Serv. Control Finan. Subv. Fondos Europeos Agrícolas</td>
       <td>• Especial responsabilidade por garantir o adecuado exercicio de autoridade e/ou inspección administrativa da Xunta de Galicia.
        • Especial responsabilidade por garantir a protección dos datos persoais.</td>
      </tr>
      <tr>
       <td>FC.C05.00.001.15770.007</td>
       <td>Xefatura Servizo de Operacións Financeiras</td>
       <td>• Especial responsabilidade por xestionar información especialmente reservada da Xunta de Galicia.</td>
      </tr>
      <tr>
       <td>FC.C05.00.003.15770.028</td>
       <td>Serv. Tesouraría e da Caixa Xeral Depósitos C. A. Gal.</td>
       <td>• Especial responsabilidade por xestionar información especialmente reservada da Xunta de Galicia.</td>
      </tr>
      <tr>
       <td>FC.C05.00.003.15770.023</td>
       <td>Xefatura Servizo Programación Pagamentos do Sergas</td>
       <td>• Especial responsabilidade por xestionar información especialmente reservada da Xunta de Galicia.</td>
      </tr>
      <tr>
       <td>FC.C06.00.000.15770.050</td>
       <td>Xefatura Servizo Actualización Datos Persoal</td>
       <td>• Especial responsabilidade por garantir a protección dos datos persoais.</td>
      </tr>
      <tr>
       <td>FC.C06.00.004.15770.010</td>
       <td>Xefatura Sección Incompatibilidades Altos Cargos</td>
       <td>• Especial responsabilidade por xestionar información especialmente reservada da Xunta de Galicia.</td>
      </tr>
      <tr>
       <td>FC.C05.00.006.15770.005</td>
       <td>Xefatura de Servizo Inspección e Control do Feder</td>
       <td>• Especial responsabilidade por garantir o adecuado exercicio de autoridade da Xunta de Galicia pola realización de funcións de avaliación, auditoría e investigación.</td>
      </tr>
      <tr>
       <td>FC.C05.00.006.15770.010</td>
       <td>Xefatura de Servizo Inspección e Control do FSE</td>
       <td>• Especial responsabilidade por garantir o adecuado exercicio de autoridade da Xunta de Galicia pola realización de funcións de avaliación, auditoría e investigación.</td>
      </tr>
     </tbody>
    </table>
    <p>Terceiro. Ordénase a súa publicación no <em>Diario Oficial de Galicia</em> para os efectos da entrada en vigor a partir do día seguinte ao da súa publicación.</p>
    <p>Visto o Acordo adoptado polo Consello da Xunta de Galicia na súa reunión do 26 de outubro de 2017, relativo á aprobación da relación de postos de traballo da Consellería de Facenda, coa finalidade de cumprir o dito acordo, de conformidade coa Orde da Consellería de Facenda do 8 de xullo de 2013 sobre delegación de competencias na Dirección Xeral da Función Pública (DOG núm. 136, do 18 de xullo), dispoño que se publique no <em>Diario Oficial de Galicia</em> como anexo a esta resolución.</p>
    <p>Santiago de Compostela, 27 de outubro de 2017</p>
    <footer><p>O conselleiro de Facenda<br>P.D. (Orde do 8.7.2013)<br>José María Barreiro Díaz<br>Director xeral da Función Pública</p></footer>

