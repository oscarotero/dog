---
date: '1996-09-02'
id: 98BA
page: 8
number: 171
agency: CONCELLO DA CORUÑA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1996/19960902/Anuncio98BA_gl.html'
---
<p>O Concello da Coruña ten previsto implantar de forma obrigatoria un sistema de control permanente nos locais con actividades de ocio nocturno (pubs, cafés-cantantes, discotecas, etc.) e que sexan denunciados por molestias ós veciños.</p>
<p>Condicións que deberán cumpli-los aparellos de control.</p>
<p>O dispositivo de control ou caixa negra deberá te-las seguintes prestacións:</p>
<p>-Rexistrar e almacenar-lo período de funcionamento ruidoso da actividade en cuestión, rexistrando data e hora de inicio e data e hora de terminación cos seus correspondentes niveis de presión sonora de emisión de ruídos na sala ou local, expresadas en DB(A) dando os parámetros significativos de:</p>
<p>-Leq. 60 seg. mínimo da sesión.</p>
<p>-Leq. 60 seg. máximos da sesión.</p>
<p>-Valor medio dos Leq. 60 seg. medidos en todo o tempo en que dure a sesión.</p>
<p>-Rexistrar e almacena-los períodos de funcionamento das fontes sonoras, ou sexa, o seu equipo musical, co obxecto de controla-la súa correcta actuación.</p>
<p>-Dispoñer dun sistema que lles permita ós servicios técnicos municipais rescata-la información almacenada e trasladala ós sistemas informáticos do Servicio de Inspección para a súa posterior análise e avaliación, permitindo a impresión dos mesmos.</p>
<p>-Así mesmo, deberá dispoñer dun dispositivo de protección sobre posibles manipulacións da caixa negra, realizándose esta mediante chaves electrónicas ou claves de acceso.</p>
<p>Para as actividades que dispoñan de equipos musicais ou de megafonía, ademais do sonógrafo (caixa negra), deberán incorporar un equipo limitador que manteña a emisión do equipo musical dentro dos niveis fixados pola ordenanza para o tipo de actividade que corresponde á sua licencia de apertura.</p>
<p>As firmas comerciais que se presenten ó concurso de homologación dos sonógrafos, para a súa posterior implantación nos locais de ocio nocturno do termo municipal da Coruña, deberá subministrarlle ó Concello a terminal portátil para a lectura de datos da memoria do sonógrafo, así como o programa ou programas de inspección e as súas correspondentes claves.</p>
<p>Os interesados poden remitirlle a documentación, no prazo de 1 mes, á Unidade de Aperturas, praza de Mª Pita nº 1, ou ben a través do teléfono de contacto da Unidade de Aperturas (18 42 38).</p>
<p>A Coruña, 23 de agosto de 1996.</p>
<p>O secretario</p>
<p>Rubricado</p>
<p>6239</p>

