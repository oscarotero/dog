---
date: '2018-03-16'
id: G0424-090218-0008
page: 16020
number: 54
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 7 de febreiro de 2018, da Xefatura Territorial da Coruña, pola
  que se concede a autorización administrativa de peche e desmantelamento dunhas
  instalacións de distribución de enerxía eléctrica no concello de Cabanas
  (expediente IN407A 2017/169-1).
range: Resolución
url: >-
  https://www.xunta.gal/dog/Publicados/2018/20180316/AnuncioG0424-090218-0008_gl.html
---
<p>Nº de expediente: IN407A 2017/169-1.</p>
    <p>Promotora: Industria Eléctrica Sucesores de Manuel Leira, S.L.</p>
    <p>Denominación do proxecto: desmantelamento de LMT Colexio Eladia Mariño.</p>
    <p>Concello: Cabanas.</p>
    <p>Feitos.</p>
    <p>1. Con data do 14 de decembro de 2016, a Xefatura Territorial da Consellería de Economía, Emprego e Industria resolveu outorgar a autorización administrativa previa e a autorización administrativa de construción do proxecto denominado recuamento e soterramento LMT Colexio Eladia Mariño (expediente IN407A 2012/29-1), co obxecto de retirar das proximidades do Colexio Eladia Mariño a LMT aérea existente. O desenvolvemento deste proxecto afecta á arquitectura e á configuración das infraestruturas da rede de distribución propiedade de Industria Eléctrica Sucesores de Manuel Leira, S.L., seguintes LMT interconexión Fenosa, LMT Vilar do Colo e LMT derivada a CT Pudrical.</p>
    <p>2. En tanto os desmantelamentos recollidos tanto no proxecto técnico como na autorización administrativa previa e a autorización administrativa de construción anterior non se podían executar en tanto non estivesen rematadas e en disposición de entrar en funcionamento o resto de actuacións e traballos proxectados, comunicouse á promotora a conveniencia de que os ditos desmantelamentos fosen incluídos noutro documento técnico (proxecto) que sería obxecto de estudo para o outorgamento da súa preceptiva autorización administrativa.</p>
    <p>3. De conformidade co anterior, con data do 13 de decembro de 2016, a promotora solicitou a autorización administrativa de peche e desmantelamento das instalacións recollidas no proxecto denominado desmantelamento de LMT Colexio Eladia Mariño (expediente IN407A 2017/169-1), en que se prevé a supresión de algún dos treitos aéreos das infraestruturas da rede de distribución propiedade de Industria Eléctrica Sucesores de Manuel Leira, S.L., seguintes LMT interconexión Fenosa (expedientes 6.577 e 23.375), LMT Vilar do Colo (expediente IN407A 2001/396-1) e LMT derivada a CT Pudrical (expediente IN407A 2001/396-1 e IN407A 2017/3-1).</p>
    <p>4. Con data do 27 de outubro de 2017, foi emitida por esta xefatura territorial a autorización de explotacion das instalacións recollidas no proxecto denominado recuamento e soterramento LMT Colexio Eladia Mariño (expediente IN407A 2012/29-1). Coa posta en funcionamento destas instalacións, procedeuse á desconexión dos treitos aéreos das LMT antes citadas.</p>
    <p>5. Os servizos técnicos da Xefatura Territorial emitiron un informe favorable sobre a solicitude de peche e desmantelamento dos treitos aéreos da LMT interconexión Fenosa, da LMT Vilar do Colo e da LMT derivada a CT Pudrical, obxecto do proxecto desmantelamento de LMT Colexio Eladia Mariño.</p>
    <p>Consideracións legais e técnicas.</p>
    <p>– Lei 24/2013, do 26 de decembro, do sector eléctrico (BOE nº 310, do 27 de decembro).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE nº 310, do 27 de decembro).</p>
    <p>– Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09 (BOE nº 68, do 18 de marzo).</p>
    <p>– Real decreto 1048/2013, do 27 de decembro, polo que se establece a metodoloxía para o cálculo da retribución da actividade de distribución de enerxía eléctrica (BOE nº 312, do 30 de decembro).</p>
    <p>– Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23 (BOE n º 139, do 9 de xuño).</p>
    <p>– Decreto 9/2017, do 12 de xaneiro, da Consellería de Economía, Emprego e Industria, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG nº 22, do 1 de febreiro).</p>
    <p>– As características técnicas dos traballos e operacións proxectados para os que Industria Eléctrica Sucesores de Manuel Leira, S.L. solicita a autorización aministrativa, son:</p>
    <p>A. Actuacións sobre a LMT a 15 kV Fenosa:</p>
    <p>Desmontaxe do treito de LMT de 57 metros de lonxitude en condutor LA-110, comprendido entre os apoios seguintes:</p>
    <table>
     <tbody>
      <tr>
       <td>Nº de apoio</td>
       <td>Tipo</td>
       <td>UTM/X</td>
       <td>UTM/Y</td>
       <td>Observacións</td>
      </tr>
      <tr>
       <td>8 (PA/S)*</td>
       <td>C-1000/18</td>
       <td>566.899</td>
       <td>4.808.038</td>
       <td>Fin de liña</td>
      </tr>
      <tr>
       <td>9</td>
       <td>C-3000/14</td>
       <td>566.859</td>
       <td>4.808.076</td>
       <td>A desmantelar</td>
      </tr>
     </tbody>
    </table>
    <p>B. Actuacións sobre a LMT a 15 kV Vilar do Colo (expediente IN407A 2001/396-1):</p>
    <p>Desmontaxe do treito de LMT de 789 metros de lonxitude en condutor LA-110, comprendido entre os apoios seguintes:</p>
    <table>
     <tbody>
      <tr>
       <td>Nº de apoio</td>
       <td>Tipo</td>
       <td>UTM/X</td>
       <td>UTM/Y</td>
       <td>Observacións</td>
      </tr>
      <tr>
       <td>9</td>
       <td>C-3000/14</td>
       <td>566.859</td>
       <td>4.808.076</td>
       <td>A desmantelar</td>
      </tr>
      <tr>
       <td>10</td>
       <td>HVH-1600/16</td>
       <td>566.873</td>
       <td>4.808.085</td>
       <td>A desmantelar</td>
      </tr>
      <tr>
       <td>11</td>
       <td>HV-1500/14</td>
       <td>566.903</td>
       <td>4.808.117</td>
       <td>A desmantelar</td>
      </tr>
      <tr>
       <td>12</td>
       <td>HV-1000/14</td>
       <td>566.956</td>
       <td>4.808.156</td>
       <td>A desmantelar</td>
      </tr>
      <tr>
       <td>13</td>
       <td>HV-1000/12</td>
       <td>566.952</td>
       <td>4.808.197</td>
       <td>A desmantelar</td>
      </tr>
      <tr>
       <td>14</td>
       <td>HV-1000/12</td>
       <td>566.988</td>
       <td>4.808.259</td>
       <td>A desmantelar</td>
      </tr>
      <tr>
       <td>15</td>
       <td>HV-1000/12</td>
       <td>567.028</td>
       <td>4.808.324</td>
       <td>A desmantelar</td>
      </tr>
      <tr>
       <td>16</td>
       <td>2 x HV-1000/14</td>
       <td>567.069</td>
       <td>4.808.350</td>
       <td>A desmantelar</td>
      </tr>
      <tr>
       <td>17</td>
       <td>HV-1600/15</td>
       <td>567.057</td>
       <td>4.808.379</td>
       <td>A desmantelar</td>
      </tr>
      <tr>
       <td>18</td>
       <td>C-3000/14</td>
       <td>567.098</td>
       <td>4.808.439</td>
       <td>A desmantelar</td>
      </tr>
      <tr>
       <td>19</td>
       <td>HVH-1600/15</td>
       <td>567.156</td>
       <td>4.808.534</td>
       <td>A desmantelar</td>
      </tr>
      <tr>
       <td>20</td>
       <td>HV-630/15</td>
       <td>567.205</td>
       <td>4.808.619</td>
       <td>A desmantelar</td>
      </tr>
      <tr>
       <td>20 (PA/S)*</td>
       <td>HVH-4500/15</td>
       <td>567.205</td>
       <td>4.808.619</td>
       <td>Fin de liña</td>
      </tr>
     </tbody>
    </table>
    <p>C. Actuacións sobre a LMT a 15 kV Vilar do Colo (expediente IN407A 2001/396-1), treito denominado LMT derivada ao CT Pudrical (expedientes IN407A 2001/396-1 e IN407A 2017/3-1):</p>
    <p>Desmontaxe do treito de LMT de 166 metros de lonxitude en condutor LA-30, comprendido entre os apoios seguintes:</p>
    <table>
     <tbody>
      <tr>
       <td>Nº de apoio</td>
       <td>Tipo</td>
       <td>UTM/X</td>
       <td>UTM/Y</td>
       <td>Observacións</td>
      </tr>
      <tr>
       <td>19</td>
       <td>HVH-1600/15</td>
       <td>567.156</td>
       <td>4.808.534</td>
       <td>A desmantelar</td>
      </tr>
      <tr>
       <td>19-1</td>
       <td>HVH-630/12</td>
       <td>567.125</td>
       <td>4.808.543</td>
       <td>A desmantelar</td>
      </tr>
      <tr>
       <td>19-2</td>
       <td>HVH-630/12</td>
       <td>567.094</td>
       <td>4.808.582</td>
       <td>A desmantelar</td>
      </tr>
      <tr>
       <td>19-3</td>
       <td>HVH-630/12</td>
       <td>567.046</td>
       <td>4.808.642</td>
       <td>A desmantelar</td>
      </tr>
      <tr>
       <td>19-3 (PA/S)*</td>
       <td>HV-1600/15</td>
       <td>567.046</td>
       <td>4.808.642</td>
       <td>Fin de liña</td>
      </tr>
     </tbody>
    </table>
    <p>Nota: a instalación e/ou modificación dos apoios sinalados co símbolo *, atopanse autorizadas baixo o expediente IN407A 2012/29-1.</p>
    <p>De acordo con todo o anterior,</p>
    <h2>RESOLVO:</h2>
    <p>1. Conceder a autorización administrativa de peche e desmantelamento dos treitos aéreos das instalacións de distribución de enerxía eléctrica indicados.</p>
    <p>2. A desmontaxe da instalación executarase no prazo de seis (6) meses, contado a partir do día seguinte ao da comunicación da presente resolución.</p>
    <p>3. O remate dos traballos e operacións de desmontaxe dos treitos da LMT 15 kV interconexión Fenosa, da LMT 15 kV Vilar do Colo e da LMT 15 kV derivada a CT Pudrical, afectados polo desmantelamento, debe ser comunicado a esta xefatura territorial, solicitarase a preceptiva acta de peche e desmantelamento de instalacións de conformidade co disposto no artigo 139 do Real decreto 1955/2000, do 1 de decembro, e achegarase coa citada solicitude o certificado do director de obra, en que se garantirá o cumprimento das especificacións do proxecto e prescricións complementarias, se as houbese, así como das regulamentacións e normas que sexan de aplicación.</p>
    <p>4. A presente autorización outórgase sen prexuízo doutras que fosen de aplicación segundo a lexislación vixente, en especial as relativas á ordenación do territorio e o medio ambiente.</p>
    <p>5. En cumprimento do establecido no artigo 138.3, do Real decreto 1955/2000, do 1 de decembro, a presente resolución deberá ser publicada no DOG e no BOP.</p>
    <p>Contra esta resolución, que non é definitiva en vía administrativa, poderá interporse recurso de alzada ante o conselleiro de Economía, Emprego e Industria, no prazo dun mes, contado a partires do día seguinte ao da notificación ou publicación nos termos establecidos na Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), sen prexuízo de que os interesados poidan interpor calquera outro recurso que consideren pertinente na defensa dos seus dereitos.</p>
    <p>A Coruña, 7 de febreiro de 2018</p>
    <footer><p>Isidoro Martínez Arca<br>Xefe territorial da Coruña</p></footer>

