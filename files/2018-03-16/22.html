---
date: '2018-03-16'
id: G0007-260218-0004
page: 15996
number: 54
agency: Xulgado do Social número 3 de Santiago de Compostela
section: V. Administración de xustiza.
title: EDICTO (760/2017).
range: Edicto
url: >-
  https://www.xunta.gal/dog/Publicados/2018/20180316/AnuncioG0007-260218-0004_gl.html
---
<p>Eu, Susana Varela Amboage, letrada da Administración de xustiza do Xulgado do Social número 3 de Santiago de Compostela, fago saber que no procedemento de despedimento obxectivo individual 760/2017 deste xulgado do social, seguido por instancia de Avelino Antonio Sánchez Calvo contra Aparcamientos Labacolla, S.L., Fogasa sobre despedimento, se ditou a seguinte resolución:</p>
    <p>DOI despedimento obxetivo individual 760/2017.</p>
    <p>Demandante: Avelino Antonio Sánchez Calvo.</p>
    <p>Avogado: Pablo Manuel de Acosta González.</p>
    <p>Demandados: Aparcamiento Labacolla, S.L., Fogasa.</p>
    <p>Avogado: letrado de Fogasa.</p>
    <p>«Sentenza número 4/2018.</p>
    <p>Santiago de Compostela, 10 de xaneiro de 2018.</p>
    <p>Visto por min, María Sánchez Galindo, xuíza substituta do Xulgado do Social número 3 dos de Santiago de Compostela, o estado procesual que manteñen as presentes actuacións, rexistradas ante este órgano xudicial como despido obxectivo individual DOI (en materia de acción de despedimento improcedente + acción de reclamación de cantidades) baixo o número 760/2017, en que é parte demandante Avelino Antonio Sánchez Calvo, asistido polo letrado Sr. de Acosta González, e son partes co-demandadas a mercantil Aparcamientos Labacolla, S.L., que non comparece ao acto de xuízo a pesar de constar citada en legal forma e tempo en unidade de autos para iso, e o Fondo de Garantía Salarial (tamén e en diante, Fogasa), que tampouco comparece ao acto de xuízo a pesar de constar citado en legal forma e tempo en unidade de autos para iso, en nome do rei veño ditar esta sentenza con base nos seguintes</p>
    <p>Decisión.</p>
    <p>Que debo estimar e estimo integramente a demanda interposta por Avelino Antonio Sánchez Calvo, asistido polo letrado Sr. de Acosta González, fronte á mercantil Aparcamientos Labacolla, S.L., e fronte ao Fondo de Garantía Salarial (tamén Fogasa), e, en consecuencia, debo efectuar os pronunciamentos seguintes:</p>
    <p>– Que debo declarar e declaro a improcedencia do despedimento de Avelino Antonio Sánchez Calvo, con data de efectos do día 12 de setembro de 2017, condenando a empresa agora demandada a optar, no prazo de 5 días hábiles contado desde a notificación da presentes sentenza, entre:</p>
    <p>a) Ou ben a readmisión do traballador Avelino Antonio Sánchez Calvo coas mesmas condicións laborais que ostentaba ao momento de producirse o despedimento xunto co aboamento a este dos salarios de tramitación que o actuante deixase de percibir desde a data de efectos do despedimento (día 12.9.2017) ata a data de notificación da presente resolución xudicial á mercantil a razón dunha cota de 40,16 euros diarios;</p>
    <p>b) Ou ben a aboar a favor do Sr. Sánchez Calvo a indemnización por despedimento improcedente que ascende a 5.190,68 euros (co correspondente cálculo por tramos).</p>
    <p>Debendo entenderse por parte da mercantil que, para o suposto de non optar entre as opcións impostas no prazo legal dos cinco días hábiles anteriormente descrito procederá a readmisión do Sr. Sánchez Calvo e, polo tanto, con obriga de aboar a este os xa citados salarios de tramitación a razón da cota de 40,16 euros diarios, con inclusión da parte proporcional das pagas extraordinarias nos termos establecidos legalmente.</p>
    <p>– Que debo condenar e condeno a empresa agora demandada, Aparcamientos Labacolla, S.L., a aboar ao traballador agora demandante, Rubén Rivas Otero, a cantidade de 1.501,93 euros + a cantidade que procede calcular en ulterior fase de execución de sentenza en concepto de xuro legal por mora no pagamento do salario (ao 10 % anual), de acordo co disposto no artigo 29.3 do ET en consonancia co artigo 26 do mesmo texto legal (sendo, neste suposto, cantidades de natureza salarial o total das que reúne o principal de condena).</p>
    <p>Todo iso, sen prexuízo da responsabilidade que corresponda asumir ao Fondo de Garantía Salarial.</p>
    <p>Notifíquese esta sentenza ás partes comparecidas, facéndolles saber que esta non é firme e que contra ela cabe interpoñer recurso de suplicación a presentar no prazo de cinco días hábiles contado desde o seguinte ao de notificación desta, ante este órgano de xustiza para o Tribunal Superior de Xustiza de Galicia, previa consignación legalmente prevista para tal efecto na conta de depósitos e consignacións deste xulgado, respectando as consideracións e requisitos previstos no artigo 191.3.c) da Lei reguladora da xurisdición social.</p>
    <p>Así, por esta a miña sentenza da que se unirá testemuño literal aos autos orixinais, María Sánchez Galindo, xuíza substituta do Xulgado do Social número 3 de Santiago de Compostela, pronúncioo, mando e asino.</p>
    <p>A xuíza substituta».</p>
    <p>E para que sirva de notificación en legal forma a Aparcamientos Labacolla, S.L., en ignorado paradoiro, expido este edicto para a súa inserción no Diario Oficial de Galicia e no taboleiro de anuncios deste xulgado.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 26 de febreiro de 2018</p>
    <footer><p>A letrada da Administración de xustiza</p></footer>

