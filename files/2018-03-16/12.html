---
date: '2018-03-16'
id: CA01-120318-0005
page: 15967
number: 54
agency: Consellería de Facenda
section: IV. Oposicións e concursos.
title: >-
  RESOLUCIÓN do 12 de marzo de 2018, da Dirección Xeral da Función Pública, pola
  que se aproba a relación definitiva de admitidos e excluídos do concurso
  ordinario para a provisión de postos de traballo vacantes do corpo superior da
  Administración xeral da Comunidade Autónoma de Galicia, escala superior de
  finanzas, e do corpo de xestión da Administración xeral da Comunidade Autónoma
  de Galicia, escala técnica de finanzas.
range: Resolución
url: >-
  https://www.xunta.gal/dog/Publicados/2018/20180316/AnuncioCA01-120318-0005_gl.html
---
<p>Mediante a Resolución do 14 de febreiro de 2018 (DOG núm. 36, do 20 de febreiro), publicáronse as relacións provisionais de admitidos e excluídos no concurso ordinario para a provisión de postos de traballo vacantes do corpo superior da Administración xeral da Comunidade Autónoma de Galicia, escala superior de finanzas, e do corpo de xestión da Administración xeral da Comunidade Autónoma de Galicia, escala técnica de finanzas, convocado pola Resolución do 11 de decembro de 2017 (DOG núm. 237, do 15 de decembro). </p>
    <p>A base VII.2 da convocatoria de concurso establece que «as persoas excluídas disporán dun prazo de dez días hábiles, contados a partir do día seguinte ao da publicación da resolución, para poderen emendar, de ser o caso, o defecto que motivase a exclusión». </p>
    <p>Transcorrido o prazo establecido para presentar as correspondentes alegacións e unha vez examinadas estas, esta dirección xeral</p>
    <p>RESOLVE:</p>
    <p>Elevar a definitivas as relacións de solicitantes admitidos e excluídos no concurso para a provisión de postos de traballo vacantes do corpo superior da Administración xeral da Comunidade Autónoma de Galicia, escala superior de finanzas, e do corpo de xestión da Administración xeral da Comunidade Autónoma de Galicia, escala técnica de finanzas.</p>
    <p>Publicar a relación definitiva de excluídos como anexo desta resolución</p>
    <p>A relación de persoas admitidas e excluídas poderá consultarse no portal web corporativo da Xunta de Galicia, http://funcionpublica.xunta.gal, na epígrafe de &lt;concurso de traslados&gt;.</p>
    <p>Contra esta resolución poderase interpoñer, no prazo dun mes contado desde o día seguinte ao da súa publicación no Diario Oficial de Galicia e de conformidade co establecido na Lei 39/2015, do 1 de outubro, do procedemento administrativo común das administracións públicas, recurso potestativo de reposición ante o director xeral da Función Pública ou, directamente, recurso contencioso-administrativo ante o Xulgado do Contencioso-Administrativo de Santiago de Compostela, no prazo de dous meses contados desde a mesma data e de conformidade co establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 12 de marzo de 2018</p>
    <footer><p>José María Barreiro Díaz<br>Director xeral da Función Pública</p></footer>
    <h2>ANEXO<br>Listaxe de solicitudes excluídas</h2>
    <p>Concurso escalas de finanzas: </p>
    <table>
     <tbody>
      <tr>
       <td>1º apelido</td>
       <td>2º apelido</td>
       <td>Nome</td>
       <td>NIF</td>
       <td>NRP</td>
       <td>Consellería</td>
       <td>Motivo da exclusión</td>
      </tr>
      <tr>
       <td>Gómez</td>
       <td>Pardo</td>
       <td>María del Mar</td>
       <td>33319475L</td>
       <td></td>
       <td>Medio Ambiente e Ordenación do Territorio</td>
       <td>4, 12</td>
      </tr>
     </tbody>
    </table>
    <p>Causas de exclusión:</p>
    <table>
     <tbody>
      <tr>
       <td>Cód. causa</td>
       <td>Causa de exclusión</td>
      </tr>
      <tr>
       <td>4</td>
       <td>Falta nomeamento para o corpo/categ. desde o cal concursa</td>
      </tr>
      <tr>
       <td>12</td>
       <td>Corpo-escala ou categoría non corresponde ás do concurso</td>
      </tr>
     </tbody>
    </table>

