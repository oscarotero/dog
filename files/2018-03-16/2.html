---
date: '2018-03-16'
id: G0425-120318-0001
page: 15807
number: 54
agency: Consellería de Política Social
section: III. Outras disposicións.
title: >-
  RESOLUCIÓN do 14 de febreiro de 2018 pola que se fai público o reaxuste dos
  créditos establecidos na Orde do 22 de setembro de 2017 pola que se establecen
  as bases reguladoras e se convoca o procedemento para conceder subvencións
  destinadas a realizar programas de interese xeral para fins de carácter social
  con cargo á asignación tributaria do 0,7 % do imposto sobre a renda das
  persoas físicas.
range: Resolución
url: >-
  https://www.xunta.gal/dog/Publicados/2018/20180316/AnuncioG0425-120318-0001_gl.html
---
<p>De conformidade co establecido no artigo 31 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia, cando a contía total máxima das subvencións convocadas se distribúa entre distintos créditos orzamentarios, a alteración da dita distribución non precisará de nova convocatoria pero si das modificacións que procedan no expediente de gasto e da publicación nos mesmos medios que a convocatoria.</p>
    <p>No Diario oficial de Galicia nº 186, do venres 29 de setembro de 2017, publicouse a Orde do 22 de setembro de 2017 pola que se establecen as bases reguladoras e se convoca o procedemento para conceder subvencións destinadas a realizar programas de interese xeral para fins de carácter social con cargo á asignación tributaria do 0,7 % do imposto sobre a renda das persoas físicas.</p>
    <p>A dita orde establece no seu artigo 2, no que se recollen os créditos que financian a convocatoria, que estes créditos poderán ser reaxustados na resolución de concesión entre as distintas aplicacións orzamentarias en función da natureza do gasto e da adecuación do contido dos proxectos presentados nas solicitudes ás competencias de cada centro directivo implicado, para o que se realizarán as modificacións oportunas no expediente de gasto, que serán publicadas nos mesmos medios que a convocatoria e, concretamente, no Diario Oficial de Galicia. </p>
    <p>En consecuencia, sen superar a contía total máxima destinada ás subvencións destinadas a realizar programas de interese xeral para fins de carácter social con cargo á asignación tributaria do 0,7 % do imposto sobre a renda das persoas físicas, foi necesario modificar a distribución dos créditos orzamentarios destinados ás devanditas subvencións, coa finalidade prevista do seu axuste en función da natureza do gasto e da adecuación do contido dos proxectos presentados ás competencias de cada centro directivo.</p>
    <p>Por todo o exposto, e no uso das facultades que me foron conferidas, </p>
    <h2>RESOLVO:</h2>
    <p>Procédese á publicación do reaxuste dos créditos orzamentarios destinados ás axudas convocadas ao abeiro da Orde do 22 de setembro de 2017 pola que se establecen as bases reguladoras e se convoca o procedemento para conceder subvencións destinadas a realizar programas de interese xeral para fins de carácter social con cargo á asignación tributaria do 0,7 % do imposto sobre a renda das persoas físicas, como a seguir se indica: </p>
    <table>
     <tbody>
      <tr>
       <td>Aplicación</td>
       <td>Importe</td>
      </tr>
      <tr>
       <td>12.02.312B.481.1</td>
       <td>903.176,93 €</td>
      </tr>
      <tr>
       <td>12.03.313C.481.6</td>
       <td>4.434.880,36 €</td>
      </tr>
      <tr>
       <td>12.04.312E.481.1</td>
       <td>4.825.500,72 €</td>
      </tr>
      <tr>
       <td>12.04.312E.781.1</td>
       <td>889.421,17 €</td>
      </tr>
      <tr>
       <td>12.05.312F.481.0</td>
       <td>87.553,30 €</td>
      </tr>
      <tr>
       <td>12.05.313A.481.0</td>
       <td>313.251,44 €</td>
      </tr>
      <tr>
       <td>Total</td>
       <td>11.453.784,00 €</td>
      </tr>
     </tbody>
    </table>
    <p>Santiago de Compostela, 14 de febreiro de 2018</p>
    <footer><p>José Manuel Rey Varela<br>Conselleiro de Política Social</p></footer>

