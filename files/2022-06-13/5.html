---
date: '2022-06-13'
id: G0532-310522-0011
page: 34287
number: 112
agency: 'Consellería de Medio Ambiente, Territorio e Vivenda'
section: III. Outras disposicións.
title: >-
  EXTRACTO da ORDE do 31 de maio de 2022 pola que se establecen as bases
  reguladoras das axudas, en réxime de concorrencia competitiva, para a
  conservación, protección e mellora das árbores e formacións incluídas no
  Catálogo galego de árbores senlleiras, e se convocan axudas para o ano 2022
  (código de procedemento MT804C).
range: Orde
url: >-
  https://www.xunta.gal/dog/Publicados/2022/20220613/AnuncioG0532-310522-0011_gl.html
---
<p>BDNS (Identif.): 632114.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/inditex):</p>
    <p>Primeiro. <em>Beneficiarias</em></p>
    <p>Poderán ser beneficiarias as persoas físicas ou xurídicas, distintas das entidades locais, ou entidades sen personalidade xurídica, propietarias de elementos incluídos no Catálogo galego de árbores senlleiras na data de publicación desta orde.</p>
    <p>Segundo. <em>Obxecto</em></p>
    <p>Establecer as bases reguladoras dunha liña de axudas para actuacións encamiñadas á conservación, protección e mellora das árbores e formacións incluídas no Catálogo galego de árbores senlleiras regulado polo Decreto 67/2007, do 22 de marzo, así como proceder á súa convocatoria para o ano 2022 (código de procedemento MT804C).</p>
    <p>Terceiro. <em>Bases reguladoras e convocatoria</em></p>
    <p>Orde do 31 de maio de 2022 pola que se establecen as bases reguladoras das axudas, en réxime de concorrencia competitiva, para a conservación, protección e mellora das árbores e formacións incluídas no Catálogo galego de árbores senlleiras, e se convocan axudas para o ano 2022 (código de procedemento MT804C).</p>
    <p>Cuarto. <em>Contía</em></p>
    <p>O importe asignado é de vinte e cinco mil euros (25.000,00 €), sen prexuízo do incremento orzamentario que se poida realizar con remanentes adicionais de acordo coas dispoñibilidades de crédito. En todo caso, as concesións limitaranse ás dispoñibilidades orzamentarias.</p>
    <p>Quinto. <em>Prazo de presentación de solicitudes</em></p>
    <p>O prazo de presentación das solicitudes será de 1 mes contado a partir do día seguinte ao da publicación da orde.</p>
    <p>Sexto. <em>Outros datos</em></p>
    <p>As axudas a que se refire esta orde comprenden os gastos subvencionables recollidos no artigo 2 que fosen realizados desde a certificación de non inicio ata o 30 de setembro de 2022.</p>
    <p>Santiago de Compostela, 31 de maio de 2022</p>
    <footer><p>Ángeles Vázquez Mejuto<br>Conselleira de Medio Ambiente, Territorio e Vivenda</p></footer>

