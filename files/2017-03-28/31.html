---
date: '2017-03-28'
id: G0423-160317-0002
page: 14836
number: 61
agency: Consellería de Infraestruturas e Vivenda
section: VI. Anuncios. a) Administración autonómica.
title: >-
  ANUNCIO do 23 de febreiro de 2017, do Servizo de Mobilidade de Pontevedra,
  polo que se notifican as resolucións ditadas nos expedientes sancionadores en
  materia de transportes terrestres, devoltas polo servizo de Correos porque,
  intentada a notificación, non se puido efectuar (expediente PO-02207-O-2016 e
  un máis).
range: Anuncio
url: >-
  https://www.xunta.gal/dog/Publicados/2017/20170328/AnuncioG0423-160317-0002_gl.html
---
<p>A persoa titular do Servizo de Mobilidade da Xefatura Territorial de Pontevedra ditou a resolución do expediente sancionador PO-02207-O-2016 e un máis por infracción da normativa sobre transporte terrestre.</p>
    <p>Intentada a notificación da resolución por correo certificado con xustificante de recepción no domicilio que consta no correspondente expediente sancionador, esta foi devolta polo servizo de Correos. Por este motivo, e de conformidade co artigo 44 da Lei 39/2015, do 1 de outubro, do procedemento administrativo común das administracións públicas, a notificación efectúase por medio dun anuncio publicado no <em>Boletín Oficial del Estado</em> (BOE), que previamente se publica no <em>Diario Oficial de Galicia</em>. En consecuencia, mediante este anuncio notifícanselles as resolucións ditadas ás persoas interesadas.</p>
    <p>Son informadas de que os expedientes sancionadores se atopan á súa disposición nas oficinas do Servizo de Mobilidade da Xefatura Territorial de Pontevedra.</p>
    <p>Comunicáselles que contra a resolución sancionadora, que non é definitiva na vía administrativa, cabe recurso de alzada, ante a persoa titular da Dirección Xeral de Mobilidade da Consellería de Infraestruturas e Vivenda, no prazo dun mes contado desde o día seguinte ao da publicación deste anuncio no BOE.</p>
    <p>En caso de conformidade coa resolución sancionadora, as persoas interesadas deberán aboar a multa imposta empregando o modelo impreso que se facilitará no Servizo de Mobilidade da Xefatura Territorial de Pontevedra.</p>
    <p>No caso de non presentaren recurso de alzada e non pagaren a sanción imposta, procederase ao seu cobramento pola vía de constrinximento segundo o previsto na normativa vixente.</p>
    <p>Pontevedra, 23 de febreiro de 2017</p>
    <footer><p>José Jorge Martínez Fernández<br>Xefe do Servizo de Mobilidade de Pontevedra</p></footer>

