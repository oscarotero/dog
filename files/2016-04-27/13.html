---
date: '2016-04-27'
id: G1994-060416-0003
page: 15574
number: 80
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (428/2015).
range: Edicto
url: >-
  https://www.xunta.gal/dog/Publicados/2016/20160427/AnuncioG1994-060416-0003_gl.html
---
<p>Eu, M. Socorro Bazarra Varela, letrada da Administración de xustiza da Sala do Social do Tribunal Superior de Xustiza de Galicia, fago saber que no procedemento de recurso de suplicación 428/2015 desta sección, seguido por instancia de Mutua Gallega de Accidentes de Trabajo contra o Sergas e Fernando Vázquez García, sobre reintegro de prestacións, se ditou a seguinte resolución: </p>
    <p>«Resolvemos que, desestimando o recurso de suplicación interposto pola letrada Alicia Llan Lodos, en representación da Mutua Gallega de Accidentes de Trabajo contra a Sentenza do 21 de xullo de 2014, ditada polo Xulgado do Social número 1 dos da Coruña, seguido por instancia da mutua recorrente contra o Servizo Galego de Saúde e contra Fernando Vázquez García, debemos confirmar e confirmamos na súa integridade a resolución impugnada. </p>
    <p>Impónselle á mutua recorrente a condena en custas, con inclusión dos honorarios do letrado impugnante do recurso, que se fixan na contía de 601 euros. Decrétase a perda do depósito constituído para recorrer.</p>
    <p>Incorpórese o orixinal desta sentenza, pola súa orde, ao libro de sentenzas do Tribunal Superior de Xustiza de Galicia. Sala do Social. </p>
    <p>Modo de impugnación. Fáiselles saber ás partes que contra esta sentenza cabe interpor recurso de casación para unificación de doutrina, que se deberá preparar mediante escrito presentado ante esta sala dentro do improrrogable prazo de dez días hábiles inmediatos seguintes ao da data de notificación da sentenza. Se o recorrente non ten a condición de traballador ou beneficiario do réxime público da Seguridade Social, deberá efectuar:</p>
    <p>– O depósito de 600 € na conta de 16 díxitos desta sala, aberta no Banco de Santander (Banesto) co número 1552 0000 37, seguida de catro díxitos correspondentes ao número do recurso e dous díxitos do ano deste.</p>
    <p>– Así mesmo, se hai cantidade de condena deberá consignala na mesma conta, pero co código 80 en vez do 37, ou ben presentar aval bancario solidario en forma.</p>
    <p>– Se o ingreso se fai mediante transferencia bancaria desde unha conta aberta en calquera entidade bancaria distinta, haberá que emitila á conta de vinte díxitos 0049 3569 92 0005001274 e facer constar no campo “Observacións ou Concepto da transferencia” os 16 díxitos que corresponden ao procedemento (1552 0000 80 ou 37 **** ++).</p>
    <p>Así, por esta nosa sentenza, pronunciámolo, mandámolo e asinámolo».</p>
    <p>Advírteselle á parte en ignorado paradoiro que no sucesivo se lle efectuarán as notificacións en estrados, salvo que se trate de autos, sentenzas ou emprazamentos, de acordo co prevido no artigo 59 da Lei de procedemento laboral.</p>
    <p>Para que así conste, para efectos da súa publicación no <em>Diario Oficial de Galicia</em> co fin de que lle sirva de notificación en forma a Fernando Vázquez García, coa advertencia de que as seguintes comunicacións se farán en estrados, salvo as que deban revestir forma de auto ou sentenza, ou se se trata de emprazamento, expido e asino este edicto.</p>
    <p>A Coruña, 29 de marzo de 2016</p>
    <footer><p>A letrada da Administración de xustiza</p></footer>

