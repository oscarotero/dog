---
date: '2016-04-27'
id: G0422-190416-0001
page: 15478
number: 80
agency: Consellería de Medio Ambiente e Ordenación do Territorio
section: III. Outras disposicións.
title: >-
  ORDE do 11 de abril de 2016 de aprobación definitiva do Plan xeral de
  ordenación municipal do concello de Muxía.
range: Orde
url: >-
  https://www.xunta.gal/dog/Publicados/2016/20160427/AnuncioG0422-190416-0001_gl.html
---
<p>O Concello de Muxía remite o Plan xeral de ordenación municipal para a súa aprobación definitiva, conforme o previsto no artigo 85.7 da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>Examinada a documentación achegada, datada en febreiro de 2016 e con dilixencias da aprobación provisional do 26/02/2016; e vista a proposta literal que nesta mesma data eleva a Secretaría Xeral de Ordenación do Territorio e Urbanismo, resulta: </p>
    <p>I. Antecedentes.</p>
    <p>I.1. Planeamento municipal vixente.</p>
    <p>O Concello de Muxía dispón de Normas subsidiarias de planeamento municipal, aprobadas definitivamente o 4.3.1994 (texto refundido 16.5.1996) con dúas modificacións puntuais.</p>
    <p>I.2. Figuras de ordenación do territorio con incidencia supramunicipal.</p>
    <p>O termo municipal de Muxía está afectado polo Plan sectorial de ordenación de áreas empresariais na Comunidade Autónoma de Galicia (AD 30.4.2014); e polos proxectos sectoriais de incidencia supramunicipal: Parador de Muxía (AD 15.11.2007), liña de alta tensión 66 kV, subestación S/E Vimianzo, subestación S/E P.E. Muxía (AD 14.2.2013), parque eólico de Muxía I (AD 1.8.2012) e parque eólico de Muxía II (AD 22.11.2012).</p>
    <p>I.3. Avaliación ambiental estratéxica.</p>
    <p>A Secretaría Xeral de Calidade e Avaliación Ambiental resolveu o 24.9.2014 declarar a inviabilidade de someter ao procedemento de avaliación ambiental estratéxica o PXOM.</p>
    <p>I.4. Tramitación.</p>
    <p>1. O Concello Pleno do 17.6.2004, acolléndose ao artigo 84.3 da Lei 9/2002, do 30 de decembro, de ordenación urbanística e protección do medio rural de Galicia, acordou a formulación dun avance do PXOM, que se someteu a información pública durante un mes mediante o anuncio no DOG do 2.7.2004. </p>
    <p>2. Con data do 14.3.2005 a CPTOPT emitiu informe previo á aprobación inicial, de acordo co previsto no artigo 85.1 da LOUG. Constan informes municipais correlativos, do arquitecto técnico (16.5.2005) e a secretaria (xuño 2005). </p>
    <p>3. O Concello Pleno do 07/06/2005 acordou a aprobación inicial do PXOM e o sometemento a información pública durante un mes, mediante anuncios no DOG do 14.6.2005 e no xornal El Correo Gallego do 14.6.2005. Consta certificado municipal do 18.12.2005 sobre comunicación deste acordo aos concellos lindeiros de Cee, Vimianzo e Dumbría, sen se recibir alegacións destes.</p>
    <p>4. Emitíronse novos informes municipais do arquitecto técnico (12.7.2006); a secretaria (24.7.2006) e o interventor (28.7.2006).</p>
    <p>5. O Concello Pleno do 10/08/2006 acordou unha nova información pública polo prazo dun mes, mediante anuncios no DOG do 21.8.2006 e no BOP do 23.8.2006.</p>
    <p>6. O Pleno do Concello de Muxía aprobou provisionalmente PXOM o 28.4.2007. </p>
    <p>7. A Comisión Superior de Urbanismo de Galicia, en sesión do 17.12.2007, informou desfavorablemente a redución da franxa de solo rústico de protección de costas.</p>
    <p>8. Emitíronse novos informes municipais da interventora (28.11.2014); a secretaria (decembro 2014) e o arquitecto técnico (3.12.2014).</p>
    <p>9. O Concello Pleno de Muxía aprobou provisionalmente por segunda vez o documento do Plan xeral de ordenación municipal o 5.12.2014. </p>
    <p>10. O expediente foi remitido á Consellería de Medio Ambiente, Territorio e Infraestruturas mediante o que solicita a súa aprobación definitiva (22.12.2014); e consta un requirimento de integridade documental de 20.1.2015.</p>
    <p>11. O Concello Pleno do 24.7.2015 aprobou modificar o PXOM como consecuencia dese requirimento e dos informes sectoriais posteriores á aprobación provisional.</p>
    <p>12. Novos requirimentos autonómicos do 10.9.2015 e de 25.11.2015, foron formalizados o 27.10.2015 e cunha nova información pública durante dous meses do documento do PXOM aprobado provisionalmente, mediante anuncios no DOG do 23.11.2015 e nos xornais La Voz de Galicia e El Correo Gallego do 23.11.2015; e notificación aos concellos lindeiros de Cee, Vimianzo e Dumbría. Recibíronse 45 alegacións.</p>
    <p>13. A secretaria, o técnico e o interventor municipais emitiron informe conxunto en febreiro de 2016. </p>
    <p>14. O Concello Pleno do 26.2.2016 aprobou provisionalmente o PXOM, incorporando as alegacións aceptadas e os requirimentos efectuados por organismos sectoriais.</p>
    <p>15. En cumprimento da lexislación sectorial vixente solicitáronse e emitíronse os informes:</p>
    <p>a) En materia de estradas, constan informes favorables do 31.3.2005 e do 10.10.2005 da Dirección Xeral de Obras Públicas. Segundo certificación municipal foi solicitado informe da Deputación Provincial o 15.7.2005, sen que se recibise a data 18.12.2014.</p>
    <p>b) En materia de patrimonio cultural, a Dirección Xeral de Patrimonio Cultural emitiu informe favorable condicionado o 1.9.2005.</p>
    <p>c) En materia de augas, consta informe favorable de Augas de Galicia do 23.10.2015.</p>
    <p>d) En materia de portos e instalacións de sinais marítimos, Portos de Galicia emitiu informe con data do 5.9.2005; e a Autoridade Portuaria da Coruña o 26.9.2005.</p>
    <p>e) En materia de costas, e en virtude do artigo 117.1 da Lei 22/1988, do 28 de xullo, de Costas, a Dirección Xeral de Costas do Ministerio de Medio Ambiente emitiu informes en datas 15.2.2005, 30.9.2005, 30.3.2006 e 1.8.2014; e a Dirección Xeral de Recursos Mariños emitiu informes o 7.2.2005 e o 3.8.2005. Canto ao artigo 117.2 da Lei 22/1988, consta informe do 27.4.2015 da Dirección Xeral de Sustentabilidade da Costa e do Mar, e o informe do 12.11.2015 da Subdirección Xeral de Ordenación do Territorio e Urbanismo.</p>
    <p>f) En materia de ambiente, constan informes da Dirección Xeral de Conservación da Natureza do 20.5.2015 e do 7.7.2015.</p>
    <p>g) Informe de Industria e Enerxía da Subdelegación do Goberno do 10.8.2005.</p>
    <p>h) En materia de telecomunicacións, informes da Dirección Xeral de Telecomunicacións e Tecnoloxías da Información do 27.2.2015 e do 24.3.2015.</p>
    <p>i) En materia de montes, a Subdirección Xeral do Medio Rural e Montes informou o 16.7.2015.</p>
    <p>j) En materia de propiedades públicas, informes da Consellería de Facenda do 4.2.2015 e do 12.2.2015; e informe da Delegación de Economía e Facenda en Galicia do Ministerio de Economía e Facenda do 28.9.2005.</p>
    <p>II. Análise e consideracións.</p>
    <p>II.1. De acordo coa disposición transitoria segunda da Lei 2/2016, do 10 de febreiro, do solo de Galicia, os plans aprobados provisionalmente antes da entrada en vigor desta lei poderán continuar a súa tramitación ata a súa aprobación definitiva a teor do disposto na Lei 9/2002, de ordenación urbanística e protección do medio rural de Galicia.</p>
    <p>II.2. Segundo o disposto nos artigos 85.9 e 227 da Lei 9/2002, para resolver sobre a aprobación definitiva, a consellería competente en materia de urbanismo e ordenación do territorio debe analizar a integridade e suficiencia dos documentos que integran o plan: a súa conformidade coa lexislación urbanística vixente e a adecuación das súas determinacións á protección do medio rural; a súa coherencia coas directrices de ordenación do territorio e os demais instrumentos previstos na Lei 10/1995, de ordenación do territorio de Galicia; a incidencia do plan sobre as materias de competencia autonómica e sobre as políticas autonómicas de desenvolvemento sustentable e a articulación das infraestruturas de carácter local cos elementos vertebradores do territorio de alcance supramunicipal; e, en todo caso, dado o valor do litoral como recurso natural e ambiental non renovable, entenderase que a ordenación urbanística dos terreos situados na franxa de 500 metros desde a ribeira do mar afecta os intereses autonómicos.</p>
    <p>II.3. Nese sentido, e logo de analizar o expediente administrativo e os documentos técnicos que integran o Plan xeral de ordenación municipal de Muxía, non se observan deficiencias ao respecto. </p>
    <p>Detectouse un erro material nas follas 2.3, 2.7 e 2.17 dos planos de ordenación, nos que os ámbitos clasificados como solo rústico de protección agropecuaria se identifican soamente co rotulado P.A., sen que se empregue a cor de fondo indicada na lenda.</p>
    <p>II.4. Canto á adaptación ao Plan de ordenación do litoral, cómpre subliñar que conforme os seus artigos 36 e 64, na área de mellora ambiental e paisaxística cómpre evitar a delimitación de áreas de expansión de solo de núcleo rural que supoñan un crecemento cara á costa sobre parcelas baleiras na periferia dos núcleos, como ocorre nos núcleos rurais de Touriñán, Leis de Nemancos e Merexo. </p>
    <p>Ao abeiro do establecido no artigo 72.3 do POL para os sistemas xerais territoriais de nova implantación, a execución do sistema xeral viario SXV2 exixirá realizar previamente un estudo de impacto e integración paisaxística, co contido sinalado no artigo 78 do POL.</p>
    <p>Segundo o disposto no artigo 90 do POL, as necesidades de aparcadoiro nas praias periurbanas e rurais como Lourido, Barreiros e Barreira resolveranse fóra da protección costeira, preferentemente nos núcleos próximos ou na súa contorna inmediata, xerando as mínimas afeccións.</p>
    <p>Os plans especiais previstos para os paseos marítimos nas praias de Espiñeirido e de Area Maior, para o parque etnográfico e para a fachada marítima de Muxía, deberán recadar informe autonómico de adecuación ao POL.</p>
    <p>A competencia para resolver sobre a aprobación definitiva do planeamento xeral corresponde á conselleira de Medio Ambiente e Ordenación do Territorio, de conformidade co disposto nos artigos 89 e 93.4 da LOUG e o artigo 3.a) en relación coa disposición transitoria segunda do Decreto 129/2015, do 8 de outubro, polo que se establece a estrutura orgánica das consellerías da Xunta de Galicia.</p>
    <p>III. Resolución.</p>
    <p>En consecuencia, e de conformidade co establecido no artigo 85.7.a) da LOUG,</p>
    <h2>RESOLVO:</h2>
    <p>1º. Aprobar definitivamente o Plan xeral de ordenación municipal do Concello de Muxía, deixando constancia expresa de que:</p>
    <p>• Ás áreas de expansión dos núcleos rurais de Merexo, Touriñán e Leis de Nemancos, na área de mellora ambiental e paisaxística que supoñen un crecemento cara á costa, correspóndelles a clasificación de solo rústico de especial protección agropecuaria.</p>
    <p>• A execución do sistema xeral viario SXV2 exixirá da previa realización dun estudo de impacto e integración paisaxística.</p>
    <p>• As previsións para resolver as necesidades de aparcadoiro nas praias periurbanas e rurais de Lourido, Barreiros e Barreira, estableceranse conforme o POL.</p>
    <p>• Na tramitación dos plans especiais previstos para os paseos marítimos nas praias de Espiñeirido e de Area Maior, o parque etnográfico e a fachada marítima de Muxía, deberá recadarse informe autonómico de adecuación o POL.</p>
    <p>2º. Contra esta orde cabe interpoñer recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses, que se contarán desde o día seguinte ao da súa publicación, segundo dispoñen os artigos 10 e 46 da Lei 29/1998, de 13 de xullo, reguladora da xurisdición contencioso-administrativa.</p>
    <p>3º. De conformidade co disposto polos artigos 92 da Lei 9/2002, e 70 da Lei 7/1985, do 2 de abril, reguladora das bases de réxime local, o concello deberá publicar no Boletín Oficial da provincia a normativa e ordenanzas do plan aprobado definitivamente.</p>
    <p>4º. Notifíquese esta orde ao concello; e publíquese no Diario Oficial de Galicia.</p>
    <p>Muxía, 11 de abril de 2016 </p>
    <footer><p>Beatriz Mato Otero<br>Conselleira de Medio Ambiente e Ordenación do Territorio</p></footer>

