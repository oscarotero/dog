---
date: '2016-04-27'
id: G2199-070416-0005
page: 15579
number: 80
agency: Xulgado de Primeira Instancia e Instrución número 1 da Estrada
section: V. Administración de xustiza.
title: EDICTO (331/2015).
range: Edicto
url: >-
  https://www.xunta.gal/dog/Publicados/2016/20160427/AnuncioG2199-070416-0005_gl.html
---
<p>Demetrio Mato Bartolomé, letrado da Administración de xustiza do Xulgado de Primeira Instancia e Instrución número 1 da Estrada, dou fe e testemuño de que nos autos de xuízo verbal civil 331/2015 consta o que literalmente se pasa a transcribir a seguir como encabezamento e resolución da sentenza:</p>
    <p>«Encabezamento:</p>
    <p>Vistos por min, Ricardo Antonio López Fernández, xuíz do Xulgado de Primeira Instancia e Instrución número 1, Xulgado de Violencia sobre a Muller da Estrada e o seu partido xudicial, os presentes autos de xuízo verbal seguidos co nº 331/2015 por instancia do procurador dos tribunais Sr. Fernández Somoza, en nome e representación de Jesús Brea Regengo, asistido polo letrado Sr. Palmou Cibeira, contra Jesús Pombo Martínez, declarado en situación de rebeldía procesual,</p>
    <p>Resolvo que debo rexeitar e rexeito integramente a demanda presentada polo procurador dos tribunais Sr. Fernández Somoza, en nome e representación de Jesús Brea Regengo contra Jesús Pombo Martínez, declarado en situación de rebeldía procesual e, en consecuencia, absolvo a Jesús Pombo Martínez de todos os pedimentos dirixidos fronte a el.</p>
    <p>Que debo condenar e condeno a demandante ao pagamento das custas percibidas.</p>
    <p>Incorpórese o orixinal ao libro de sentenzas, con dedución de testemuño que se unirá ás presentes actuacións.</p>
    <p>Notifíquese esta resolución ás partes.</p>
    <p>Esta resolución é susceptible de recurso de apelación en ambos os dous efectos ante a Audiencia Provincial de Pontevedra, no prazo dos vinte días seguintes contados desde a súa notificación. Para a interposición do recurso deberá de acreditarse, no momento de prepararse o recurso, a consignación do depósito legalmente previsto, na conta de consignacións e depósitos deste xulgado, así como o cumprimento do resto de requisitos legalmente exixidos, baixo apercibimento de non admitir a trámite o recurso.</p>
    <p>Así o acordo, mando e asino».</p>
    <p>O anteriormente transcrito concorda ben e fielmente co seu orixinal ao que me remito e expido o presente edicto. </p>
    <p>A Estrada, 7 de abril de 2016</p>
    <footer><p>O letrado da Administración de xustiza</p></footer>

