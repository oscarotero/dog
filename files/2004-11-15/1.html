---
date: '2004-11-15'
page: 15
number: 222
agency: 'CONSELLERÍA DE INNOVACIÓN, INDUSTRIA E COMERCIO'
section: III. OUTRAS DISPOSICIÓNS
title: >-
  Resolución do 9 de novembro de 2004 pola que se concede o Premio Galicia á
  Innovación Empresarial, correspondente aos Premios Galicia de Investigación
  2004.
range: Resolución
---
<p>A orde da Consellería de Innovación, Industria e Comercio do 30 de abril de 2004 (DOG do 6 de maio) convoca o Premio Galicia á Innovación Empresarial, correspondente aos Premios Galicia de Investigación 2004.</p>
<p>De acordo co establecido nas bases da convocatoria, a decisión adoptada polo xurado debe darse a coñecer mediante a correspondente publicación no Diario Oficial de Galicia.</p>
<p>En consecuencia, e tendo en conta a proposta elaborada polo xurado</p>
<p>RESOLVO:</p>
<p>Concederlle o Premio Galicia á Innovación Empresarial, correspondente aos Premios Galicia de Investigación 2004, á empresa Hermanos Rodríguez Gómez, S.A. (Hermasa), pola súa traxectoria innovadora desde a súa creación, pola súa capacidade para levar a cabo tarefas de I+D+i no eido do deseño, fabricación e comercialización internacional de maquinaria destinada a procesos de produción de conservas e conxelados do sector alimentario en Galicia.</p>
<p>Esta resolución pon fin á vía administrativa segundo o disposto no artigo 109 c) da Lei 30/1992, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común.</p>
<p>Santiago de Compostela, 9 de novembro de 2004.</p>
<p>P.D. (Orde 21-1-2003)</p>
<p>Jesús Vázquez San Luis</p>
<p>Secretario xeral da Consellería de Innovación,</p>
<p>Industria e Comercio</p>

