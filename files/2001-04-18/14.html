---
date: '2001-04-18'
id: '67E6'
page: 5
number: 75
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 5 de abril de 2001, da Dirección Xeral da Función Pública, pola
  que se abre o prazo de presentación de solicitudes para a elaboración de
  listas reguladas no artigo 15 do Decreto 89/1997, do 10 de abril, modificado
  polo Decreto 70/2000, do 31 de marzo.
range: Resolución
url: 'https://www.xunta.gal/dog/Publicados/2001/20010418/Anuncio67E6_gl.html'
---
<p>BASES:</p>
<p>Primeira.-Obxecto.</p>
<p>O obxecto desta convocatoria é a elaboración de listas especiais para supostos de substitucións urxentes e imprescindibles para o bo funcionamento do servicio, nos casos de ausencias dun máximo de quince días de duración de funcionarios do corpo facultativo superior -grupo A- da Xunta de Galicia, especialidade veterinarios con destino en lonxas e matadoiros da Consellería de Sanidade e Servicios Sociais.</p>
<p>Segunda.-Ámbito territorial.</p>
<p>Polo que se refire ó ámbito territorial, elaborarase unha lista para servicios centrais e outra cada provincia da Comunidade Autónoma.</p>
<p>Terceira.-Requisitos.</p>
<p>Nesta convocatoria poderán participar aqueles interesados que figuren nas listas definitivas de admitidos, elaboradas como consecuencia da convocatoria realizada pola Resolución do 1 de marzo de 2000, da Dirección Xeral da Función Pública (DOG nº 51, do 14 de marzo). A puntuación e prelación de cada un dos interesados en figurar nestas listas especiais será a mesma coa que xa figuren nas ditas listas definitivas.</p>
<p>Cuarta.-Solicitudes.</p>
<p>1. Na solicitude o interesado deberá indica-los ámbitos territoriais nos que desexe ser incluído, independentemente dos que solicitase nas listas xa elaboradas.</p>
<p>2. O prazo para a presentación de solicitudes será de 20 días contados desde o día seguinte ó da publicación desta convocatoria no DOG e poderanse presentar no rexistro xeral da Consellería da Presidencia e Administración Pública, nas súas delegacións proviciais, oficinas comarcais da Xunta de Galicia, así como nos lugares previstos no artigo 38 da Lei de réxime xurídico das administracións públicas e do procedemento administrativo común.</p>
<p>3. A inclusión nestas listas non dará lugar ó cobramento de taxas por dereitos de inscrición.</p>
<p>4. Na solicitude deberá constar necesariamente un único número de teléfono de contacto.</p>
<p>Quinta.-Documentación.</p>
<p>Os interesados na súa inclusión nestas listas especiais deberán presentar en prazo, única e exclusivamente a solicitude de acordo co modelo do anexo I desta convocatoria.</p>
<p>Sexta.-Elaboración listas.</p>
<p>1. A Comisión Permanente de Selección para a cobertura temporal de postos de traballo reservados a persoal funcionario, a que se refire o artigo 5 do Decreto 89/1997, e que ten a categoría de primeira das previstas no Decreto 299/1990, do 24 de maio, será a encargada de elabora-las listas correspondentes.</p>
<p>2. Unha vez elaboradas as listas, a Dirección Xeral da Función Pública publicará no Diario Oficial de Galicia o anuncio da exposición destas nos taboleiros de anuncios do Servicio de Información e Atención ó Cidadán da Consellería da Presidencia e Administración Pública, nos das súas delegacións provinciais e nas oficinas comarcais da Xunta de Galicia.</p>
<p>3. Os chamamentos realizaranse para cada ámbito territorial.</p>
<p>4. A partir da data de publicación no DOG do anuncio da exposición das listas obxecto desta convocatoria acudirase a estas listas especiais sempre que se trate de substitucións urxentes e imprescindibles para o bo funcionamento do servicio, nos casos de ausencias dun máximo de quince días de duración.</p>
<p>Sétima.- Xestión listas especiais.</p>
<p>1. Estas listas especiais teñen un carácter totalmente independente e, consecuentemente, as incidencias e situacións que se produzan pola súa xestión non repercutirán nas listas xerais reguladas no Decreto 23/2000.</p>
<p>2. Os chamamentos realizaranse por medios telefónicos (ou, se é posible, telemáticos), debendo constar nun libro de rexistro habilitado para o efecto as comunicacións cursadas; para tal efecto o empregado público encargado das listas formalizará a correspondente dilixencia.</p>
<p>A presentación da solicitude suporá a aceptación do anterior, debendo facer constar na dita solicitude un único número de teléfono de contacto.</p>
<p>3. Dado que estas listas epeciais teñen por obxecto as substitucións urxentes e imprescindibles ás que se refire a base primeira desta convocatoria, unha</p>
<p>vez aceptado o posto, a incorporación poderá ser inmediata de acordo coas indicacións que se dean no momento do chamamento.</p>
<p>4. Quen renuncie por calquera causa ou non fose localizado persoalmente cando se realice un chamamento, pasará a ocupa-lo último lugar da súa lista no ámbito territorial correspondente.</p>
<p>En todo caso, aquel que despois de acepta-lo chamamento non compareza no lugar e hora indicados, quedará excluído da lista correspondente en tódolos ámbitos territoriais.</p>
<p>Oitava.-Recursos.</p>
<p>Contra esta resolución, que pon fin á vía administrativa, poderán os interesados interpoñer, con carácter potestativo, recurso de reposición ante o conselleiro da Presidencia e Administración Pública no prazo dun mes, contado desde o día seguinte ó da publicación desta resolución no Diario Oficial de Galicia, de conformidade co establecido na Lei 30/1992, do 26 de novembro, de réxime xurídico das adminstracións públicas e do procedemento administrativo común, ou directamente recurso contencioso-administrativo, no prazo de dous meses, contados desde o día seguinte ó da súa publicación, ante o Xulgado do Contencioso-Administrativo de Santiago de Compostela, conforme o artigo 14.2º da Lei 29/1998, do 13 de xullo, reguladora da jurisdicción contencioso-administrativa.</p>
<p>Santiago de Compostela, 5 de abril de 2001.</p>
<p>Joaquín López-Rúa Soler</p>
<p>Director xeral da Función Pública</p>

