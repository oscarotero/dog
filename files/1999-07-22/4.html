---
date: '1999-07-22'
id: CBAA
page: 9
number: 140
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 23 de xuño de 1999 pola que se lles autoriza definitivamente ós
  centros privados Manuela Rial Mouzo de Cee e Loyola de Mugardos, para impartir
  educación secundaria obrigatoria.
range: Orde
url: 'https://www.xunta.gal/dog/Publicados/1999/19990722/AnuncioCBAA_gl.html'
---
<p>Examinados os expedientes instruídos por instancia dos titulares dos centros privados Manuela Rial Mouzo de Cee e Loyola de Mugardos, dos que se solicita autorización definitiva para impartir educación secundaria obrigatoria.</p>
<p>Tendo en conta que os expedientes foron tramitados pola Delegación Provincial da Consellería de Educación e Ordenación Universitaria da Coruña, que se remiten cos respectivos informes.</p>
<p>Vistos a Lei 1/1990, do 3 de outubro (BOE do 4), de ordenación xeral do sistema educativo, Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias, Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (DOG do 15 de decembro) que o desenvolve.</p>
<p>Considerando que concorren nos expedientes os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-la apertura e funcionamento no nivel de educación secundaria e, como consecuencia disto, establece-la configuración definitiva dos centros existentes no mesmo edificio ou recinto escolar, segundo se especifica no anexo.</p>
<p>Segundo.-Esta presente autorización producirá efectos progresivamente, a medida que se implanten as ensinanzas autorizadas conforme o calendario de aplicación da nova ordenación do sistema educativo.</p>
<p>Terceiro.-Antes do inicio das ensinanzas de educación secundaria obrigatoria que se autorizan, a Delegación Provincial da Consellería de Educación e Ordenación Universitaria, logo de informe da Inspección Educativa, aprobará expresamente a relación de persoal que impartirá docencia nos ditos centros.</p>
<p>Cuarto.-Os centros de educación secundaria que por esta orde se autorizan, deberán cumpri-la Norma Básica da Edificación NBE-CPI/1996, de condicións de protección contra incendios nos edificios, aprobada por Real decreto 2177/1996, do 4 de outubro (BOE do 29). Todo isto sen prexuízo de que teñan que cumprirse outros requisitos esixidos pola normativa municipal ou autonómica.</p>
<p>Quinto.-Quedan os centros obrigados ó cumprimento da lexislación vixente e a solicita-la oportuna revisión cando teña que modificarse calquera dos datos que sinala esta orde.</p>
<p>Santiago de Compostela, 23 de xuño de 1999.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: A Coruña.</p>
<p>Concello: Cee.</p>
<p>Localidade: Cee.</p>
<p>Domicilio: r/ da Mariña, 7.</p>
<p>Código do centro: 15003200.</p>
<p>Denominación específica: Manuela Rial Mouzo.</p>
<p>Titular: Marcelo Castro-Rial Canosa.</p>
<p>Composición resultante:</p>
<p>a) Centro de educación infantil: 4 unidades.</p>
<p>b) Centro de educación primaria: 12 unidades.</p>
<p>c) Centro de educación secundaria: 8 unidades de educación secundaria obrigatoria.</p>
<p>Provincia: A Coruña.</p>
<p>Concello: Mugardos.</p>
<p>Localidade: Mugardos.</p>
<p>Domicilio: Curros Enríquez, 3.</p>
<p>Código do centro: 15009470.</p>
<p>Denominación específica: Loyola.</p>
<p>Titular: Odilia Bouza Manso.</p>
<p>Composición resultante:</p>
<p>a) Centro de educación infantil: 2 unidades.</p>
<p>b) Centro de educación primaria: 6 unidades.</p>
<p>c) Centro de educación secundaria: 4 unidades de educación secundaria obrigatoria.</p>
<p>d) Centro de formación profesional específica: 2 ciclos formativos de grao medio de xestión administrativa.</p>

