---
date: '1999-07-22'
id: CBDA
page: 9
number: 140
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 14 de xuño de 1999, da Dirección Xeral de Industria, pola que se
  lle renova ó Centro de Estudios Vértice a cualificación de entidade recoñecida
  para impartir cursos teóricos-prácticos para a obtención de carnés
  profesionais de instalador en mantedor-reparador de instalacións de
  calefacción, climatización e auga quente sanitaria.
range: Resolución
url: 'https://www.xunta.gal/dog/Publicados/1999/19990722/AnuncioCBDA_gl.html'
---
<p>Vista a solicitude presentada por Catalina Arévalo Blázquez en representación do Centro de Estudios Vértice, e a documentación anexa, na que se solicita que se lle renove a cualificación de entidade recoñecida para impartir cursos teórico-prácticos para a obtención de carnés profesionais de instalador e mantenedor-reparador de instalacións de calefacción, climatización e auga quente sanitaria.</p>
<p>Vista a instrucción técnica complementaria IT-IC 11 do Regulamento de instalacións térmicas nos edificios (RITE) aprobada por R.D. 1751/1998, do 31 de xullo (BOE do 5 de agosto), pola que se establecen especialidades dos carnés profesionais de instalador e mantedor-reparador de instalacións de calefacción, climatización e auga quente sanitaria e se fixa o número mínimo de horas para desenvolve-los programas dos cursos teóricos e de coñecementos específicos para a obtención destes.</p>
<p>Considerando que se cumpriron os requisitos regulamentarios establecidos.</p>
<p>Esta Dirección Xeral de Industria,</p>
<p>RESOLVE:</p>
<p>Renovarlle á empresa Centro de Estudios Vértice a cualificación de entidade recoñecida para imparti-los cursos teórico-prácticos para a obtención dos carnés profesionais de instalador e mantedor-reparador de instalacións de calefacción, climatización e auga quente sanitaria, no ámbito da Comunidade Autónoma de Galicia.</p>
<p>A duración dos cursos en número de horas axustarase ó disposto na ITE 11 do R.D. 1751/1998 do 31 de xullo de 1998.</p>
<p>Para imparti-los cursos, deberase comunicar á dirección xeral de Industria e á Delegación Provincial da Consellería de Industria e Comercio da provincia correspondente o programa, profesorado, lugar, horario e exames, co fin de realiza-lo control correspondente.</p>
<p>Esta autorización deberá renovarse ós dous anos, para o que deberá acreditar ante esta Dirección Xeral de Industria o cumprimento dos requisitos esixidos na autorización inicial.</p>
<p>Contra esta resolución poderá interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución; tamén poderá interpoñer calquera outro recurso que considere pertinente o seu dereito.</p>
<p>Santiago de Compostela, 14 de xuño de 1999.</p>
<p>Joaquin del Moral Crespo</p>
<p>Director xeral de Industria</p>

