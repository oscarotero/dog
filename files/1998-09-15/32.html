---
date: '1998-09-15'
id: 420A
page: 10
number: 179
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 31 de agosto de 1998, da División de Recursos Económicos, pola
  que se anuncia concurso público aberto, polo trámite de urxencia, para a
  subministración de equipamento electromédico e moblaxe con destino ó Hospital
  Comarcal do Barco de Valdeorras. (SCC.-24/1998). (Dous lotes).
range: Resolución
url: 'https://www.xunta.gal/dog/Publicados/1998/19980915/Anuncio420A_gl.html'
---
<p>O Servicio Galego de Saúde, por proposta da División de Recursos Económicos, e unha vez cumpridos os trámites administrativos correspondentes, resolve anuncia-la subministración que a seguir se cita:</p>
<p>Subministración: do equipamento electromédico e moblaxe con destino ó Hospital Comarcal do Barco de Valdeorras . (SCC.-24/1998). (Dous lotes).</p>
<p>Lote nº 1: central de monitores 11.600.000 ptas., IVE incluído.</p>
<p>Lote nº 2: camas coidados especiais 2.808.000 ptas., IVE incluído.</p>
<p>Orzamento: 14.408.000 ptas., IVE incluído.</p>
<p>Fianza provisional: 288.160 ptas., IVE incluído.</p>
<p>Fianza definitiva: 576.320 ptas., IVE incluído.</p>
<p>Forma de adxudicación: concurso público, procedemento aberto polo trámite de urxencia.</p>
<p>Prazo de execución: en trinta (30) días desde a petición.</p>
<p>Admisión de variantes: non se admiten variantes.</p>
<p>Licitarase a lote completo, indicando os prezos unitarios para cada un dos artigos que integran cada lote; non se admiten ofertas que non conteñan a totalidade dos artigos que completan o lote.</p>
<p>Solvencia económica e financeira: de acordo co establecido no artigo 16.1º a) e b) da Lei 13/1995, de contratos das administracións públicas.</p>
<p>Solvencia técnica: de acordo co establecido no artigo 18 a), c) e d) da Lei 13/1995, de contratos das administracións públicas.</p>
<p>Criterios de adxudicación:</p>
<p>1. Composición e características técnicas dos equipos ofertados: ata 35 puntos.</p>
<p>2. Características do servicio técnico e mantemento dos equipos ofertados: ata 25 puntos.</p>
<p>3. Grao de cumprimento da normativa vixente: ata 15 puntos.</p>
<p>4. Prezo dos equipos ofertados: ata 15 puntos.</p>
<p>5. Outros valores engadidos (cumprimento ISO 9000, inclusión de características no esixidas nos pregos de prescricións técnicas, etc.): ata 10 puntos.</p>
<p>Documentos de interese para os licitadores: o prego de cláusulas administrativas particulares, e demais documentación complementaria estarán de manifesto e á disposición dos concursantes para o seu exame nos servicios centrais da División Xeral de Recursos Económicos, edificio administrativo de San Caetano, bloque 2-2º en Santiago de Compostela, tódolos días laborables, agás sábados, das 9 ás 14 horas.</p>
<p>Presentación de proposicións: as proposicións deberán ser presentadas en man, en sobres pechados e asinados polo licitador ou persoa que o represente, no rexistro xeral do Servicio Galego de Saúde, antes das 14 horas do décimo terceiro día natural, contado a partir do seguinte ó da publicación desta resolución no DOG, ou enviadas por correo dentro de prazo sinalado.</p>
<p>Cando as proposicións se envíen por correo, o licitador deberá xustifica-la data de imposición do envío na oficina de correos e anunciarlle ó organo de contratación a remisión da oferta mediante fax (981 54 27 62) ou telegrama no mesmo día, de conformidade co artigo 100 do Regulamento xeral de contratación do Estado.</p>
<p>Apertura de proposicións: terá lugar na Consellería de Sanidade e Servicios Socias, edificio administrativo de San Caetano, bloque nº 2, 2ª planta, a partir das 10 horas do décimo primeiro día natural contado desde o seguinte a aquel no que remate o prazo de presentación de ofertas. No caso de que o dito día coincida en sábado ou festivo, a apertura das proposicións terá lugar o día hábil seguinte.</p>
<p>Documentación que achegarán os licitadores licitadores: os documentos que figuran no prego de cláusulas administrativas particulares.</p>
<p>Anuncios: o pagamento do anuncio do presente concurso público será por conta do adxudicatario ou dos adxudicatarios do contrato.</p>
<p>Santiago de Compostela, 31 de agosto de 1998.</p>
<p>Antonio Fernández-Campa García Bernardo</p>
<p>Director xeral da División Recursos Económicos</p>
<p>8359</p>

