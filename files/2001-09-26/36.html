---
date: '2001-09-26'
id: F5DA
page: 12
number: 187
agency: CONCELLO DE MUGARDOS
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2001/20010926/AnuncioF5DA_gl.html'
---
<p>O Concello Pleno, na sesión extraordinaria que tivo lugar o día 14 de setembro de 2001, aprobou inicialmente o Plan parcial de ordenación Os Casás, así como a nova delimitación do polígono, tal como figura no plano nº 1 do documento.</p>
<p>O que se fai público en cumprimento do disposto no artigo 42 da Lei 1/1997, do 24 de marzo, do solo de Galicia, para efectos de que durante o prazo dun mes, contado a partir da publicación deste anuncio no Diario Oficial de Galicia, poidan formula-las reclamacións e alegacións que se consideren pertinentes.</p>
<p>Suspensión de licencias.</p>
<p>Así mesmo, o Concello Pleno, na sesión extraordinaria que tivo lugar o día 14 de setembro de 2001, acordou a suspensión do outorgamento de licencias de parcelación de terreos, edificación e demolición para toda a área do plan parcial, tal e como se delimita no plano nº 1 de delimitación do ámbito do sector, suspensión que se extinguirá no prazo dun ano, e, en todo caso, coa aprobación definitiva do plan parcial. O que se fai público en cumprimento do artigo 34.2º da Lei 1/1997, do 24 de marzo, do solo de Galicia.</p>
<p>Mugardos, 17 de setembro de 2001.</p>
<p>O alcalde</p>
<p>Rubricado</p>

