---
date: '2023-06-07'
id: G0655-260523-0002
page: 35170
number: 107
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  EXTRACTO da Orde do 25 de maio de 2023 pola que se convocan axudas dirixidas a
  escolas de música públicas e escolas de música privadas dependentes de
  institucións sen ánimo de lucro (códigos de procedemento ED314E e ED314D).
range: Orde
url: >-
  https://www.xunta.gal/dog/Publicados/2023/20230607/AnuncioG0655-260523-0002_gl.html
---
<p>BDNS (Identif.): 700581.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo pode consultarse na Base de datos nacional de subvencións (http://www.pap.minhap.gob.es/bdnstrans/index):</p>
    <p>Primeiro. <em>Obxecto</em></p>
    <p>Convocar, en réxime de concorrencia competitiva, axudas destinadas a subvencionar o funcionamento dos seguintes centros:</p>
    <p>a) Escolas de música das cales sexan titulares os concellos (código de procedemento ED314E).</p>
    <p>b) Escolas de música dependentes de asociacións ou fundacións sen ánimo de lucro que teñan entre os seus obxectivos a formación en ensinanzas de música que non conduzan a títulos académicos ou profesionais (código de procedemento ED314D).</p>
    <p>Segundo. <em>Requisitos</em></p>
    <p>1. Poderán solicitar estas axudas as persoas titulares das escolas de música sinaladas no punto anterior que conten coa correspondente autorización da Consellería de Cultura, Educación, Formación Profesional e Universidades.</p>
    <p>2. Estes centros deberán estar radicados na Comunidade Autónoma de Galicia e as axudas destinaranse ao desenvolvemento das súas actividades docentes desde o 1 de xaneiro ata o 30 de setembro de 2023.</p>
    <p>Terceiro. <em>Bases reguladoras</em></p>
    <p>Orde do 25 de maio de 2023 pola que se convocan axudas dirixidas a escolas de música públicas e escolas de música privadas dependentes de institucións sen ánimo de lucro (procedemento ED314E para escolas de música das cales sexan titulares os concellos e procedemento ED314D para escolas de música dependentes de asociacións ou fundacións sen ánimo de lucro que teñan entre os seus obxectivos a formación en ensinanzas de música que non conduzan a títulos académicos ou profesionais).</p>
    <p>Cuarto. <em>Contía das axudas</em></p>
    <p>1. Para as escolas de música dependentes de concellos a contía máxima da axuda por entidade beneficiaria non poderá superar a cantidade de nove mil euros (9.000 euros).</p>
    <p>2. Para as escolas de música dependentes de asociacións ou fundacións sen ánimo de lucro a contía máxima da axuda por entidade beneficiaria non poderá superar a cantidade de nove mil euros (9.000 euros).</p>
    <p>Quinto. <em>Prazo de presentación de solicitudes</em></p>
    <p>Un mes desde o día seguinte ao da publicación da convocatoria no <em>Diario Oficial de Galicia</em>.</p>
    <p>Santiago de Compostela, 25 de maio de 2023</p>
    <footer><p>O conselleiro de Cultura, Educación, Formación Profesional e Universidades<br>P.D. (Orde do 29.7.2022; DOG núm. 151, do 9 de agosto)<br>Manuel Vila López<br>Secretario xeral técnico da Consellería de Cultura, Educación, <br>Formación Profesional e Universidades</p></footer>

