---
date: '2023-06-07'
id: G0656-290523-0004
page: 35212
number: 107
agency: Consellería de Promoción do Emprego e Igualdade
section: III. Outras disposicións.
title: >-
  RESOLUCIÓN do 26 de maio de 2023, da Secretaría Xeral de Apoio ao Emprego,
  Traballo Autónomo e Economía Social, pola que se fai pública a concesión dos
  premios do certame Cooperativismo no ensino 2023, dirixido ao alumnado dos
  centros educativos de Galicia.
range: Resolución
url: >-
  https://www.xunta.gal/dog/Publicados/2023/20230607/AnuncioG0656-290523-0004_gl.html
---
<p>Mediante a Orde do 9 de xaneiro de 2023, da Consellería de Promoción do Emprego e Igualdade (DOG núm. 26, do 7 de febreiro), establecéronse as bases reguladoras do certame Cooperativismo no ensino, dirixido ao alumnado dos centros educativos de Galicia, e procedeuse á súa convocatoria para o ano 2023.</p>
    <p>Nas bases reguladoras establécese que os traballos participantes neste concurso serán avaliados por un tribunal e que a persoa titular da Secretaría Xeral de Apoio ao Emprego, Traballo Autónomo e Economía Social resolverá a concesión dos premios, que serán obxecto de publicación no Diario Oficial de Galicia.</p>
    <p>Unha vez emitidas as propostas de concesión dos premios polos tribunais encargados de avaliar os traballos presentados, nas súas reunións do 24 e 25 de maio de 2023, mediante a Resolución da Secretaría Xeral de Apoio ao Emprego, Traballo Autónomo e Economía Social, do 25 de maio de 2023, aprobouse a concesión dos premios.</p>
    <p>Por todo o anterior,</p>
    <h2>DISPOÑO:</h2>
    <p>Facer pública a concesión dos premios do certame Cooperativismo no ensino 2023 dirixido ao alumnado dos centros educativos de Galicia que se relacionan no anexo que se xunta a esta resolución.</p>
    <p>Santiago de Compostela, 26 de maio de 2023</p>
    <footer><p>Covadonga Toca Carús<br>Secretaria xeral de Apoio ao Emprego, Traballo Autónomo<br>e Economía Social</p></footer>
    <h2>ANEXO </h2>
    <h3>Certame Cooperativismo no ensino 2023</h3>
    <p>• Modalidade de actividades artísticas, dirixida ao alumnado dos centros de educación infantil, primaria e educación especial por categorías:</p>
    <p>– Categoría A: alumnado de 2º ciclo de educación infantil.</p>
    <p>Premio ao mellor traballo: Todo funciona se cooperamos do CEIP Plurilingüe Domaio.</p>
    <p>Accésit: O clan dos superheroes e heroínas do CEIP Pintor Antonio Fernández.</p>
    <p>– Categoría B: alumnado de 1º e 2º de educación primaria.</p>
    <p>Premio ao mellor traballo: Xogamos xuntos por un mundo cooperativo do CEIP Plurilingüe Domaio.</p>
    <p>Accésit: Cooperaglú do CEIP San Miguel de Reinante.</p>
    <p>– Categoría C: alumnado de 3º e 4º de educación primaria.</p>
    <p>Premio ao mellor traballo: Cooperación triunfo do CEIP San Miguel de Reinante.</p>
    <p>Accésit: Cooperar ao son das ondas do CEIP Plurilingüe Domaio.</p>
    <p>– Categoría D: alumnado de 5º e 6º de educación primaria.</p>
    <p>Premio ao mellor traballo: A cooperación une xeracións do CEIP Plurilingüe Domaio.</p>
    <p>Accésit: Cooperegueifa do CEIP San Miguel de Reinante.</p>
    <p>• Modalidade de actividades cooperativizadas, dirixida ao alumnado dos centros de educación secundaria obrigatoria e educación especial:</p>
    <p>Premio ao mellor traballo: EcoValadares: S. Coop. Xuvenil Galega de Valadares do IES Valadares.</p>
    <p>Accésit: Vivindo do conto do CPR Plurilingüe Luis Vives. </p>
    <p>• Modalidade de proxectos empresariais cooperativos, dirixida ao alumnado dos centros de formación profesional e de ensinanzas de réxime especial:</p>
    <p>Premio ao mellor proxecto empresarial cooperativo: Holística, Sociedade Cooperativa Galega presentado polo alumnado do IES A Guía.</p>
    <p>Accésit ao proxecto empresarial finalista: Sail2day presentado polo alumnado da Sociedade Cooperativa Galega Mendiño.</p>

