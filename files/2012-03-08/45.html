---
date: '2012-03-08'
id: L499-050312-12959
page: 8540
number: 48
agency: Concello de Burela
section: VI. Anuncios. b) Administración local.
title: ANUNCIO de aprobación inicial do Plan Xeral de Ordenación Municipal.
range: Anuncio
url: >-
  https://www.xunta.gal/dog/Publicados/2012/20120308/AnuncioL499-050312-12959_gl.html
---
<p>Aprobado inicialmente o Plan Xeral de Ordenación Municipal do Concello de Burela, por acordo do Pleno do 1 de marzo de 2012, de conformidade cos artigos 85.2 da Lei 9/2002, do 30 de decembro, de ordenación urbanística e protección do medio rural de Galicia, sométese á información pública polo prazo de dous meses contados desde o día seguinte ao da publicación do presente anuncio no <em>Diario Oficial de Galicia</em>. Durante o dito prazo poderá ser examinado nas dependencias municipais por calquera persoa interesada, para que formule as alegacións que considere pertinentes. </p>
    <p>Quedan suspendidas as licenzas, durante o prazo de dous anos como máximo ou ata a aprobación definitiva do plan, para as seguintes áreas:</p>
    <p>3.1. Licenzas de parcelación e obras de nova edificación nos seguintes ámbitos de solo urbano:</p>
    <p>a) Nos ámbitos dos polígonos de solo urbano non consolidado recollidos no PXOM aprobado inicialmente e identificados coma P1, P2, P3, P4, P5, P6, P7, P8, P9, P10, P11, P12, P13, P14, P15, P16, P17, P18, P19, P20, P21, P22, P23, P24 e P25.</p>
    <p>b) Nas zonas de ordenación de solo urbano consolidado que están clasificadas coma R.C. -residencial cerrada-, segundo a normativa vixente, que non estean clasificadas no PXOM aprobado inicialmente coa Ordenanza 1. Pechada.</p>
    <p>c) Nas zonas de ordenación de solo urbano consolidado que están clasificadas coma R.C.E. -residencial cerrada extensiva-, segundo a normativa vixente, que non estean clasificadas no PXOM aprobado inicialmente coa Ordenanza 1. Pechada.</p>
    <p>d) Nas zonas de ordenación de solo urbano consolidado que están clasificadas coma R.A. -residencial aberta-, segundo a normativa vixente, que non estean clasificadas no PXOM aprobado inicialmente coa Ordenanza 2. Aberta.</p>
    <p>e) Nas zonas de ordenación de solo urbano consolidado que están clasificadas coma R.A.U. -residencial aberta unifamiliar-, segundo a normativa vixente, que non estean clasificadas no PXOM aprobado inicialmente coa Ordenanza 3. Unifamiliar.</p>
    <p>f) Nas zonas de ordenación de solo urbano consolidado que están clasificadas coma RME. - residencial mixta extensiva, segundo a normativa vixente, que non estean clasificadas no PXOM aprobado inicialmente coa Ordenanza 2. Aberta.</p>
    <p>g) Nas zonas de ordenación de solo urbano consolidado que están clasificadas como I. -industrial-, segundo a normativa vixente, que non estean clasificadas no PXOM aprobado inicialmente coa Ordenanza 5. Industrial-comercial.</p>
    <p>h) Nas zonas de ordenación de solo urbano consolidado que están clasificadas coma I./R.C. -industrial residencial cerrada-, segundo a normativa vixente, que non estean clasificadas no PXOM aprobado inicialmente coa Ordenanza 5. Industrial-comercial. </p>
    <p>i) Nas zonas de ordenación de solo urbano consolidado que están clasificadas como D. -dotacional-, segundo a normativa vixente, que non estean clasificadas no PXOM aprobado inicialmente coa Ordenanza 6. Dotacional. </p>
    <p>j) Nas zonas de ordenación de solo urbano consolidado que están clasificadas coma E.L. -espazo libre-, segundo a normativa vixente, que non estean clasificadas no PXOM aprobado inicialmente coa Ordenanza 7. Espazos libres.</p>
    <p>k) Nas zonas de ordenación de solo urbano consolidado que están clasificadas coma N.R.F. -núcleo de poboación de formación recente-, segundo a normativa vixente, que non estean clasificadas no PXOM aprobado inicialmente coa Ordenanza 3. Unifamiliar.</p>
    <p>l) Nas zonas de ordenación de solo urbano consolidado que están clasificadas coma Ordenanza 4. Conservación, segundo a normativa vixente, que non estean clasificadas no PXOM aprobado inicialmente coa Ordenanza 4. Conservación.</p>
    <p>3.2. Suspender o procedemento de outorgamento de licenzas de parcelación e obras de nova edificación nos seguintes ámbitos clasificados como solo rústico, núcleo rural ou solo urbano na normativa vixente e clasificados como solo urbanizable no PXOM aprobado inicialmente, SURB-R01, SURB-R02, SURB-R03, SURB-R04, SURB-D01, SURB-D02, SURB-D03, SUR-101 e SUR 102.</p>
    <p>3.3. Suspender o procedemento de outorgamento de licenzas de parcelación e obras de nova edificación naqueles ámbitos en calquera clase de solo urbano, núcleo rural, urbanizable ou rústico, clasificado pola normativa vixente e en que o PXOM aprobado inicialmente sitúe equipamentos, dotacións ou espazos libres non previstos na normativa vixente.</p>
    <p>3.4. Suspender o procedemento de outorgamento de licenzas urbanísticas nos edificios e bens de carácter etnográfico que se inclúan no catálogo do PXOM aprobado inicialmente, excepto aqueles que se autoricen simultaneamente pola normativa vixente e polo PXOM aprobado inicialmente segundo o nivel de catalogación que corresponda.</p>
    <p>3.5. Suspender o procedemento de outorgamento de licenzas urbanísticas nos solos afectados por bens de carácter arqueolóxico que se inclúan no catálogo do PXOM aprobado inicialmente, e identificados como solo rústico de especial protección de patrimonio, así como a súa área de respecto, excepto aqueles que se autoricen simultaneamente pola normativa vixente e polo PXOM aprobado inicialmente segundo o nivel de catalogación que corresponda.</p>
    <p>Burela, 2 de marzo de 2012.</p>
    <footer><p>Manuel Fernández Valle<br>Alcalde en funcións</p></footer>

