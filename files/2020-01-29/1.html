---
date: '2020-01-29'
id: G0424-130120-0002
page: 5567
number: 19
agency: 'Consellería de Economía, Emprego e Industria'
section: III. Outras disposicións.
title: >-
  RESOLUCIÓN do 26 de decembro de 2019, da Secretaría Xeral de Emprego, pola que
  se dispón a inscrición no rexistro e a publicación no Diario Oficial de
  Galicia das táboas salariais para os anos 2018 e 2019 do convenio autonómico
  de centros especiais de emprego.
range: Resolución
url: >-
  https://www.xunta.gal/dog/Publicados/2020/20200129/AnuncioG0424-130120-0002_gl.html
---
<p>Visto o acordo polo que se aproban as táboas salariais para os anos 2018 e 2019 do convenio autonómico de centros especiais de emprego (código 82000775012003), que se subscribiu entre a representación empresarial e a representación sindical na reunión celebrada o 10 de decembro de 2019, e de conformidade co disposto no artigo 90.2 e 3 do Real decreto lexislativo 2/2015, do 23 de outubro, polo que se aproba o texto refundido da Lei do Estatuto dos traballadores, e no Real decreto 713/2010, do 28 de maio, sobre rexistro e depósito de convenios e acordos colectivos de traballo,</p>
    <p>Esta Secretaría Xeral de Emprego</p>
    <h2>RESOLVE: </h2>
    <p>Primeiro. Ordenar o seu rexistro e depósito no Rexistro de Convenios e Acordos Colectivos de Traballo da Comunidade Autónoma de Galicia (Regcon).</p>
    <p>Segundo. Dispoñer a súa publicación no <em>Diario Oficial de Galicia</em>.</p>
    <p>Santiago de Compostela, 26 de decembro de 2019</p>
    <footer><p>Covadonga Toca Carús<br>Secretaria xeral de Emprego</p></footer>
    <h2>ANEXO</h2>
    <h3>Acta da xuntanza da Comisión negociadora do convenio colectivo autonómico de centros especiais de emprego de Galicia</h3>
    <p>En Santiago de Compostela, ás 9.30 horas do día 10 de decembro de 2019, na sede do Consello Galego de Relacións Laborais, sito na rúa Algalia de Abaixo, 24, baixo, reúnese a Comisión negociadora do convenio autonómico de centros especiais de emprego e asisten as persoas sinaladas a seguir:</p>
    <p>Representación empresarial:</p>
    <p>Ignacio Rodríguez Sáez (Cegasal)</p>
    <p>Esther Blanco Araújo (Cegasal)</p>
    <p>Víctor Silva Suárez (Cegasal)</p>
    <p>Representación sindical</p>
    <p>Jesús Pereira Gil (CC.OO)</p>
    <p>Juan Loureiro Taibo (UGT)</p>
    <p>Non asiste a esta xuntanza a CIG.</p>
    <p>O motivo da xuntanza é a actualización das táboas salariais correspondentes aos anos 2018 e 2019.</p>
    <p>Logo do oportuno debate, as partes representadas nesta comisión negociadora acordan o seguinte:</p>
    <p>Primeiro. Aprobar o contido das táboas que se achegan, cun incremento salarial do 1,2 % (IPC) do ano 2018 e do 1 % (IPC previsto para o ano 2019) na táboa de 2019. No caso de que o IPC real efectivo do ano 2019 supere o IPC previsto do 1 %, revisaríanse as táboas salariais correspondentes.</p>
    <p>Segundo. Acórdase delegar a realización dos trámites de rexistro, depósito e publicación da presente acta no funcionario do Consello Galego de Relacións Laborais Ignacio Bouzada Gil.</p>
    <p>E non tendo máis asuntos que tratar, remata a reunión ás 10.00 horas no lugar e data arriba sinalados, e todos os asistentes asinan a presente acta en proba de conformidade.</p>

