---
date: '2020-01-29'
id: G2411-090120-0003
page: 5831
number: 19
agency: Xulgado do Social número 2 de Santiago de Compostela
section: V. Administración de xustiza.
title: EDICTO (ETX 105/2019).
range: Edicto
url: >-
  https://www.xunta.gal/dog/Publicados/2020/20200129/AnuncioG2411-090120-0003_gl.html
---
<p>Eu, Marina Pilar García de Evan, letrada da Administración de xustiza do Xulgado do Social número 2 de Santiago de Compostela, fago saber que no procedemento de execución de títulos xudiciais 105/2019 deste xulgado do social, seguido por instancia de Ángela Vázquez Fernández contra a empresa Jalsy Mar, S.L., sobre ordinario, se ditou o Decreto do 8 de xaneiro de 2019 cuxa parte dispositiva se xunta: </p>
    <p>Parte dispositiva.</p>
    <p>Acordo:</p>
    <p>a) Designar como perito taxador a entidade que para tal fin nomee a Dirección Xeral de Xustiza de Galicia para que proceda á valoración do vehículo embargado neste procedemento, librando para tal fin os despachos procedentes para que se designe o perito taxador.</p>
    <p>b) Notificar o nomeamento ás partes co fin de que, dentro do segundo día, poidan designar outros pola súa parte, coa prevención de que, se o non o fixeren, serán considerados conformes.</p>
    <p>Notifíqueselles ás partes e fágaselles saber que, en aplicación do mandato contido no artigo 53.2 da Lei reguladora da xurisdición social (LXS), no primeiro escrito ou comparecencia ante o órgano xudicial, as partes ou interesados e, de ser o caso, os profesionais designados sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións intentadas neles sen efecto serán válidas mentres non sexan facilitados outros datos alternativos, e será carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similar, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación. Mediante recurso de reposición que se deberá interpor ante quen dita esta resolución, no prazo de tres días hábiles seguintes ao da notificación, con expresión da infracción cometida nela ao xuízo do recorrente, sen que a interposición do recurso teña efectos suspensivos con respecto á resolución impugnada. </p>
    <p>A letrada da Administración de xustiza.</p>
    <p>Para que sirva de notificación en legal forma a Jalsy Mar, S.L., en ignorado paradoiro, expido este edicto para a súa inserción no Diario Oficial de Galicia. </p>
    <p>Advírteselle á destinataria que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo no suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 8 de xaneiro de 2020</p>
    <footer><p>A letrada da Administración de xustiza</p></footer>

