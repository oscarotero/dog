---
date: '2020-06-05'
id: L178-090320-0014
page: 22538
number: 109
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de información pública do estudo de detalle para a dotación de
  accesibilidade ao grupo de vivendas de San Ignacio de Loyola.
range: Anuncio
url: >-
  https://www.xunta.gal/dog/Publicados/2020/20200605/AnuncioL178-090320-0014_gl.html
---
<p>A Xunta de Goberno Local da cidade de Santiago de Compostela, na sesión ordinaria que tivo lugar o día 3 de febreiro de 2020, adoptou o seguinte acordo:</p>
    <p>«a) Aprobar inicialmente o estudo de detalle para a dotación de accesibilidade ao grupo de vivendas de San Ignacio de Loyola, formulado de oficio polo Concello de Santiago de Compostela, segundo o proxecto elaborado polos arquitectos José Luis Gil Pita e Mª Cristina Nieto Peñamaría, presentado con data do 18.12.2019.</p>
    <p>O ámbito da actuación correspóndese coa parcela catastral 5666901NH3456F0001RY, situada na marxe sur da avenida Mestre Mateo.</p>
    <p>b) En aplicación do procedemento regulado polos artigos 80 da Lei 2/2016, do 10 de febreiro, do solo de Galicia, e 194 do seu regulamento de desenvolvemento, o estudo de detalle someterase a información pública durante o prazo dun mes, mediante anuncios que para o efecto se publicarán no <em>Diario Oficial de Galicia</em> e nun xornal dos de maior difusión na provincia. Simultaneamente practicarase notificación individual ás persoas titulares catastrais dos terreos afectados.</p>
    <p>Durante o trámite de información pública solicitarase o informe da Dirección Xeral do Patrimonio Cultural, en cumprimento do exixido polo artigo 34.2 da Lei 5/2016 do patrimonio cultural de Galicia.</p>
    <p>O estudo de detalle contén a delimitación do ámbito da actuación, para os efectos de habilitar, se for necesaria, a aplicación dos réximes de expropiación, venda e substitución forzosa dos bens e dereitos afectados, de conformidade co previsto no artigo 24 do Real decreto lexislativo 7/2015, artigo 13 da Lei 1/2019, de rehabilitación, rexeneración e renovación urbana de Galicia, e artigo 99.1 da Lei 8/2012, de vivenda de Galicia».</p>
    <p>O que se publica co fin de que, durante o prazo dun mes, contado a partir do día seguinte ao da publicación deste anuncio, os interesados poidan consultar o expediente e formular as alegacións que xulguen oportunas. A documentación sometida a exposición pública estará ao dispor dos interesados no Servizo de Planeamento e Xestión do Concello de Santiago de Compostela (Pazo de Raxoi, 2º andar), de luns a venres, das 9.00 ás 14.00 horas; e na páxina web do concello http://transparencia.santiagodecompostela.gal/Estudo-de-detalle-para-a-dotacion-de-accesibilidade-ao-grupo-de-vivendas-de-San-Ignacio-de-Loyola/gl.</p>
    <p>Santiago de Compostela, 27 de febreiro de 2020</p>
    <footer><p>O alcalde<br>P.D. (DEC/4742/2019, do 17 de xuño)<br>Mercedes Rosón Ferreiro<br>Concelleira delegada de Urbanismo, Vivenda e Cidade Histórica</p></footer>

