---
date: '2001-07-27'
id: C6DE
page: 10
number: 145
agency: XULGADO DO SOCIAL NÚMERO CATRO DA CORUÑA
section: V. ADMINISTRACIÓN DE XUSTIZA
title: Cédula de notificación de sentencia (282/2001).
range: Cédula
url: 'https://www.xunta.gal/dog/Publicados/2001/20010727/AnuncioC6DE_gl.html'
---
<p>Ana María Carrasco García, secretaria do Xulgado do Social número catro da Coruña dou fe e certifico que neste xulgado se seguen autos número 282/2001 por instancia de Diego Varela Gómez contra a empresa Transmisiones Coruña S.L. sobre despedimento nos que recaeu sentencia en data que, copiada nos particulares necesarios, di así:</p>
<p>Decido, que estimando a demanda promovida por Diego Varela Gómez contra empresa Transmisiones Coruña S.L. debo declarar e declaro improcedente o despedimento efectuado ó demandante en data 1 de abril de 2001 e así mesmo extinguida a relación laboral ó día de hoxe, condenando a demandada a que no prazo de cinco días contados desde a notificación desta resolución, opte entre a readmisión do traballador nas mesmas condicións que rexían antes de producirse o despedimento ou ó aboamento da cantidade de 631.849 pesetas en concepto de indemnización e ó aboamento dos salarios deixados de percibir desde a data do despedimento e ata a notifificación desta resolución a razón de 5.000 pesetas diarias.</p>
<p>Así, por esta miña sentencia, contra a que se poderá recorrer en suplicación perante a Sala do Social do Tribunal Superior de Xustiza de Galicia no prazo de cinco días contados desde o seguinte ó da súa notificación, anunciando o propósito de presentalo mediante comparecencia ou por escrito, sendo indispensable que, ó tempo de anuncialo o recorrente,</p>
<p>se é empresario, exhiba perante este Xulgado do Social o xustificante acreditativo de ter depositado no Banco de Bilbao Vizcaya, oficina principal desta cidade, na conta corrente deste xulgado número identificador 5.605, clave 60, a cantidade obxecto da condena, podendo substituírse a consignación en metálico polo aseguramento mediante aval bancario, no que deberá facerse consta-la responsabilidade solidaria do avalista, requisito este sen o cal non poderá terse por anunciado o recurso e quedará firme a sentencia. Debendo consignar ademais a cantidade de 25.000 pesetas na mesma conta coa clave 65, entregándose o xustificante na secretaría ó tempo de interpoñe-lo recurso, declarándose este desistido de non constituírse o dito depósito na forma indicada, definitivamente xulgando en primeira instancia, pronúncioo, mándoo e asínoo.</p>
<p>Así, por esta miña sentencia, da que se unirá certificación ós autos orixinais para a súa notificación e cumprimento, xulgando, pronuncio, mando e asino.</p>
<p>E para que conste, para efectos da súa publicación no Diario Oficial de Galicia co fin de que sirva de notificación en forma á empresa Transmisiones Coruña S.L., expido e asino a presente cédula na Coruña, vinteún de xuño de dous mil un.</p>
<p>A secretaria xudicial</p>
<p>Rubricado</p>

