---
date: '2001-07-27'
id: C78E
page: 10
number: 145
agency: INSTITUTO GALEGO DE CONSUMO
section: VI. ANUNCIOS
title: >-
  Cédula do 8 de xuño de 2001, da Delegación Provincial de Pontevedra, de
  notificación da resolución do recurso ordinario do expediente sancionador
  36/27/1998, en materia defensa do consumidor.
range: Cédula
url: 'https://www.xunta.gal/dog/Publicados/2001/20010727/AnuncioC78E_gl.html'
---
<p>De conformidade co disposto no artigo 59.4º da Lei de réxime xurídico das administracións públicas e do procedemento administrativo común, do 26 de novembro de 1992 (BOE do 27 de novembro), notifícaselles ás persoas mencionadas a continuación (que non puideron ser notificadas no último enderezo coñecido que así mesmo se indica), a resolución do recurso ordinario do expediente sancionador nº 36/27/1998, por infracción en materia defensa do consumidor.</p>
<p>Contra a citada resolución, que é definitiva en vía administrativa, poderá interpoñer recurso contencioso-administrativo perante o xulgado do contencioso-administrativo da circunscrición onde teña a mencionada entidade o seu domicilio social ou na sede do órgano autor do acto orixinario, a elección, de acordo co disposto no artigo 8.2.b)4. en relación co 14.1º segunda da Lei 29/1998, do 13 de xullo, reguladora da xurisdicción contencioso-administrativa, no prazo</p>
<p>de dous meses contados desde o día seguinte ó da súa notificación, sen prexuízo de que os interesados poidan exercer calquera outro que estimen oportuno.</p>
<p>O importe da sanción deberá ser ingresado na conta número 3110001136, da Caixa Galicia (2091), Oficina de Relacións cos Organismos (0388), utilizando os inpresos adxuntos nos seguintes prazos:</p>
<p>a) As débedas notificadas entre os día un e quince de cada mes, desde a data de notificación ata o día cinco ou o inmediato hábil posterior, do mes seguinte.</p>
<p>b) As débedas notificadas entre os días dezaseis e o último de cada mes, desde a data de notificación ata o día vinte ou o inmediato hábil posterior do mes seguinte.</p>
<p>De non efectua-lo pagamento dentro dese prazo, procederase, sen máis trámite, á súa exacción pola vía executiva.</p>
<p>Expediente: 36/27/1998.</p>
<p>Inculpado: Julio César Flores González.</p>
<p>Enderezo: r/ Uruguay, 12-A Vigo (Pontevedra).</p>
<p>Sanción: 50.000 pesetas.</p>
<p>Motivos: irregularidades na etiquetaxe de mobles.</p>
<p>Data da resolución do recurso: 8-5-2001.</p>
<p>Pontevedra, 8 de xuño de 2001.</p>
<p>Carmen Vianchi Valcarce</p>
<p>Delegada provincial de Pontevedra</p>

