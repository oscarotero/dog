---
date: '2003-12-04'
id: 22DBA
page: 14
number: 236
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: IV. OPOSICIÓNS E CONCURSOS
title: >-
  Orde do 27 de novembro de 2003 pola que se convoca proceso selectivo para o
  acceso a categorías correspondentes ó grupo II do persoal laboral fixo da
  Xunta de Galicia.
range: Orde
url: 'https://www.xunta.gal/dog/Publicados/2003/20031204/Anuncio22DBA_gl.html'
---
<p>De conformidade co establecido no Decreto 183/2003, do 13 de marzo, polo que se aproba a oferta de emprego público correspondente a diversas prazas de persoal laboral da Comunidade Autónoma de Galicia para o ano 2003 (DOG nº 53, do 17 de marzo), esta consellería no uso das competencias que lle atribúe o artigo 10 do IV convenio colectivo único para o persoal laboral da Xunta de Galicia,</p>
<p>DISPÓN:</p>
<p>I. Normas xerais.</p>
<p>I.1. Convócase proceso selectivo para o acceso ás categorías do grupo II que figuran no anexo I desta convocatoria.</p>
<p>I.1.1. O número total de vacantes reservadas ó sistema de acceso libre será, para cada categoría, o reflectido no anexo I.</p>
<p>I.1.2. De conformidade coa disposición adicional sétima da Lei 4/1988, do 26 de maio, da función pública de Galicia, segundo redacción dada pola Lei 4/1991, do 8 de marzo, e co Decreto 183/2003, do 13 de marzo, polo que se aproba a oferta de emprego público correspondente a diversas prazas de persoal laboral da Comunidade Autónoma de Galicia para o ano 2003 (DOG nº 53, do 17 de marzo), do total de prazas reservarase, se é o caso, en cada categoría o número de prazas que constan no citado anexo I, para ser cuberta/s por persoa/s con minusvalidez con grao de discapacidade igual ou superior ó 33%.</p>
<p>Os aspirantes con minusvalidez con grao de discapacidade igual ou superior ó 33 % deberán acreditar tal condición xunto coa súa solicitude mediante certificación de compatibilidade coas funcións da categoría dos órganos competentes da Consellería de Asuntos Sociais, Emprego e Relacións Laborais e, se é o caso, da Administración correspondente.</p>
<p>No suposto de que tal/es praza/s non sexa/n cuberta/s por persoa/s coa minusvalidez correspondente pasará/n a integrarse nas restantes prazas correspondentes ó sistema de acceso libre. Así mesmo no suposto de que algún dos aspirantes con minusvalidez que se presentara pola cota de reserva de discapacitados superase os exercicios correspondentes, pero non obtivera praza, e a súa puntuación fora superior á obtida por outros aspirantes do sistema de acceso libre será incluído pola súa orde de puntuación no sistema de acceso libre.</p>
<p>I.1.3. As prazas sen cubrir das reservadas ó sistema de promoción interna e cambio de categoría acumularanse ó sistema de acceso libre.</p>
<p>I.1.4. Ó presente proceso selectivo seralle aplicable o disposto nos artigos 8 e seguintes do IV convenio colectivo único e demais normas concordantes, así coma o disposto nesta convocatoria.</p>
<p>I.2. Requisitos dos candidatos.</p>
<p>I.2.1. Para seren admitidos á realización das probas selectivas os aspirantes deberán reuni-los seguintes requisitos:</p>
<p>I.2.1.1. Nacionalidade: ser español ou nacional dalgún dos demais estados membros da Unión Europea, ou nacional dalgún Estado, ó que en virtude dos tratados internacionais celebrados pola Unión Europea e ratificados por España, lle sexa de aplicación a libre circulación de traballadores.</p>
<p>Tamén poderán participar o cónxuxe dos españois, dos nacionais dalgún dos demais estados membros da Unión Europea e dos nacionais dalgún Estado, ó que en virtude dos tratados internacionais celebrados pola Unión Europea e ratificados por España, lle sexa de aplicación a libre circulación de traballadores, sempre que non estean separados de dereito, así coma os seus descendentes e os do seu cónxuxe, menores de vinteún ano ou maiores da dita idade que vivan ás súas expensas.</p>
<p>I.2.1.2. Idade: ter cumpridos os dezaoito anos e non ter acadado a idade de xubilación.</p>
<p>I.2.1.3. Titulación: estar en posesión ou en condicións de obte-lo título académico e requisitos que para cada categoría figuran no anexo I antes do remate do prazo de presentación de solicitudes.</p>
<p>No caso de titulacións obtidas no estranxeiro deberase estar en posesión da credencial que acredite a súa homologación.</p>
<p>I.2.1.4. Capacidade: non padecer enfermidade nin estar afectado por limitación física ou psíquica que sexa incompatible co desempeño das correspondentes funcións.</p>
<p>I.2.1.5. Habilitación: non estar separado do servicio de ningunha Administración pública en virtude de expediente disciplinario nin encontrarse inhabilitado por sentencia firme para o exercicio de funcións públicas.</p>
<p>Os aspirantes que non teñan a nacionalidade española deberán acreditar igualmente, non estar sometidos a sanción disciplinaria ou condena penal que impida, no seu Estado, o acceso á función pública.</p>
<p>I.2.2. Tódolos requisitos enumerados nas anteriores bases deberán posuírse no día da publicación desta convocatoria e manterse ata o momento de toma de posesión da praza resultante deste proceso selectivo.</p>
<p>I.3. Solicitudes.</p>
<p>I.3.1. Os que desexen tomar parte neste proceso selectivo deberán facelo constar mediante instancia (anexo II) que será facilitada nas dependencias da</p>
<p>Administración da Xunta de Galicia á que se fai referencia na base I.3.2. Xunto coa instancia presentarase a seguinte documentación:</p>
<p>a) Fotocopia do DNI ou pasaporte.</p>
<p>Os aspirantes estranxeiros que residan en España deberán ademais presentar unha fotocopia cotexada da tarxeta de residente comunitario ou de familiar de residente comunitario en vigor ou, se é o caso, da tarxeta temporal de residente comunitario ou de traballador comunitario fronteirizo en vigor.</p>
<p>Os aspirantes que sexan nacionais da Unión Europea ou dalgún Estado ó que, en virtude dos tratados internacionais celebrados pola Unión Europea e ratificados por España, lle sexa de aplicación a libre circulación de traballadores, ben por residir no estranxeiro ou por atoparse en España en réxime de estancia, deberán presentar unha fotocopia cotexada do documento de identidade ou pasaporte.</p>
<p>Os familiares dos anteriores deberán presentar unha fotocopia cotexada do visado e, se é o caso, do xustificante de ter solicitado a correspondente tarxeta ou xustificante de ter solicitado a exención do visado e da correspondente tarxeta. De non ter solicitado estes documentos deberán presenta-los documentos expedidos polas autoridades competentes que acrediten o vínculo do parentesco e unha declaración xurada ou promesa do español, do nacional dalgún dos demais estados membros da Unión Europea e do nacional dalgún Estado, ó que en virtude dos tratados internacionais celebrados pola Unión Europea e ratificados por España, lle sexa de aplicación a libre circulación de traballadores, co que existe este vínculo, de que non está separado de dereito do seu cónxuxe, e se é o caso, do feito de que o aspirante vive ás súas expensas ou está ó seu cargo.</p>
<p>b) Xustificante de ter aboados os dereitos de exame, expedido pola entidade bancaria correspondente.</p>
<p>Por imperativo legal, de conformidade co disposto no artigo 32 da Lei 6/2002, do 27 de decembro, de orzamentos xerais da Comunidade Autónoma de Galicia para o ano 2003, polo que se modifica a contía das taxas establecidas no Decreto lexislativo 1/1992, do 11 de abril, como requisito necesario para participar neste proceso, deberase aboar previamente en concepto de dereitos de exame o importe de 31 euros e, se é o caso, os gastos de transferencia correspondentes, utilizando para iso o impreso de autoliquidación sinalado no anexo IV. O dito impreso seralles facilitado ós interesados no rexistro xeral da Consellería da Presidencia, Relacións Institucionais e Administración Pública, nos das súas delegacións provinciais e nas oficinas comarcais da Xunta de Galicia, debendo cubrirse cos códigos que figuran no referido anexo IV. Estarán exentos do pagamento da taxa por dereito de inscrición os que posúan unha discapacidade igual ou superior ó 33 %, circunstancia que deberá ser acreditada </p>
<p>documentalmente xunto coa instancia, presentando orixinal ou copia cotexada da cualificación da minusvalidez.</p>
<p>A non presentación deste anexo, no que figurará o selo da entidade bancaria, determinará a exclusión do aspirante. En ningún caso a presentación deste anexo suporá a substitución do trámite de presentación, en tempo e forma, da solicitude. (Anexo II).</p>
<p>O importe aboado en concepto de dereitos de exame devolverase, logo dos trámites correspondentes, ós aspirantes excluídos que o soliciten.</p>
<p>c) Documento xustificativo de estar en posesión do título do curso de perfeccionamento de galego, ou equivalente debidamente homologado pola Dirección Xeral de Política Lingüística da Consellería de Educación e Ordenación Universitaria da Xunta de Galicia, para os efectos da exención prevista no cuarto exercicio.</p>
<p>I.3.2. A presentación de solicitudes farase nas oficinas de rexistro da Xunta de Galicia e oficinas de correos nas condicións a que se refire o artigo 38 da Lei de réxime xurídico das administracións públicas e do procedemento administrativo común, no prazo de vinte días naturais, a partir do seguinte ó da publicación desta convocatoria no Diario Oficial de Galicia, e dirixiranse á directora xeral da función pública da Consellería da Presidencia, Relacións Institucionais e Administración Pública.</p>
<p>As solicitudes suscritas polos españois no estranxeiro poderán cursarse, no prazo expresado no parágrafo anterior, a través das representacións diplomáticas ou consulares españolas correspondentes, que as remitirán seguidamente ó organismo competente.</p>
<p>Para calquera aclaración ou información adicional os interesados poderán poñerse en contacto telefónico, no número 902 12 00 12, de 9.00 a 19.00 horas de luns a venres e de 9.00 a 14.00 os sábados.</p>
<p>I.3.3. Os aspirantes con algunha discapacidade deberán indicalo na solicitude. Así mesmo, deberán solicita-las posibles adaptacións de tempo e medios para a realización dos exercicios nos que esta adaptación sexa necesaria. Todo iso conforme o contido do disposto na Lei 13/1982, do 7 de abril, e o artigo 3 do Decreto 183/2003, do 13 de marzo, polo que se aproba a oferta de emprego público correspondente a diversas prazas de persoal laboral da Comunidade Autónoma de Galicia para o ano 2003.</p>
<p>Estes requisitos tamén os deberán cumprir, se é o caso, os aspirantes con minusvalidez con grao de discapacidade igual ou superior ó 33%, a que se refire a base I.1.2. Tales aspirantes terán que declarar expresamente nas solicitudes que posúen a condición de discapacidade anteriormente citada, especificando o tanto por cento de discapacidade recoñecida polo órgano competente.</p>
<p>I.4. Admisión de aspirantes.</p>
<p>I.4.1. Expirado o prazo de presentación de instancias, a directora xeral da Función Pública dictará resolución, que se publicará no DOG así como oportunamente nos lugares determinados pola normativa vixente e na que se declarará aprobada a lista de admitidos e excluídos, así como as causas da súa exclusión e a indicación do lugar no que se atopan</p>
<p>expostas as listas de admitidos. Na lista deberán constar, en todo caso, os apelidos, nome e número do documento nacional de identidade.</p>
<p>I.4.2. Os aspirantes excluídos disporán dun prazo de dez días hábiles, contados a partir do seguinte ó da publicación da resolución, para poder emendar, se é o caso, o defecto que motivase a exclusión.</p>
<p>Para tal efecto a estimación, ou desestimación das ditas peticións de emendas entenderanse implícitas na resolución pola que se publique a lista definitiva.</p>
<p>O feito de figurar na relación de admitidos non prexulga que se lles recoñeza ós interesados a posesión dos requisitos esixidos no procedemento que se convoca mediante a presente orde. Cando da documentación que debe presentarse, no caso de supera-lo proceso selectivo, se desprenda que non posúen algún dos requisitos, os interesados decaerán en tódolos dereitos que puideran derivarse da súa participación neste procedemento.</p>
<p>II. Concurso-oposición:</p>
<p>O procedemento de selección será o de concurso-oposición.</p>
<p>II.1. Fase de concurso.</p>
<p>II.1.1. Experiencia profesional:</p>
<p>a) Polo exercicio da categoría profesional á que se opta na Xunta de Galicia no ámbito do convenio único, terase en conta o disposto na disposición transitoria 4ª do III convenio colectivo único de persoal laboral da Xunta de Galicia, 0,10 puntos/mes, no caso de ter mudado de denominación a devandita categoría e se nestoutra se manteñen as mesmas funcións, terase en conta o tempo de servicios prestados, se é o caso, desde a categoría que mudou de nome.</p>
<p>b) Polos servicios prestados correspondentes a outras categorías no ámbito do convenio único da Xunta de Galicia ou ben por servicios prestados no réxime especial agrario na Xunta de Galicia: 0,05 puntos/mes.</p>
<p>c) Por servicios prestados, como laboral, na categoría á que se opta no Sergas e noutras administracións públicas: 0,05 puntos/mes.</p>
<p>d) Polo exercicio, da categoría profesional á que se opta en empresas privadas: 0,01 puntos/mes.</p>
<p>A puntuación máxima neste apartado será de 7,50 puntos.</p>
<p>II.1.2. Formación profesional:</p>
<p>A) Por cada curso directamente relacionado coas funcións propias da categoría á que se opta como persoal laboral fixo do grupo I realizados nas administracións públicas, escolas da Administración pública, universidades, Inem, así coma os cursos homologados e con informe favorable da comisión da formación contínua da Comunidade Autónoma de Galicia:</p>
<p>-Ata as primeiras 25 horas: 0,1 puntos.</p>
<p>-Por cada hora que exceda ese nº: 0,01 puntos por hora.</p>
<p>Se non se acredita a duración entenderase de ata 25 horas.</p>
<p>B)Así mesmo, puntuaranse os cursos de idiomas estranxeiros comunitarios organizados e impartidos directamente polos organismos anteriormente indicados no punto A).</p>
<p>A valoración dos cursos farase de acordo cos seguintes criterios:</p>
<p>a) Por cada curso igual ou superior a 6 horas lectivas e ata 40 horas lectivas: 0,15 puntos.</p>
<p>b) Por cada curso superior a 40 horas lectivas e igual ou superior a 75: 0,30 puntos.</p>
<p>c) Por cada curso superior a 75 horas lectivas: 0,45 puntos.</p>
<p>Non se puntuarán os cursos que non acrediten as horas de duración.</p>
<p>Valoraranse os cursos de idiomas extranxeiros comunitarios, organizados e impartidos directamente polo instituto de idiomas ou escolas oficiais de idiomas (enténdese por curso o ano superado) puntuándose de conformidade co disposto no epígrafe c).</p>
<p>A puntuación máxima do epígrafe B) será de 2 puntos.</p>
<p>A puntuación máxima total acadable nos puntos II.1.2 A e no II.1.2 B será de 7,50 puntos.</p>
<p>Non se valorarán os diplomas relativos á celebración de xornadas, seminarios, simposios e similares.</p>
<p>II.1.3. A puntuación obtida na fase de concurso non poderá supera-los 15 puntos, sumados os puntos II.1.1 e II.1.2.</p>
<p>II.1.4. Para supostos de empate nas puntuacións finais dos aspirantes, aquel dirimirase a favor do aspirante que obtivera a puntuación máis alta no primeiro exercicio, e se iso non fose suficiente, pola puntuación obtida nos sucesivos exercicios ata que aquel se dirima. De persisti-lo empate resolverase acudindo á puntuación obtida na fase de concurso e atendendo á orde dos méritos segundo figura na base II.1.1. Por último e de seguir persistindo o empate, resolverase segundo o establecido na base III.18.</p>
<p>II.1.5. Os méritos enumerados nas bases II.1.1 e II.1.2 deberán referirse á data da publicación desta convocatoria no Diario Oficial de Galicia.</p>
<p>Os méritos, requisitos e datos imprescindibles a que se refiren os apartados anteriores, deberán acreditarse mediante certificado, segundo o modelo que figura como anexo III a esta orde, que deberá ser expedido por:</p>
<p>* Servicios centrais:</p>
<p>-Secretario xeral, subdirector xeral ou xefes de servicio que teñan atribuídas funcións en materia de xestión de persoal, dependentes da secretaría xeral da última consellería onde prestou ou estea a prestar servicios, ou dos seus organismos autónomos.</p>
<p>* Servicios periféricos:</p>
<p>-Secretarios/as ou, se é o caso, funcionario/a responsable da área de persoal das delegacións/direccións territoriais, provinciais ou comarcais da última</p>
<p>consellería onde prestou ou estea a prestar servicios, ou dos seus organismos autónomos.</p>
<p>* Outras administracións públicas ou empresas privadas:</p>
<p>-O responsable de persoal respectivo.</p>
<p>Ó certificado xuntarase a documentación acreditativa dos méritos nel reflectidos, que no caso de tratarse de servicios prestados noutras administracións públicas (agás Sergas) e/ou na empresa privada deberá xuntarse copia cotexada dos contratos orixinarios acompañados de informe de vida laboral expedido pola Tesourería Xeral da Seguridade Social. No caso de servicios prestados na Xunta de Galicia ou no Sergas poderase presentar ademais do establecido no parágrafo anterior un certificado de servicios prestados onde veña especificado o grupo, categoría, tipo de persoal e os períodos, con data de inicio e remate do contrato, nos que estivo traballando o aspirante.</p>
<p>Non se terán en conta as certificacións que non se axusten ó establecido nos puntos anteriores.</p>
<p>En calquera dos casos será necesario achegar xunto coa certificación a documentación acreditativa dos méritos reflectidos na mesma. Tódalas follas de documentación que se acheguen deberán vir numeradas correlativamente.</p>
<p>II.1.6. Desde a data de anuncio publicación no DOG das notas do terceiro exercicio da fase da oposición, os aspirantes disporán dun prazo de 20 días naturais prara presenta-la documentación relativa á fase de concurso.</p>
<p>As puntuacións obtidas na fase de concurso faranse públicas con posterioridade á publicación das cualificacións do último exercicio da fase de oposición.</p>
<p>II.2. Fase de oposición:</p>
<p>Os programas que han de rexe-las probas selectivas son os que figuran como anexo desta orde.</p>
<p>II.2.1. Exercicios:</p>
<p>a) Primeiro exercicio, de carácter eliminatorio: consistirá en contestar por escrito a un grupo de 75 preguntas tipo test con respostas alternativas propostas polo tribunal, que será o resultante do sorteo entre dous cuestionarios elaborados previamente por aquel e relativos ó contido da parte xeral e específica do programa correspondente a cada categoría. A porcentaxe máxima de preguntas da parte xeral do temario será do 30% do total das preguntas. No devandito test poderán poñerse ata tres preguntas máis de reserva para o caso de que se anule algunha das mencionadas anteriormente.</p>
<p>O tempo máximo para a realización deste exercicio será de dúas (2) horas.</p>
<p>Cando remate o exercicio cada opositor poderá obter copia del.</p>
<p>No prazo das 24 horas seguintes á celebración do exercicio farase público no lugar onde se realice o exercicio, o modelo das respostas correctas do test.</p>
<p>Cualificarase de 0 a 20 puntos, sendo necesario para superalo obter como mínimo 10 puntos, correspondéndolle ó tribunal determina-lo número de respostas esixido para acada-la puntuación mínima. Para iso terase en conta que por cada tres respostas incorrectas descontarase unha correcta.</p>
<p>As puntuacións publicaranse unha vez rematada a corrección da totalidade dos exercicios.</p>
<p>b) Segundo exercicio, de carácter eliminatorio: os aspirantes, no prazo máximo de cuatro (4) horas, deberán desenvolver por escrito dous temas, obtidos mediante sorteo polo tribunal, un deles, a elixir de entre dous, correspondente á parte xeral e outro, a elixir de entre dous, correspondentes á parte específica do programa de cada categoría.</p>
<p>As contestacións deste exercicio cualificaranse de 0 a 20 puntos sendo preciso para superalo obter como mínimo 10 puntos, correspondéndolle ó tribunal determina-lo nivel de coñecementos esixido para acada-la puntuación mínima.</p>
<p>As puntuacións finais publicaranse unha vez finalizada a corrección da totalidade dos exercicios.</p>
<p>c) Terceiro exercicio, de carácter eliminatorio, consistirá:</p>
<p>c.1. Na resolución de dous supostos prácticos con preguntas tipo test con respostas alternativas, relacionados coas materias relativas á parte específica do programa correspondente a cada categoría ou</p>
<p>c.2. Nunha proba práctica relacionada coas materias relativas á parte específica do programa correspondente a cada categoría.</p>
<p>As modalidades c.1 ou c.2 aplicaranse para cada categoría segundo o fixado no anexo I.</p>
<p>Para a realización deste exercicio disporase dun tempo máximo de tres (3) horas para os supostos prácticos ou, no caso de proba práctica, o sinalado no anexo I.</p>
<p>O exercicio cualificarase de 0 a 10 puntos, sendo necesario para superalo obter un mínimo de 5 puntos, correspondéndolle ó tribunal determina-lo nivel de coñecementos esixido para acada-la puntuación mínima.</p>
<p>As puntuacións publicaranse unha vez rematada a corrección da totalidade dos exercicios.</p>
<p>d) Cuarto exercicio, de carácter eliminatorio, constará de dúas probas:</p>
<p>Primeira proba: consistirá na traducción dun texto do castelán para o galego, elixido por sorteo de entre tres textos propostos polo tribunal.</p>
<p>Segunda proba: consistirá na traducción dun texto do galego para o castelán, elixido por sorteo de entre tres textos propostos polo tribunal.</p>
<p>O tempo máximo para a realización do exercicio será dunha hora.</p>
<p>Este exercicio cualificarase como apto ou non apto, sendo necesario para superalo obte-la cualificación</p>
<p>de apto, correspondéndolle ó tribunal determina-lo nivel de coñecementos esixidos para acada-lo resultado de apto. Os resultados publicaranse unha vez rematada a corrección da totalidade dos exercicios.</p>
<p>Estarán exentos da realización do cuarto exercicio os aspirantes que teñan acreditado xunto coa solicitude a posesión do curso de perfeccionamento de galego.</p>
<p>II.2.2. A puntuación dos exercicios publicarase no DOG.</p>
<p>II.2.3. Os aspirantes deberán presentarse para a realización de cada exercicio provistos de DNI ou documento fidedigno acreditativo da súa identidade, a xuízo do tribunal. Así mesmo, deberán presentarse provistos do correspondente lapis nº 2 e goma de borrar para a realización dos exercicios tipo test.</p>
<p>II.2.4. Os exercicios celebraranse a porta pechada sen outra asistencia que a dos opositores, membros do tribunal e os colaboradores designados por este.</p>
<p>II.2.5. A orde de puntuación dos aspirantes que superen o proceso selectivo efectuarase de acordo coa suma da puntuación obtida na fase de concurso e na da oposición, non podendo supera-lo proceso selectivo un número superior de aspirantes ó de prazas convocadas.</p>
<p>II.2.6. Os aspirantes que ingresen polo sistema de promoción interna, en virtude do disposto no artigo 12.2º 4) do IV convenio colectivo único para o persoal laboral da Xunta de Galicia, terán, en todo caso, preferencia sobre os aspirantes provenientes do sistema de acceso libre para cubri-las vacantes correspondentes.</p>
<p>II.3. Desenvolvemento dos exercicios.</p>
<p>II.3.1. A orde de actuación dos opositores iniciarase alfabeticamente polo primeiro da letra C, de conformidade co establecido na resolución da Consellería da Presidencia, Relacións Institucionais e Administración Pública do 10 de marzo de 2003 pola que se publica o resultado do sorteo que se refire ó Regulamento de selección do persoal da Administración da Comunidade Autónoma de Galicia para o ano 2003, (DOG nº 52, do 14 de marzo).</p>
<p>II.3.2. En calquera momento os aspirantes poderán ser requiridos polo tribunal correspondente coa finalidade de acredita-la súa personalidade.</p>
<p>II.3.3. Os aspirantes serán convocados para cada exercicio en único chamamento, sendo excluído da oposición quen non compareza.</p>
<p>II.3.4. O anuncio de celebración do segundo e restantes exercicios será efectuado polo tribunal no DOG, nos locais onde se celebrase o anterior exercicio, e por calquera outro medio, se se xulga conveniente, para facilita-la súa máxima divulgación, con corenta e oito horas, alomenos, de antelación á sinalada para a súa iniciación. Cando se trate de distintas fases do mesmo exercicio, o anuncio será publicado nos locais onde se celebra, e nalgún outro medio se se xulga conveniente con doce horas, alomenos, de antelación.</p>
<p>II.3.5. En calquera momento do proceso selectivo, se o tribunal tivera coñecemento de que algún aspirante non cumpre algún dos requisitos esixidos pola presente convocatoria, logo da audiencia do interesado, deberá acorda-la súa exclusión, se procede.</p>
<p>Contra tal acordo poderá interpoñerse recurso de alzada conforme o previsto no artigo 114 e seguintes da Lei 30/1992, de réxime xurídico das administracións públicas e do procedemento administrativo común.</p>
<p>III. Tribunais.</p>
<p>III.1. Os tribunais cualificadores destas probas serán designados por orde da Consellería da Presidencia, Relacións Institucionais e Administración Pública, de acordo co previsto no artigo 11 do IV convenio colectivo único para o persoal laboral da Xunta de Galicia.</p>
<p>A composición e requisitos dos membros dos tribunais será a prevista no artigo 11 do IV convenio colectivo único.</p>
<p>III.2. Ademais dos tribunais que se designen na orde da Consellería da Presidencia, Relacións Institucionais e Administración Pública, poderán nomearse máis tribunais para xulga-las probas, por proposta do tribunal número 1, cando polo número de aspirantes isto fose necesario.</p>
<p>Con anterioridade á iniciación das probas selectivas, a autoridade convocante publicará no DOG resolución pola que se nomeen os novos tribunais, se é o caso.</p>
<p>III.3. Os membros dos tribunais deberán absterse de intervir, notificándollo á directora xeral da Función Pública da Consellería da Presidencia, Relacións Institucionais e Administración Pública, cando concorran neles circunstancias das previstas no artigo 28 da Lei de réxime xurídico das administracións públicas e do procedemento administrativo común ou se realizasen tarefas de preparación de aspirantes a probas selectivas nos cinco anos anteriores á publicación desta convocatoria.</p>
<p>O presidente na sesión de constitución do tribunal solicitará dos membros do tribunal declaración expresa de non encontrarse incursos nas circunstancias previstas no artigo 28 da Lei de réxime xurídico das administracións públicas e do procedemento administrativo común.</p>
<p>Así mesmo, os aspirantes poderán recusa-los membros do tribunal cando concorran as circunstancias previstas nesta base.</p>
<p>III.4. Con anterioridade á iniciación das probas selectivas, a autoridade convocante publicará no DOG resolución pola que se nomeen os novos membros do tribunal, que substituirán ós que perdesen a súa condición por algunha das causas previstas na base III.3.</p>
<p>III.5. Logo da convocatoria do presidente do tribunal número 1, constituiranse os tribunais en sesión conxunta. Tal constitución entenderase válida con que asistan a ela a maioría dos membros de cada tribunal.</p>
<p>A celebración da sesión de constitución terá lugar no prazo máximo de trinta días a partir da designación dos tribunais e mínimo de dez días antes da realización do primeiro exercicio.</p>
<p>Na dita sesión, os tribunais, baixo a dirección e coordinación do tribunal número 1, adoptarán tódalas decisións que lles correspondan para o correcto desenvolvemento das probas selectivas.</p>
<p>Especialmente cando as circunstancias así o aconsellen os tribunais poderán acordar que a celebración do exercicio nº 1 da fase de oposición se celebre simultaneamente en varias localidades.</p>
<p>III.6. A partir da sesión de constitución, cada tribunal, para actuar validamente, requirirá a presencia da maioría dos seus membros, titulares ou suplentes.</p>
<p>III.7. O procedemento de actuación dos tribunais axustarase en todo momento ó disposto na Lei de réxime xurídico das administracións públicas e do procedemento administrativo común.</p>
<p>III.8. A cada tribunal corresponderalle xulgar un número determinado de aspirantes que estarán comprendidos entre as letras do abecedario correspondentes ós seus apelidos.</p>
<p>III.9. Corresponderalle ó tribunal nomeado co número un:</p>
<p>-Cursar por orde do seu presidente citación ó resto dos tribunais para constituírse nun acto conxunto.</p>
<p>-Mediante anuncio público no DOG e demais anuncios correspondentes, fixarase o lugar, a data e a hora de celebración do primeiro exercicio.</p>
<p>-Recibi-los expedientes dos demais tribunais relativos ó transcurso das probas e respectivas propostas, e eleva-la proposta definitiva de aprobados.</p>
<p>III.10. Co obxecto de consegui-la necesaria coordinación entre os tribunais cualificadores, todos actuarán coordinadamente baixo a dirección do número 1, que resolverá cantas consultas, interpretacións e criterios de valoración e de unificación poidan ser presentados e solicitados polos restantes tribunais sobre as normas da convocatoria.</p>
<p>Os tribunais cualificadores actuarán coordinadamente procurando a maior uniformidade nos criterios valorativos dos exercicios, sen prexuízo do cal funcionarán con autonomía no que se refire á selección dos aspirantes, formulando as súas propias propostas.</p>
<p>III.11. Por cada sesión do tribunal levantarase acta que, se autorizará coa sinatura do secretario e o visto e prace do presidente.</p>
<p>III.12. Cada tribunal poderá dispoñe-la incorporación ós seus traballos de asesores especialistas para as probas correspondentes ós exercicios que coide pertinente, limitándose os ditos asesores a presta-la súa colaboración nas súas especialidades técnicas. A designación de tales asesores deberá comunicárselle á directora xeral da Función Pública da Consellería da Presidencia, Relacións Institucionais e Administración Pública.</p>
<p>III.13. Os tribunais cualificadores poderán adopta-las medidas precisas naqueles casos en que resulte necesario, de forma que os aspirantes con discapacidade, sen que se vulnere o principio de igualdade, gocen de similares condicións para a realización dos exercicios có resto dos demais participantes. Neste sentido poderanse establecer, para as persoas con discapacidades que o solicitan na forma prevista na base I.3.3., as adaptacións posibles para a súa realización.</p>
<p>Se na súa realización se lle suscitasen dúbidas ó tribunal respecto da capacidade do aspirante para o desempeño das actividades habitualmente desenvolvidas polo persoal da categoría á que opta, poderán solicita-lo correspondente dictame do órgano competente.</p>
<p>III.14. O primeiro exercicio da fase de oposición celebrarase no prazo máximo de 40 días desde a constitución do tribunal. Os seguintes exercicios celebraranse nun prazo mínimo de 48 horas desde o remate do exercicio anterior e máximo de 40 días.</p>
<p>III.15. O presidente de cada tribunal adoptará as medidas oportunas para garantir que os exercicios da fase de oposición que se realicen en forma escrita sexan corrixidos sen que se coñeza a identidade dos aspirantes, utilizando para iso os impresos adecuados.</p>
<p>Os tribunais excluirán aqueles candidatos con exercicios nos que figuren marcas ou signos que permitan coñece-la identidade do opositor.</p>
<p>III.16. Os tribunais que actúen nestas probas selectivas terán a categoría primeira das recollidas no Decreto 144/2001, do 7 de xuño.</p>
<p>III.17. En ningún caso o tribunal poderá aprobar nin declarar que superaron o proceso selectivo un número superior de aspirantes que o de prazas convocadas. Calquera proposta de aprobados que contraveña o establecido será nula de pleno dereito.</p>
<p>III.18. No suposto de empate nas puntuacións de dous ou máis aspirantes, aquel resolverase a favor do aspirante que obtivera a puntuación máis alta no primeiro exercicio, e se iso non fose suficiente, pola puntuación obtida nos sucesivos exercicios ata que aquel se dirima. De continuar este resolverase acudindo á puntuación obtida na fase de concurso e atendendo á orde dos méritos segundo figura na base II.1.1 e na base II.1.2 respectivamente. De persistir resolverase por orde alfabético iniciándose pola letra establecida na resolución da Consellería da Presidencia, Relacións Institucionais e Administración Pública do 10 de marzo de 2003 pola que se publica o resultado do sorteo a que se refire o Regulamento de selección de persoal da Administración da Comunidade Autónoma de Galicia para o ano 2003 (DOG nº 52, do 14 de marzo).</p>
<p>III.20. As comunicacións que formulen os aspirantes ós tribunais dirixiranse á Consellería da Presidencia, Relacións Institucionais e Administración Pública, Dirección Xeral da Función Pública (edificio administrativo San Caetano. Santiago de Compostela).</p>
<p>IV. Lista de aprobados.</p>
<p>IV.1. Rematado o proceso selectivo o presidente do tribunal número 1 enviará proposta de aprobados ó órgano convocante, tal e como dispón o artigo 12 do IV convenio colectivo único para o persoal laboral da Xunta de Galicia.</p>
<p>Con carácter excepcional poderase renunciar á participación no proceso selectivo ata a data en que o tribunal eleve a definitiva a proposta de aspirantes que superaron o proceso selectivo.</p>
<p>V. Presentación de documentos e nomeamento.</p>
<p>V.1. Por orde da Consellería da Presidencia, Relacións Institucionais e Administración Pública elevarase a definitiva a proposta dos tribunais de aspirantes que superaron o proceso selectivo, publicándose no DOG, e a partir da dita publicación computarase o prazo de 20 días para que os ditos aspirantes presenten na Dirección Xeral da Función Pública os seguintes documentos:</p>
<p>a) Fotocopia compulsada do título esixido na base I.2.1.3 e anexo I ou certificación académica que acredite ter realizado tódolos estudios para a obtención do título, ou, se é o caso, documento que acredite fidedignamente a posesión do correspondente título académico.</p>
<p>b) Declaración baixo a súa responsabilidade de non ter sido separado do servicio de ningunha Administración pública en virtude de expediente disciplinario nin encontrarse inhabilitado por sentencia firme para o exercicio de funcións públicas.</p>
<p>c) Deberá presentarse certificado médico oficial no que se acrediten os extremos sinalados na base I.2.1.4.</p>
<p>d) Os aspirantes con minusvalidez con grao de discapacidade igual ou superior ó 33% deberán acreditar tal condición, se obtiveran praza, mediante certificación dos órganos competentes da Consellería de Asuntos Sociais, Emprego e Relacións Laborais e, se é o caso, da Administración correspondente.</p>
<p>A Consellería da Presidencia, Relacións Institucionais e Administración Pública requirirá, respecto das persoas que acceden por esta cota de reserva, dictame do órgano competente sobre a compatibilidade do candidato, coas funcións propias da categoría á que accede.</p>
<p>V.2. Os que dentro do prazo fixado e salvo os casos de forza maior, libremente apreciada pola Dirección</p>
<p>Xeral da Función Pública, non presentasen a documentación ou do exame dela se deducira que carecen dalgún dos requisitos sinalados na base I.2., non poderán ser nomeados persoal laboral e quedarán anuladas as súas actuacións, sen prexuízo da responsabilidade en que incorresen por falsidade na solicitude inicial.</p>
<p>V.3. Rematado o proceso selectivo e unha vez cumpridos os requisitos esixidos con anterioridade, os que os superasen serán nomeados persoal laboral da Xunta de Galicia na categoría que corresponda mediante resolución do conselleiro da Presidencia, Relacións Institucionais e Administración Pública, que se publicará no DOG, de acordo coa puntuación obtida no proceso selectivo.</p>
<p>V.4. De acordo co disposto no artigo 12.2.3) do IV convenio colectivo único para o persoal laboral da Xunta de Galicia, na resolución pola que se publique a proposta definitiva de aprobados poderán incluírse os postos vacantes que se lles oferten, con indicación dos requisitos para o seu desempeño.</p>
<p>VI. Norma derradeira.</p>
<p>Contra esta convocatoria que pon fin á vía administrativa, pódese interpoñer, con carácter potestativo, recurso de reposición perante o conselleiro da Presidencia e Administración Pública no prazo dun mes contado desde o día seguinte ó da publicación desta orde, ou directamente recurso contencioso-administrativo, no prazo de dous meses contados desde o día seguinte ó da súa publicación, perante o xulgado do contencioso-administrativo de Santiago de Compostela, conforme os artigos 8, 14 e 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>Os actos administrativos que se deriven desta convocatoria e da actuación dos tribunais poderán ser impugnados nos casos e na forma establecidos pola Lei de réxime xurídico das administracións públicas e do procedemento administrativo común.</p>
<p>Así mesmo, a Administración poderá, se é o caso, proceder á revisión das resolucións do tribunal conforme o previsto na Lei de réxime xurídico das administracións públicas e do procedemento administrativo común.</p>
<p>Santiago de Compostela, 27 de novembro de 2003.</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>
<p>ANEXO I</p>
<table><tbody><tr><td></td></tr>
<tr><td></td></tr>
<tr><td>Grupo</td><td>Categoría</td><td>Vacantes acceso libre</td><td>Vacantes discapacitados</td><td>3º exercicio</td><td>Titulación académica requirida</td></tr>
<tr><td></td></tr>
</tbody></table>
<table><tbody><tr><td>II</td><td>011. Fisioterapeuta</td><td>5</td><td>1</td><td>Suposto práctico</td><td>Diplomado en fisioterapia.</td></tr>
<tr><td></td></tr>
<tr><td></td><td>020. Terapeuta ocupacional</td><td>1</td><td>0</td><td>Suposto práctico</td><td>Diplomado en terapia ocupacional.</td></tr>
<tr><td></td></tr>
<tr><td></td><td>040. Mestre/a especialista en educación infantil</td><td>2</td><td>0</td><td>Suposto práctico</td><td>a) Mestre especialista en educación infantil, profesor de EXB especialista en educación preescolar ou
b) Mestres ou profesores de EXB co título de especialista universitario en educación infantil expedido pola UNED (BOE 23-1-1996)</td></tr>
<tr><td></td></tr></tbody></table>
<p>ANEXO V</p>
<p>Grupo II</p>
<p>Parte xeral común a tódalas categorías.</p>
<p>Tema 1. O concepto de Constitución. A Constitución como norma xurídica. A Constitución española de 1978. Principios informadores. Estructura. A reforma constitucional.</p>
<p>Tema 2. Os dereitos fundamentais: evolución histórica e conceptual. Os dereitos fundamentais da Constitución española. A súa garantía e suspensión. A participación social na actividade do Estado.</p>
<p>Tema 3. A Coroa e as súas funcións constitucionais. As Cortes Xerais. O Congreso dos Deputados e o Senado. Composición e funcións. O Defensor do Pobo.</p>
<p>Tema 4. O Tribunal Constitucional. Composición e funcións. O Poder Xudicial. O Consello Xeral do Poder Xudicial: organización e competencias. O Tribunal Supremo. Os Tribunais Superiores de Xustiza. O Ministerio Fiscal.</p>
<p>Tema 5. O Goberno do Estado. A súa composición e funcións. O presidente do Goberno. Os ministros. Relacións entre o Goberno e as Cortes.</p>
<p>Tema 6. O ordenamento xurídico administrativo. Fontes do dereito administrativo e a súa xerarquía. Especial estudio do regulamento: concepto, clases. Límites da potestade regulamentaria. As disposicións do executivo con forza de lei.</p>
<p>Tema 7. O acto administrativo: concepto e clases. Elementos do acto. Suxeito, obxecto, causa, fin e forma. Eficacia e executividade do acto administrativo. Procedemento de execución. Nulidade de pleno dereito. Anulabilidade. Revisión de oficio e revogación dos actos administrativos.</p>
<p>Tema 8. O procedemento administrativo: concepto e natureza. A Lei de réxime xurídico das administracións públicas e do procedemento administrativo común: ámbito de aplicación e principios informadores. O procedemento administrativo: iniciación, ordenación, instrucción e terminación. O silencio administrativo.</p>
<p>Tema 9. Os recursos administrativos, concepto e clases. Requisitos xerais dos recursos administrativos. Materia recorrible, lexitimación e órgano competente. Recursos de alzada e de revisión. Breve referencia ó recurso contencioso-administrativo.</p>
<p>Tema 10. Os contratos administrativos: natureza, caracteres e clases. Elementos: suxeitos, obxecto, causa e forma. Formas de adxudicación dos contratos.</p>
<p>Tema 11. O Estatuto de autonomía de Galicia. Competencias da Comunidade Autónoma. A Xunta de Galicia e o seu presidente.</p>
<p>Tema 12. O Parlamento de Galicia. O Valedor do Pobo. A Administración pública da Comunidade Autónoma. O Consello da Xunta. Organización e estructura das consellerías.</p>
<p>Tema 13. As administracións locais. O municipio. A provincia. Outras entidades locais. Especial referencia á comarca e á parroquia.</p>
<p>Tema 14. O funcionamento das entidades locais. Potestade regulamentaria das corporacións locais. Réxime xurídico e impugnación de acordos.</p>
<p>Tema 15. O persoal ó servicio da Administración da Comunidade Autónoma. Persoal funcionario e persoal laboral. Criterios diferenciadores.</p>
<p>Tema 16. A Lei 4/1988, do 26 de maio, da función pública de Galicia. Sistemas de acceso. Provisión de postos de traballo. A carreira administrativa. Situacións administrativas dos funcionarios. Dereitos, deberes e réxime disciplinario.</p>
<p>Tema 17. Persoal laboral. O convenio colectivo único do persoal laboral da Xunta de Galicia.</p>
<p>Tema 18. Provisión de vacantes, selección e contratación do persoal laboral da Xunta de Galicia. Licencias, excedencias, beneficios sociais. Incompatibilidades.</p>
<p>Tema 19. O contrato de traballo. Concepto. Natureza. Suxeitos. Capacidade para contratar. Forma. Documentación e proba. O sistema de colocación. As relacións laborais excluídas.</p>
<p>Tema 20. O dereito de representación colectiva do persoal ó servicio das administracións públicas. O dereito de reunión, sindicación e folga. A representatividade sindical: órganos de representación.</p>
<p>Tema 21. As Comunidades Europeas. O ordenamento xurídico comunitario. As liberdades básicas do sistema comunitario. As institucións comunitarias e o seu funcionamento.</p>
<p>Tema 22. A Acta Única Europea. O Tratado da Unión Europea.</p>
<p>Tema 23. O orzamento. Concepto e clases. O orzamento do Estado. A súa estructura. O ciclo orzamentario.</p>
<p>Tema 24. A contabilidade pública: concepto. Ingresos orzamentarios, créditos orzamentarios e remanentes de crédito. Devolución de ingresos. As contas da contabilidade pública. A planificación contable. Plan Xeral de Contabilidade Pública. O euro: a súa reconversión e regras de redondeo.</p>
<p>Parte específica:</p>
<p>Grupo: II - categoría: 011 (Fisioterapeuta).</p>
<p>Tema 1. Anatomía funcional do aparello locomotor. Orixe, inserción, acción e inervación dos distintos músculos ou grupo musculares. Probas manuais da súa valoración analítica.</p>
<p>Tema 2. Biomecánica articular: membro superior, inferior e raque. Avaliación clínica do movemento articular.</p>
<p>Tema 3. Anatomía e fisioloxía da función neuromuscular.</p>
<p>Tema 4. Composición, estructura e metabolismo óseo. Efectos da inactividade e do esforzo sobre o óseo. Osteoporose.</p>
<p>Tema 5. Masoterapia: técnicas básicas da masaxe. Fisioloxía. Indicacións e contraindicacións.</p>
<p>Tema 6. Masoterapia: técnicas específicas da masaxe. Masaxe transversal profunda. Drenaxe linfática manual. Masaxe do tecido conxuntivo reflexo.</p>
<p>Tema 7. Terapia manual articulatoria. Fisioloxía. Indicacións e contraindicacións da mobilización articular.</p>
<p>Tema 8. Poleoterapia.</p>
<p>Tema 9. Electroterapia. Características. Efectos e sistemas de aplicación das correntes de baixa, media e alta frecuencia. Indicacións e contraindicacións da electroterapia nos procesos clínicos xeriátricos.</p>
<p>Tema 10. Técnica de facilitación neuromuscular propioceptiva. Método Kabat.</p>
<p>Tema 11. Hidrobalneoterapia. Propiedades físicas da auga. Efectos fisiolóxicos e terapéuticos da hidroterapia. Equipos de tratamento hidroterápico. Indicacións e contraindicacións.</p>
<p>Tema 12. Reumatismos crónicos dexenerativos do ancián: reumatismos articulares. Artrose (coxartrose, gonartrose, espondiloartrose). Concepto, etiopatoxenia. Clínica e tratramento fisioterápico. Reumatismos non articulares. Periartrite, neurite e neuralxia. Concepto, etiopatoxenia. Clínica e tratamento fisioterápico.</p>
<p>Tema 13. Valoración do enfermo reumático. Síntomas e signos articulares e extraarticulares. Inspección, palpación e valoración funcional da columna vertebral. Membros superiores e inferiores. Xeneralidades sobre probas de exploración complementarias.</p>
<p>Tema 14. Hixiene postural e economía articular nas afectacións reumáticas da columna vertebral e articulacións periféricas.</p>
<p>Tema 15. Adaptación e axudas técnicas de uso común nas actividades da vida diaria do ancián.</p>
<p>Tema 16. Lesións traumatolóxicas máis frecuentes na terceira idade. Enfoque fisioterápico do tratamento das súas secuelas e complicacións.</p>
<p>Tema 17. Fisioterapia das substitucións articulares. Artroplastia de cadeira e xeonllo.</p>
<p>Tema 18. Aspectos xerais e preventivos dos procesos invalidantes: efecto dos exercicios e actividades ximnásticas como terapia física recuperadora e profiláctica no departamento de fisioterapia dunha residencia de anciáns.</p>
<p>Tema 19. Secuelas do encamamento, úlceras por decúbito: factores de risco. Profilaxe. Tratamento fisioterápico.</p>
<p>Tema 20. Fisioterapia respiratoria. Anatomía, fisioloxía e valoración do aparello respiratorio e a súa función. Técnicas de tratamento fisioterápico das súas patoloxías propias.</p>
<p>Tema 21. Fisioterapia das secuelas funcionais dos accidentes cerebrovasculares agudos. Técnicas de Bobath.</p>
<p>Tema 22. Tratamento recuperador funcional da enfermidade de Parkinson e da esclerose múltiple.</p>
<p>Tema 23. Enfermidade tromboembólica venosa e arteriopatías periféricas. Fisioterapia do amputado no nivel de membros inferiores.</p>
<p>Tema 24. Incontinencia urinaria do ancián e a súa fisioterapia.</p>
<p>Tema 25. Esquema funcional e organizativo da sala de fisioterapia adaptado a un centro de asistencia xeriátrica.</p>
<p>Grupo: II, categoría: 20 (Terapeuta ocupacional).</p>
<p>Tema 1. Asistencia xeriátrica e servicios sociais comunitarios.</p>
<p>Tema 2. Os servicios sociais para a terceira idade desde a Xunta de Galicia.</p>
<p>Tema 3. Terapia ocupacional e actividades da vida diaria.</p>
<p>Tema 4. O terapeuta ocupacional e a valoración do paciente.</p>
<p>Tema 5. A programación e planificación do terapeuta.</p>
<p>Tema 6. Terapia ocupacional en xeriatría.</p>
<p>Tema 7. Rehabilitación en xeriatría. Aspectos xerais.</p>
<p>Tema 8. Síndrome invalidante: AVC. A hemiplexía.</p>
<p>Tema 9. Síndrome extrapiramidal. Párkinson.</p>
<p>Tema 10. A columna do ancián.</p>
<p>Tema 11. Periartrite escápulo-humeral. Tratamento.</p>
<p>Tema 12. Artrite reumatoide.</p>
<p>Tema 13. Rehabilitación das osteoartroses dexenerativas no ancián.</p>
<p>Tema 14. Síndromes traumáticas máis frecuentes no ancián. Membro superior. Membro inferior. Columna.</p>
<p>Tema 15. Rehabilitación do amputado xeriátrico.</p>
<p>Tema 16. Rehabilitación do pé xeriátrico.</p>
<p>Tema 17. As osteoporoses. Rehabilitación.</p>
<p>Tema 18. Prevención de deformidades. Cambios posturais.</p>
<p>Tema 19. Prevención das úlceras por decúbito.</p>
<p>Tema 20. A demencia senil.</p>
<p>Tema 21. Terapia social para as demencias na vellez.</p>
<p>Tema 22. Os trastornos depresivos en xeriatría. Angustia e ansiedade.</p>
<p>Tema 23. Alimentación e nutrición no ancián.</p>
<p>Tema 24. Locais asistenciais e residenciais para anciáns.</p>
<p>Tema 25. Actividades lúdicas e recreativas. Ocio e tempo libre.</p>
<p>Grupo: II, categoría: 40 (Mestre especialista en educación infantil).</p>
<p>Tema 1. Principais modelos contemporáneos na educación infantil. Modelos psicoanalíticos. Modelos conductistas. Modelos cognitivos. Os postulados de Vygotsky.</p>
<p>Tema 2. Papel, funcións e tarefas do mestre no primeiro ciclo de educación infantil. O mestre como membro do equipo educativo. O mestre como educador. A relación coas familias.</p>
<p>Tema 3. O currículo da educación infantil. A estructura curricular da educación infantil. As áreas curriculares</p>
<p>Tema 4. Principios de intervención educativa na educación infantil. A aprendizaxe como construcción do coñecemento. O enfoque globalizador. A aprendizaxe significativa. A aprendizaxe en interacción.</p>
<p>Tema 5. O proxecto educativo e o proxecto curricular. Finalidades e elementos que incluen. Estratexias para o proceso de elaboración.</p>
<p>Tema 6. A programación no primeiro ciclo de educación infantil. Obxectivos, contidos e propostas metodolóxicas máis axeitadas para este ciclo. As distintas unidades de programación. A continuidade entre o primeiro e o segundo ciclo de educación infantil.</p>
<p>Tema 7. Os temas transversais. A súa presencia no currículo, na toma de decisións do proxecto educativo, do proxecto curricular e nas programacións.</p>
<p>Tema 8. O tratamento da diversidade lingüística na educación infantil. A intervención educativa no caso das linguas en contacto. A fundamentación teórica e a práctica docente.</p>
<p>Tema 9. A organización dos espacios e do tempo no primeiro ciclo de educación infantil. Criterios para unha axeitada distribución e organización espacial e temporal. Ritmos e rutinas cotiás. A avaliación dos espacios e do tempo.</p>
<p>Tema 10. O material didáctico e os materiais curriculares no primeiro ciclo de educación infantil. Selección, utilización e avaliación dos recursos materiais.</p>
<p>Tema 11.-A familia como primeiro axente de socialización. A transformación da función educativa da familia ó longo do tempo. A escola infantil como institución socializadora. Relacións entre a familia e o equipo educativo.</p>
<p>Tema 12. O ingreso do neno no centro infantil. O período de adaptación. O papel do adulto no proceso de adaptación ó centro infantil.</p>
<p>Tema 13. A educación infantil dos nenos e nenas con necesidades educativas especiais. A importancia da intervención temperá. A infancia en situación de risco social. As adaptacións curriculares como medida de atención á diversidade na aula.</p>
<p>Tema 14.-Características xerais do neno ata os seis anos. Principais factores que interveñen no seu desenvolvemento. Etapas e momentos máis significativos. O desenvolvemento infantil no primeiro ano de vida. O papel dos adultos.</p>
<p>Tema 15. O desenvolvemento físico dos nenos e nenas de ata os seis anos. Factores determinantes do densevolvemento infantil. Características principais do crecemento infantil. Parámetros básicos para o seu seguimento.</p>
<p>Tema 16. O desenvolvemento psicomotor dos nenos e das nenas ata os seis anos. A psicomotricidade no currículo de educación infantil. A sensación e percepción como fonte de coñecementos. A organización sensorial e perceptiva. A intervención educativa.</p>
<p>Tema 17. O desenvolvemento da personalidade. O desenvolvemento emocional e social nos nenos e nas nenas de cero a seis anos. A conquista da autonomía persoal. Directrices para unha correcta intervención educativa.</p>
<p>Tema 18. O desenvolvemento cognitivo ata os seis anos. O coñecemento da realidade. A observación e exploración do mundo físico, natural e social. Xénese dos principais conceptos.</p>
<p>Tema 19. O desenvolvemento da linguaxe. Linguaxe e pensamento. Evolución da comprensión e da expresión. A comunicación non verbal. Problemas máis frecuentes na linguaxe infantil.</p>
<p>Tema 20. A educación sexual na etapa infantil. Descubrimento e identificación co propio sexo. A construcción dos roles masculino e feminino. Estratexias para evita-la discriminación de xénero.</p>
<p>Tema 21. Alimentación, nutrición e dietética. Necesidades nutricionais desde o nacemento ata os tres anos. Trastornos e dificultades na comida. A transición na alimentación. O desenvolvemento de hábitos para unha alimentación equilibrada. As horas de comer como momentos educativos</p>
<p>Tema 22. A adquisición de hábitos de autonomía persoal. O control de esfínteres. A adquisición de hábitos de limpeza e hixiene nos nenos de 0 a 3 anos. O descanso: necesidades e ritmos do sono.</p>
<p>Tema 23. As enfermidades máis frecuentes na infancia. Enfermidades transmisibles. A infencción VHI. Os accidentes infantís. O papel do adulto na prevención dos accidentes infantís.</p>
<p>Tema 24. A importancia do xogo no desenvolvemento infantil. O xogo como recurso didáctico. A intervención do educador no xogo infantil.</p>
<p>Tema 25.-A expresión corporal. O xesto e o movemento. A expresión corporal como axuda na construcción da identidade e a autonomía persoal. O xogo simbólico e o xogo dramático.</p>

