---
date: '2003-12-04'
id: 22DD6
page: 14
number: 236
agency: XULGADO DO SOCIAL NÚMERO UN DA CORUÑA
section: V. ADMINISTRACIÓN DE XUSTIZA
title: Edicto (411/2003).
range: Edicto
url: 'https://www.xunta.gal/dog/Publicados/2003/20031204/Anuncio22DD6_gl.html'
---
<p>Eu, Agustín Ignacio Pena López, secretario do Xulgado do Social número un da Coruña,</p>
<p>Fago saber que nos autos número 411/2003 seguidos por instancia de María Carmen Martínez Lorenzo, contra Cervecería La Rubia, S.C. e Fogasa, sobre reclamación de cantidades, a maxistrada-xuíza deste xulgado, Isabel Olmos Parés, dictou sentencia, con data do 3 de novembro de 2003, coa seguinte parte dispositiva:</p>
<p>«Que, estimando a demanda presentada por María Carmen Martínez Lorenzo, debo declarar e declaro o dereito da demandante a percibi-la cantidade de 1.188,34 euros polos conceptos que se expresan no feito probado segundo desta resolución e, nese sentido, debo condenar e condeno a empresa Cervecería La Rubia, S.C., a que, estando e pasando por tal declaración, lle aboe á demandante a cantidade de 1.188,34 euros en concepto de salarios e liquidación.</p>
<p>E debo absolver e absolvo a Fogasa, sen prexuízo da súa responsabilidade subsidiaria nos casos previdos no artigo 33 do Estatuto dos traballadores.</p>
<p>Notifíqueselles esta sentencia ás partes, facéndolles saber que contra ela non poden presentar recurso de suplicación.</p>
<p>Así, por esta miña sentencia, pronúncioo, mándoo e asínoo».</p>
<p>E para que lle sirva de notificación a Cervecería La Rubia, S.C., que tivo o seu último enderezo coñecido na r/ Pintor Joaquín Baamonde, 8, 15005, A Coruña, e que na actualidade se descoñece, e co fin da súa publicación no Diario Oficial de Galicia, expido e asino este edicto na Coruña o 3 de novembro de 2003.</p>
<p>O secretario xudicial</p>
<p>Rubricado</p>

