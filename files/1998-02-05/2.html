---
date: '1998-02-05'
id: 9B9A
page: 1081
number: 24
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 35/1998, do 15 de xaneiro, polo que se acepta a cesión a título
  gratuíto dun terreo de 6.895 m, situado no lugar de Baltar, pertencente ó
  concello de Sanxenxo, para a construcción dun centro de educación secundaria.
range: Decreto
url: 'https://www.xunta.gal/dog/Publicados/1998/19980205/Anuncio9B9A_gl.html'
---
<p>O Pleno da Corporación Municipal de Sanxenxo, reunido en sesión ordinaria o día 17 de novembro de 1997 acordou a cesión á Comunidade Autónoma de Galicia, dun terreo de 6.895 m na zona de Baltar do concello de Sanxenxo, para a construcción dun centro de educación secundaria.</p>
<p>Conforme os artigos 17.1º da Lei 3/1985, do 12 de abril, do patrimonio da Comunidade Autónoma galega, e 34 do seu regulamento aprobado polo</p>
<p>Decreto 50/1989, do 9 de marzo, a adquisición pura e simple de bens a título gratuíto ou lucrativo requirirá decreto do Consello da Xunta, por proposta da Consellería de Economía e Facenda. Así mesmo, os artigos 23.1º da mesma lei e 38.1º do regulamento establecen que non se poderán adquirir bens ou dereitos a título lucrativo cando o valor dos gravames, cargas ou afeccións impostos sobre eles exceda o seu valor intrínseco; se ben non se considera carga, gravame ou afección os investimentos que teña que realiza-la Comunidade Autónoma para dá-lo destino de uso xeral ou servicio público da súa competencia que fixe o cedente ou doador.</p>
<p>Na súa virtude, por proposta do conselleiro de Economía e Facenda, feita nos termos nos que o Concello de Sanxenxo acordou a cesión, logo de deliberación do Consello da Xunta de Galicia na súa reunión do día quince de xaneiro de mil novecentos noventa e oito,</p>
<p>DISPOÑO:</p>
<p>Artigo 1º</p>
<p>Acéptase a cesión gratuíta dun terreo de 6.895 m situado na zona de Baltar, do concello de Sanxenxo que linda ó norte, con terreo de propiedade municipal no que se atopa situado o pavillón polideportivo; sur, terreo municipal; leste e oeste, con vía pública.</p>
<p>O inmoble descrito atópase inscrito no Rexistro da Propiedade de Cambados, no tomo 430, folio 48 do libro 65 de Sanxenxo, predio nº 6.185, inscrición 1ª.</p>
<p>Artigo 2º</p>
<p>O inmoble cedido destinarase á construcción dun centro de educación secundaria na zona de Baltar (Sanxenxo).</p>
<p>Artigo 3º</p>
<p>A Consellería de Economía e Facenda, a través da Secretaría Xeral e do Patrimonio, procederá á formalización da cesión no correspondente documento público e a inscrición do ben no Rexistro da Propiedade a nome da Comunidade Autónoma.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade do presente decreto.</p>
<p>Santiago de Compostela, quince de xaneiro de mil novecientos noventa e oito.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>
<p>828</p>

