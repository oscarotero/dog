---
date: '1998-02-05'
id: 9BCE
page: 1086
number: 24
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Resolución do 23 de xaneiro de 1998 pola que se amplía a campaña, establecida
  pola Orde do 26 de febreiro de 1996, para a regularización das tarxetas de
  inspección técnica dos vehículos agrícolas durante 1998.
range: Resolución
url: 'https://www.xunta.gal/dog/Publicados/1998/19980205/Anuncio9BCE_gl.html'
---
<p>A Orde do 26 de febreiro de 1996 (DOG do 25 de marzo), da Consellería de Industria e Comercio, estableceu unha campaña durante 1996 para a regularización das tarxetas de inspección técnica dos vehículos agrícolas.</p>
<p>No seu artigo 1 expoñíase que o obxecto da orde era regulariza-la situación dos vehículos agrícolas, de titulares que o soliciten, mediante a expedición da tarxeta ITV, despois da inspección técnica unitaria con resultado favorable.</p>
<p>A campaña desenvolvida nos últimos anos puxo de manifesto, desde o seu comezo, o volume elevado do parque existente e doutra banda a preocupación</p>
<p>do colectivo de titulares dos vehículos agrícolas, as súas asociacións representantes e outras institucións, resultando insuficiente para atender mediante unidades móbiles a demanda xerada nos concellos da Comunidade Autónoma o prazo establecido no artigo 3, da citada Orde do 26 de febreiro de 1996, así como a súa prórroga establecida por Resolución do 19 de febreiro de 1997.</p>
<p>Por iso, na súa virtude de acordo coas competencias que me foron transferidas,</p>
<p>RESOLVO:</p>
<p>Autoriza-la ampliación da campaña iniciada de acordo coa Orde de 26 de febreiro de 1996 para a regularización das tarxetas de inspección técnica dos vehículos agrícolas, naqueles concellos non atendidos nas campañas anteriores, ata o 31 de decembro de 1998.</p>
<p>Santiago de Compostela, 23 de xaneiro de 1998.</p>
<p>Antonio Couceiro Méndez</p>
<p>Conselleiro de Industria e Comercio</p>
<p>10229</p>

