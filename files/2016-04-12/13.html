---
date: '2016-04-12'
id: G2411-210316-0006
page: 13175
number: 69
agency: Xulgado do Social número 2 de Santiago de Compostela
section: V. Administración de xustiza.
title: EDICTO (925/2015).
range: Edicto
url: >-
  https://www.xunta.gal/dog/Publicados/2016/20160412/AnuncioG2411-210316-0006_gl.html
---
<p>Despedimento/cesamentos en xeral 925/2015</p>
    <p>Sobre: despedimento</p>
    <p>Demandante: Rocío Suárez Iglesias</p>
    <p>Avogada: Marisol Romero</p>
    <p>Demandado: La Empanadilla Saborosa, S.L.</p>
    <p>Eu, María Teresa Vázquez Abades, secretaria xudicial do Xulgado do Social número 2 de Santiago de Compostela, fago saber que no procedemento de despedimento/cesamentos en xeral 925/2015 deste xulgado do social, seguido por instancia de Rocío Suárez Iglesias contra La Empanadilla Sabrosa, S.L. sobre despedimento, se ditou a resolución cuxa parte dispositiva di así:</p>
    <p>«Parte dispositiva:</p>
    <p>Acordo:</p>
    <p>– Admitir a trámite a demanda presentada e, en consecuencia:</p>
    <p>– Citar as partes para que comparezan o día 7 de abril de 2016 ás 11.25 horas na planta baixa, sala 1, Edificio rúa Berlín, para a realización do acto de conciliación ante o/a secretario/a xudicial e, unha vez intentada, e en caso de non se alcanzar a avinza, o día 7 de abril de 2016 ás 11.30 horas na planta baixa, sala 1, edificio rúa Berlín, para a realización do acto de xuízo ante o/a maxistrado/a.</p>
    <p>– Advírteselle á parte demandante que, en caso de non comparecer á sinalización sen alegar xusta causa que motive a suspensión dos actos de conciliación e xuízo, se lle terá por desistida da súa demanda; advertiráselle igualmente á parte demandada que a súa non comparecencia aos referidos actos non impedirá a súa realización, actos que continuarán sen necesidade de declarar a súa rebeldía.</p>
    <p>– Respecto aos outrosís solicitados para os efectos previstos no artigo 81.4 da LXS, deuse conta ao xuíz con carácter previo, e acordouse por resolución desta data mandar que se efectúen as seguintes dilixencias:</p>
    <p>Tense por presentada a documentación que se xunta á demanda, únase aos autos da súa razón, sen prexuízo da cal deba propoñela a parte no acto de xuízo como medio de proba do cal se intentará valer.</p>
    <p>Tense por anunciado o propósito de comparecer asistido/a representado/a de avogado/a ou graduado social para os efectos do artigo 21.2 da LXS e por designado domicilio para os efectos de comunicacións, artigo 53 da LXS.</p>
    <p>Se é o caso, sen que isto signifique a admisión da proba proposta polo demandante, xa que este deberá propoñela e, se é o caso, o/a xuíz admitila no acto de xuízo, artigo 87 da LXS.</p>
    <p>En canto á documental solicitada paso a dar conta á súa señoría, para os efectos oportunos.</p>
    <p>– Antes da notificación desta resolución ás partes paso a dar conta á súa señoría da sinalización efectuada.</p>
    <p>Notifíqueselles ás partes, facéndolles saber que, en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial as partes ou interesados e, de ser o caso, os profesionais designados sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, e será carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación: mediante recurso de reposición que se interporá ante quen dita esta resolución, no prazo de tres días hábiles seguintes á súa notificación, con expresión da infracción que a xuízo do recorrente contén, sen que a interposición do recurso teña efectos suspensivos con respecto á resolución contra a que se recorre.</p>
    <p>A secretaria xudicial».</p>
    <p>E para que lle sirva de notificación e citación en legal forma a La Empanadilla Sabrosa, S.L., en ignorado paradoiro, expido este edicto para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 21 de marzo de 2016</p>
    <footer><p>A secretaria xudicial</p></footer>

