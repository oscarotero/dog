---
date: '2014-06-25'
id: G0195-080514-0001
page: 28691
number: 119
agency: Xulgado de Primeira Instancia número 5 de Lugo
section: V. Administración de xustiza.
title: CÉDULA de notificación de sentenza (500/2013-E).
range: Edicto
url: >-
  https://www.xunta.gal/dog/Publicados/2014/20140625/AnuncioG0195-080514-0001_gl.html
---
<p>María José Núñez Abeledo, secretaria xudicial do Xulgado de Primeira Instancia número 5 de Lugo, anuncio que no presente procedemento seguido por instancia de María Oliva Pernas Carballés contra Marcelino Rubinos Torres foi pronunciada sentenza cuxo encabezamento e parte dispositiva din o seguinte:</p>
    <p>«Sentenza 72/14.</p>
    <p>Xuíz que a pronuncia: xuíz Freire Calvo.</p>
    <p>Lugar: Lugo.</p>
    <p>Data: 19 de marzo de 2014.</p>
    <p>Demandante: María Oliva Pernas Carballés.</p>
    <p>Avogada: Apolinar Gómez Roca.</p>
    <p>Procuradora: Lourdes García Méndez.</p>
    <p>Demandado: Marcelino Rubinos Torres.</p>
    <p>Procedemento: procedemento ordinario 500/2013.</p>
    <p>Vistos por Ana Freire Calvo, xuíza substituta do Xulgado de Primeira Instancia número 5 de Lugo, os presentes autos de xuízo ordinario nº 500/2013-E, seguidos por instancia de María Oliva Pernas Carballés, representada pola procuradora Lourdes García Méndez, baixo a dirección letrada de Apolinar Gómez Roca, contra Marcelino Rubinos Torres, en situación de rebeldía procesual.</p>
    <p>Resolvo que, estimando a demanda interposta por María Oliva Pernas Carballés, representada pola procuradora Lourdes García Méndez, baixo a dirección letrada de Apolinar Gómez Roca, contra Marcelino Rubinos Torres, en situación de rebeldía procesual, declaro cancelada a obriga da parte demandante canto ao pagamento do prezo da compravenda privada do 30.3.1995 celebrada entre as partes contendentes. Así mesmo, declaro a demandante, María Oliva Pernas Carballés, como propietaria do terreo referido no feito primeiro da demanda cos dereitos que lle son inherentes desde a data da compra desta, 30 de marzo de 1995; todo iso de conformidade cos fundamentos de dereito contidos nesta sentenza, e condeno o demandado ao pagamento das custas.</p>
    <p>Líbrese testemuño desta sentenza e lévese aos autos da súa razón, deixando o orixinal arquivado no libro de sentenzas civís do xulgado. Notifíquese a sentenza ás partes coa advertencia de que non é firme e de que contra ela cabe formular recurso de apelación para ante a Audiencia Provincial de Lugo, o cal, de conformidade co artigo 458 da LAC, deberá interporse ante este xulgado no prazo de vinte días contados desde o día seguinte á súa notificación.</p>
    <p>Así o pronuncio, mando e asino por esta a miña sentenza, xulgando definitivamente en primeira instancia».</p>
    <p>E encontrándose o devandito demandado, Marcelino Rubinos Torres, en paradoiro descoñecido, expídese este edicto co fin de que lle sirva de notificación en forma. Dou fe.</p>
    <p>Lugo, 8 de maio de 2014</p>
    <footer><p>A secretaria xudicial</p></footer>

