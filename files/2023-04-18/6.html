---
date: '2023-04-18'
id: G0656-120423-0005
page: 23933
number: 74
agency: Consellería de Promoción do Emprego e Igualdade
section: III. Outras disposicións.
title: >-
  RESOLUCIÓN do 12 de abril de 2023, da Secretaría Xeral de Apoio ao Emprego,
  Traballo Autónomo e Economía Social, pola que se dá publicidade do esgotamento
  do crédito da aplicación 11.04.322C.470.6, prevista na Orde do 8 de agosto de
  2022 pola que se establecen as bases reguladoras do programa Nova oportunidade
  das persoas traballadoras autónomas, cofinanciado polo programa operativo FSE
  Galicia 2014-2020, e se procede á súa convocatoria para o ano 2022 (código de
  procedemento TR790A) (Diario Oficial de Galicia número 152, do 10 de agosto).
range: Resolución
url: >-
  https://www.xunta.gal/dog/Publicados/2023/20230418/AnuncioG0656-120423-0005_gl.html
---
<p>Primeiro. A Orde do 10 de agosto de 2022 pola que se establecen as bases reguladoras do programa Nova oportunidade das persoas traballadoras autónomas, cofinanciado polo programa operativo FSE Galicia 2014-2020, prevé o seu financiamento a través das seguintes aplicacións:</p>
    <p>a) Aplicación orzamentaria 11.04.322C.470.6, código de proxecto 2017 00021, cofinanciada polo programa operativo FSE Galicia 2014-2020, cun crédito de 4.200.000 €.</p>
    <p>b) Aplicación orzamentaria 11.04.322C.472.0, código de proxecto 2017 00021, cun crédito de 767.160 euros, financiada con fondos propios da Comunidade Autónoma de Galicia.</p>
    <p>Segundo. O artigo 3.2 da Orde do 8 de agosto de 2022 establece que a concesión das subvencións previstas nesta orde estará suxeita á existencia de crédito orzamentario. De ser o caso, de acordo co disposto no artigo 31.4 da Lei 9/2007, de subvencións de Galicia, publicarase mediante resolución da persoa titular da Secretaría Xeral de Apoio ao Emprego, Traballo Autónomo e Economía Social o esgotamento das partidas orzamentarias asignadas.</p>
    <p>Terceiro. A Orde do 8 de agosto de 2022 establece no seu artigo 3.3 que, se o orzamento asignado non é suficiente para pagar todas as axudas solicitadas, se aplicará como criterio de prioridade a data de presentación. Para estes efectos, terase en conta a data en que a correspondente solicitude foi presentada de acordo co previsto no artigo 7.2 da citada orde.</p>
    <p>En virtude do anterior, a persoa titular da Secretaría Xeral de Apoio ao Emprego, Traballo Autónomo e Economía Social, por delegación da conselleira de Promoción do Emprego e Igualdade,</p>
    <h2>RESOLVE:</h2>
    <p>Ordenar a publicación no Diario Oficial de Galicia do esgotamento do crédito da aplicación orzamentaria 11.04.322C.470.6, código de proxecto 2017 00021, ao abeiro da Orde do 8 de agosto de 2022 pola que se establecen as bases reguladoras das axudas do programa Nova oportunidade das persoas traballadoras autónomas, cofinanciado polo programa operativo FSE Galicia 2014-2020, e se procede á súa convocatoria para o ano 2022.</p>
    <p>A derradeira solicitude que se puido conceder antes do esgotamento de crédito foi a TR790A-2022-00000657-00, presentada na sede electrónica nos termos recollidos no punto 2 do artigo 7 da convocatoria, o día 28 de outubro de 2022, ás 18.53 horas.</p>
    <p>Santiago de Compostela, 12 de abril de 2023</p>
    <footer><p>Covadonga Toca Carús<br>Secretaria xeral de Apoio ao Emprego, Traballo Autónomo<br>e Economía Social</p></footer>

