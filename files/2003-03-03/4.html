---
date: '2003-03-03'
id: 7FEA
page: 2
number: 43
agency: INSTITUTO GALEGO DAS ARTES ESCÉNICAS E MUSICAIS
section: III. OUTRAS DISPOSICIÓNS
title: >-
  Resolución do 14 de febreiro de 2003 pola que se fai pública a convocatoria de
  convenios de distribución de espectáculos de danza, con compañías galegas
  profesionais de danza.
range: Resolución
url: 'https://www.xunta.gal/dog/Publicados/2003/20030303/Anuncio7FEA_gl.html'
---
<p>A presente convocatoria ten por obxecto a realización entre o IGAEM e as compañías ou empresas profesionais de danza, que acrediten a súa profesionalidade, de convenios de distribución de espectáculos de danza.</p>
<p>Orzamento: 72.121 A con cargo á aplicación orzamentaria 10.60.354A.640.1 do vixente orzamento de gasto do IGAEM. O importe máximo que o IGAEM pode asumir por compañía será de 30.050 A, tendo en conta que o IGAEM asumirá como máximo o 70% do caché por función.</p>
<p>O prazo de execución: ata o 15 de decembro de 2003, debendo estar debidamente xustificados antes do 18 de decembro de 2003.</p>
<p>As bases da convocatoria, así como o modelo de proposición, poderán ser retiradas na sede do rexistro do IGAEM (Pavillón de Galicia, San Lázaro, s/n 15703 de Santiago de Compostela).</p>
<p>A presentación dos proxectos efectuarase no rexistro Xeral do IGAEM ou por calquera dos medios previstos no artigo 38.4º da Lei de réxime xurídico das administracións públicas e do procedemento administrativo común, xuntando a documentación indicada nas bases da presente convocatoria nun prazo de 15 días naturais contado a partir do día seguinte ó da publicación deste anuncio no Diario Oficial de Galicia.</p>
<p>Santiago de Compostela, 14 de febreiro de 2003.</p>
<p>Aníbal Otero Fernández</p>
<p>Xerente do Instituto Galego das Artes Escénicas e Musicais</p>

