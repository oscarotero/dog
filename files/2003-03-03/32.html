---
date: '2003-03-03'
id: '8856'
page: 2
number: 43
agency: CONCELLO DE MARÍN
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2003/20030303/Anuncio8856_gl.html'
---
<p>Polo presente anuncio publícase o acordo adoptado polo quórum de maioría absoluta polo Pleno da Corporación Municipal de Marín celebrado o 14-2-2003, relativo ó expediente de modificación puntual núm. 3 das normas subsidiarias municipais de Marín, que ten o seguinte teor literal:</p>
<p>«Aprobar definitivamente o expediente de modificación puntual núm. 3 das normas subsidiarias municipais de Marín consistente na adición dun novo punto, o número 6, ó artigo 7 da citada normativa, tendo por obxecto regula-las condicións de uso e de edificación no ámbito da mazá de solo urbano que figura como «zona que deberá ordenarse a nivel urbanístico conveniente» e que será destinada a dotacións e equipamentos. O texto do punto número 6 do artigo 7 é o seguinte:</p>
<p>No cuarteirón do solo urbano de resto de núcleo que figura como «zona que deberá ordenarse a nivel urbanístico conveniente» permitirase a implantación de usos dotacionais e de equipamento cos seguintes parámetros constructivos:</p>
<p>-Ocupación de parcela: sen limitación baixo rasante interior do terreo e cun máximo do 25% sobre rasante.</p>
<p>-Altura máxima: as construccións sobre rasante non superarán a altura de 12 m.</p>
<p>-Aliñacións: non se fixan recuamentos a lindeiros ou a aliñacións de rúa, limitándose tan só a recuarse as construccións sobre rasante un mínimo de 15 m do Templo Novo».</p>
<p>O devandito acordo, que pon fin á vía administrativa, poderá ser obxecto de recurso contencioso-administrativo diante da Sala do Contencioso-Administrativo do Tribunal Superior de Xustiza de Galicia no prazo de dous meses, contados desde o día seguinte ó da publicación deste acordo.</p>
<p>Marín, 17 de febreiro de 2003.</p>
<p>Fco. Antonio Santiago Fernández</p>
<p>Alcalde-presidente</p>

