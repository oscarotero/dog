---
date: '2001-01-17'
id: 142A
page: 725
number: 12
agency: CONCELLO DE NIGRÁN
section: VI. ANUNCIOS
title: >-
  Anuncio da modificación das normas subsidiarias relativa á ampliación do
  equipamento sanitario destinado a centro de saúde do Val Miñor, na Ramallosa.
range: Anuncio
url: 'https://www.xunta.gal/dog/Publicados/2001/20010117/Anuncio142A_gl.html'
---
<p>O Concello de Nigrán, por acordo plenario do 24 de novembro de 2000, aprobou definitivamente, en virtude da delegación prevista na Lei 7/1995, a proposta de modificación das normas subsidiarias de planeamento, relativa á ampliación do equipamento sanitario destinado ó centro de saúde do Val Miñor, na Ramallosa, facéndose constar expresamente que se incorpora a súa cualificación como sistema xeral.</p>
<p>En cumprimento do disposto no 48 da Lei 1/1997, do solo de Galicia, e disposicións concordantes e sen prexuízo da publicación do acordo no Diario Oficial de Galicia, coa indicación dos recursos procedentes, faise público o acordo sinalando que este non afecta ás ordenanzas das normas subsidiarias.</p>
<p>A citada resolución pon fin á vía administrativa, polo que contra ela cabe interpoñer recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia, no prazo de dous meses contados a partir da publicación deste anuncio. Todo isto sen prexuízo de que se poida exercer, de se-lo caso, calquera outro recurso que se considere procedente.</p>
<p>Nigrán, 13 de decembro de 2000.</p>
<p>José Manuel Rial Cadaval</p>
<p>Alcalde</p>

