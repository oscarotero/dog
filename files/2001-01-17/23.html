---
date: '2001-01-17'
id: 13EE
page: 718
number: 12
agency: ENTE PÚBLICO PORTOS DE GALICIA
section: VI. ANUNCIOS
title: >-
  Resolución do 10 de xaneiro de 2001 pola que se anuncia a apertura dunha nova
  convocatoria para a presentación de solicitudes de outorgamento de concesións
  administrativas de ocupación e utilización exclusiva de prazas de amarre nas
  futuras instalacións para a náutica recreativa do porto de Ares.
range: Resolución
url: 'https://www.xunta.gal/dog/Publicados/2001/20010117/Anuncio13EE_gl.html'
---
<p>Rematado o prazo de presentación de solicitudes para o outorgamento de concesións administrativas de ocupación e utilización exclusiva de prazas de amarre nas futuras instalacións para a náutica recreativa do porto de Ares, establecido na convocatoria publicada no DOG nº 109, do 6 de xuño de 2000, e atopándose vacantes prazas de amarre, anúnciase, de conformidade co establecido na lexislación vixente en materia de portos, e en virtude das facultades conferidas pola Orde do 29 de xaneiro de 1996 (DOG nº 28, do 8 de febreiro), sobre delegación de competencias no presidente de Portos de Galicia, a apertura dunha nova convocatoria pública para a presentación de solicitudes para estas prazas vacantes, que se rexerá polo prego de bases e de condicións aprobados para o efecto, que estarán á disposición dos interesados na sede central do ente público Portos de Galicia, sita na Praza de Europa, 5-A, 6º, 15707 Santiago de Compostela, e na sede da zona centro deste ente público, sita na avda. </p>
<p>Alférez Provisional, 1-1º, 15006 A Coruña.</p>
<p>O prazo de presentación de solicitudes iniciarase o día seguinte ó de publicación desta resolución</p>
<p>no Diario Oficial de Galicia e rematará o día 30 de xuño de 2001.</p>
<p>As solicitudes presentaranse no rexistro xeral de Portos de Galicia, na sede central deste ente público, no enderezo antes mencionado.</p>
<p>Ábrese, así mesmo, un prazo de vinte días hábiles, contados a partir do seguinte ó de publicación deste anuncio no Diario Oficial de Galicia, para que as persoas e entidades interesadas poidan presentar por escrito na citada sede central de Portos de Galicia as alegacións que consideren oportuno relativas a esta convocatoria.</p>
<p>Santiago de Compostela, 10 de xaneiro de 2001.</p>
<p>Emilio García Gallego</p>
<p>Presidente do ente público Portos de Galicia</p>

