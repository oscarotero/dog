---
date: '2020-12-17'
id: G0596-251120-0001
page: 49614
number: 253
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 24 de novembro de 2020, da Xefatura Territorial de Lugo, pola
  que se concede a autorización administrativa previa e de construción dunha
  instalación eléctrica no concello de Antas de Ulla (expediente IN407A 2020/09
  AT).
range: Resolución
url: >-
  https://www.xunta.gal/dog/Publicados/2020/20201217/AnuncioG0596-251120-0001_gl.html
---
<p>Visto o expediente para outorgamento da autorización administrativa previa e de construción da instalación eléctrica que a seguir se describe:</p>
    <p>Solicitante: Unión Fenosa Distribución, S.A.</p>
    <p>Domicilio social: A Batundeira, 2, Velle, Ourense.</p>
    <p>Denominación: LMT, CT e RBT, Rececendes (Antas de Ulla).</p>
    <p>Situación: concello de Antas de Ulla.</p>
    <p>Características técnicas:</p>
    <p>• Liña soterrada de media tensión a 20 kV, con orixe nun empalme que se vai realizar coa LMTS existente e final no CT1 proxectado, cunha lonxitude de 7 metros en condutor RHZ1-95.</p>
    <p>• Liña soterrada de media tensión a 20 kV, con orixe no CT1 proxectado e final no CT2 proxectado, cunha lonxitude de 1.111 metros en condutor RHZ1-240.</p>
    <p>• CT1 compacto telecontrolado, cunha potencia de 250 kVA, no cal se instalan dúas celas de liña e unha de protección, relación de transformación de 20.000/400-230 V.</p>
    <p>• CT2 tipo rural, cunha potencia de 160 kVA, manobra exterior, relación de transformación de 20.000/400-230 V.</p>
    <p>• RBT soterrada con orixe no cadro de baixa tensión do CT1 e final nas RBT´s existentes, cunha lonxitude de 8 metros en condutor tipo XZ1-240 mm.</p>
    <p>• RBT soterrada con orixe no cadro de baixa tensión do CT2 e final nas RBT´s existentes, cunha lonxitude de 168 metros en condutor tipo XZ1-240 mm.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no título VII, capítulo II do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, no Real decreto 337/2014, do 9 de maio, polo que se aproba o regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias, e na Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54, do 19 de marzo), así como na Lei 5/2017, do 19 de outubro, de fomento da implantación de iniciativas empresariais en Galicia, esta xefatura territorial, de acordo coas competencias que resultan dos decretos 135/2017, do 28 de decembro, polo que se crea e establece a estrutura orgánica da consellería, e tendo en conta o Decreto 9/2017, do 12 de xaneiro, sobre órganos competentes para autorización de instalacións eléctricas na Comunidade Autónoma de Galicia, resolve:</p>
    <p>Conceder a autorización administrativa previa e de construción ás ditas instalacións, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución poderase interpor recurso de alzada ante o conselleiro de Economía, Emprego e Industria no prazo dun mes, a partir do día seguinte o da notificación ou publicación desta resolución; tamén se poderá interpor calquera outro recurso que considere pertinente ao seu dereito.</p>
    <p>Lugo, 24 de novembro de 2020</p>
    <footer><p>Pilar Fernández López<br>Xefa territorial de Lugo</p></footer>
    <p>Segundo a disposición transitoria terceira do Decreto 130/2020, do 17 de setembro, polo que se fixa a estrutura orgánica das vicepresidencias e das consellerías da Xunta de Galicia.</p>

