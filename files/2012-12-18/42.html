---
date: '2012-12-18'
id: L204-271112-0001
page: 47064
number: 240
agency: Concello de Bueu
section: VI. Anuncios. b) Administración local.
title: >-
  ANUNCIO de aprobación inicial da modificación puntual das normas subsidiarias
  municipais no ámbito do Plan parcial A1-S1 As Lagoas.
range: Anuncio
url: >-
  https://www.xunta.gal/dog/Publicados/2012/20121218/AnuncioL204-271112-0001_gl.html
---
<p>O Pleno da Corporación Municipal do Concello de Bueu, en sesión ordinaria que tivo lugar o día 4 de xuño de 2012, adoptou acordo de aprobación inicial da modificación puntual das normas subsidiarias municipais antes sinalada, co alcance e o contido recollido no documento do 11 de xullo de 2011.</p>
    <p>De acordo co sinalado no artigo 85.2 da Lei de ordenación urbanística e protección do medio rural de Galicia, o documento sométese ao trámite de información pública durante o prazo de dous meses, mediante anuncio que se publicará no Diario Oficial de Galicia e en dous dos xornais de maior difusión da provincia: Diario de Pontevedra e Faro de Vigo.</p>
    <p>Simultaneamente e durante o mesmo prazo damos audiencia aos concellos limítrofes para os efectos do sinalado no dito artigo.</p>
    <p>Bueu, 26 de xullo de 2012</p>
    <footer><p>Félix Juncal Novas<br>Alcalde</p></footer>

