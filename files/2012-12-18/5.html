---
date: '2012-12-18'
id: G0003-111212-0001
page: 47002
number: 240
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 3 de decembro de 2012, da Dirección de Recursos Humanos, pola
  que se publican as listas definitivas de admitidos/as e excluídos/as e se
  procede a publicar os resultados provisionais de baremación dos/as aspirantes
  admitidos/as co seu número de orde, con respecto á convocatoria de inscrición
  de aspirantes para vinculacións temporais en diversas categorías sanitarias e
  de xestión e servizos no ámbito das institucións sanitarias do Servizo Galego
  de Saúde e entidades adscritas á Consellería de Sanidade.
range: Resolución
url: >-
  https://www.xunta.gal/dog/Publicados/2012/20121218/AnuncioG0003-111212-0001_gl.html
---
<p>Mediante Resolución do 14 de marzo de 2012 (DOG nº 59, do 26 de marzo), da Dirección de Recursos Humanos, abriuse o prazo para inscrición de aspirantes de diversas categorías sanitarias (enfermeiro/a, enfermeiro/a da Fundación Pública Urxencias Sanitarias-061 e enfermeiro/a en obstetricia-xinecoloxía-matrón/matroa) para vinculacións temporais no ámbito das institucións sanitarias do Servizo Galego de Saúde e entidades adscritas á Consellería de Sanidade.</p>
    <p>Así mesmo, mediante Resolución do 14 de marzo de 2012 (DOG nº 59, do 26 de marzo), da Dirección de Recursos Humanos, abriuse o prazo para inscrición de aspirantes de diversas categorías sanitarias e de xestión e servizos (facultativo/a especialista de área de Psicoloxía, traballador social, logopeda, técnico/a superior en prevención de riscos laborais e técnico de grao medio en prevención de riscos laborais) para vinculacións temporais no ámbito das institucións sanitarias do Servizo Galego de Saúde e entidades adscritas á Consellería de Sanidade.</p>
    <p>Nas ditas resolucións prevíase unha xeración de listas coas persoas inscritas ata a data 26.4.2012 que cumpriran os requisitos determinados na citada resolución. </p>
    <p>Pola Resolución do 29 de xuño de 2012 (DOG nº 131, do 10 de xullo), publicáronse as listas provisionais de admitidos/as e excluídos/as para vinculacións temporais nas categorías.</p>
    <p>1. Enfermeiro/a.</p>
    <p>2. Enfermeiro/a da Fundación Pública Urxencias Sanitarias-061.</p>
    <p>3. Enfermeiro/a especialista en obstetricia-xinecoloxía-matrón/matroa.</p>
    <p>4. Traballador social.</p>
    <p>5. Logopeda.</p>
    <p>Resoltas as solicitudes de emenda, procédese á publicación dos resultados, mediante unha lista definitiva de excluídos/as e admitidos/as.</p>
    <p>As reclamacións entenderanse estimadas ou desestimadas coa publicación destas listas definitivas.</p>
    <p>Contra a lista definitiva de admitidos/as e excluídos/as as persoas interesadas poderán interpor recurso contencioso-administrativo no prazo de dous meses contados a partir do día seguinte ao da súa publicación, ante o xulgado do contencioso-administrativo competente, de conformidade co establecido na Lei 29/1998, do 13 de xullo, reguladora da xurisdición contencioso-administrativa. Potestativamente, e con carácter previo, poderán interpor recurso de reposición ante a Dirección de Recursos Humanos do Servizo Galego de Saúde no prazo dun mes contado desde o día seguinte ao da data de publicación das listas definitivas.</p>
    <p>Ademais, por medio desta resolución publícanse tamén os resultados provisionais de aplicación do baremo sobre os méritos dos/das aspirantes admitidos/as e o número de orde provisional que resulta da puntuación obtida.</p>
    <p>Así mesmo, pola presente resolución disponse a publicación do número de titulares e suplentes das listas especiais para nomeamentos de curta duración (norma II.8 do Pacto de selección temporal) de enfermeiro/a, desagregada por centro ou complexo hospitalario, na páxina web do Servizo Galego de Saúde, no enlace que figura ao final desta resolución.</p>
    <p>As persoas aspirantes admitidas, só con respecto aos resultados da baremación, poden presentar reclamación ante a Dirección de Recursos Humanos do Servizo Galego de Saúde no prazo de dez días naturais contados desde o día seguinte ao da data de publicación das listas provisionais.</p>
    <p>As listas definitivas de excluídos/as e a lista de admitidos/as definitiva coa puntuación da baremación provisional e o número de orde están accesibles a través da páxina web do Servizo Galego de Saúde:</p>
    <p>http://www.sergas.es/MostrarContidos_N3_T01.aspx?IdPaxina=91267</p>
    <p>Santiago de Compostela, 3 de decembro de 2012</p>
    <footer><p>Esperanza Fernández Lago<br>Directora de Recursos Humanos do Servizo Galego de Saúde</p></footer>

