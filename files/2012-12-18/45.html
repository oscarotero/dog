---
date: '2012-12-18'
id: L439-271112-0002
page: 47067
number: 240
agency: Concello de Outeiro de Rei
section: VI. Anuncios. b) Administración local.
title: >-
  ANUNCIO de aprobación inicial das normas subsidiarias deste concello para a
  delimitación de núcleos rurais.
range: Anuncio
url: >-
  https://www.xunta.gal/dog/Publicados/2012/20121218/AnuncioL439-271112-0002_gl.html
---
<p>O Pleno da Corporación, en sesión ordinaria do 26 de outubro de 2012, aprobou inicialmente a modificación puntual das normas subsidiarias do Concello de Outeiro de Rei para a delimitación de núcleos rurais de Alvite, A Franca, As Pontellas, Barciela, Francos, A Corredoira, Penelas e Leiros Largos, modificación das ordenanzas SNU/N e SNU/IPV, modificación de disposicións de carácter xeral e réxime de aplicación ás edificacións fóra de ordenación.</p>
    <p>En cumprimento do disposto no artigo 85 da Lei 9/2002, de ordenación urbanística e protección do medio rural de Galicia, sométese o expediente a información pública polo prazo de dous meses, contados a partir da publicación deste anuncio no Diario Oficial de Galicia, durante o cal se poderá examinar na Secretaría municipal, en horario de oficina, e na páxina web do concello www.outeiroderei.org e formular as alegacións e observacións que se consideren pertinentes.</p>
    <p>Outeiro de Rei, 15 de novembro de 2012</p>
    <footer><p>José Pardo Lombao<br>Alcalde</p></footer>

