---
date: '2012-12-18'
id: C3C1-031212-0003
page: 47019
number: 240
agency: 'Consellería de Presidencia, Administracións Públicas e Xustiza'
section: VI. Anuncios. a) Administración autonómica.
title: >-
  CÉDULA do 3 de decembro de 2012, do Servizo de Turismo da Coruña, pola que se
  lles notifica aos titulares dos establecementos que se relacionan a resolución
  da cancelación da inscrición no Rexistro de Empresas e Actividades Turísticas
  dos establecementos da provincia da Coruña que se relacionan.
range: Cédula
url: >-
  https://www.xunta.gal/dog/Publicados/2012/20121218/AnuncioC3C1-031212-0003_gl.html
---
<p>O Decreto 52/2011, do 24 de marzo, polo que se establece a ordenación de apartamentos e vivendas turísticas na Comunidade Autónoma de Galicia, recolle na disposición transitoria segunda, para as vivendas vacacionais inscritas no Rexistro de Empresas e Actividades Turísticas, un prazo de seis meses para solicitar a súa clasificación como vivenda turística.</p>
    <p>Este organismo efectuou o preceptivo trámite de audiencia a que fai referencia o artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común (BOE nº 12, do 14 de xaneiro), respecto do cal os titulares dos establecementos relacionados no anexo non efectuaron ningunha alegación.</p>
    <p>Por todo o anteriormente exposto a Secretaría Xeral para o Turismo resolve a cancelación no Rexistro de Empresas e Actividades Turísticas da Comunidade Autónoma Galega das vivendas vacacionais. O que se lles notifica aos seus titulares, participándolles que contra esta resolución, que esgota a vía administrativa, poderán interpoñer recurso potestativo de reposición ante a Secretaría Xeral para o Turismo no prazo dun mes contado a partir do día seguinte ao da notificación desta resolución, ou directamente recurso contencioso-administrativo de conformidade co establecido na Lei 29/1998, do 13 de xullo, reguladora da xurisdición contencioso-administrativa, no prazo de dous meses contados desde o día seguinte ao da súa notificación no <em>Diario Oficial de Galicia</em>.</p>
    <p>A Coruña, 3 de decembro de 2012</p>
    <footer><p>Mª Carmen Ramallal Molina<br>Xefa do Servizo de Turismo da Coruña</p></footer>
    <h2>ANEXO</h2>
    <p>Establecemento: vivenda vacacional Fogar de Breogán.</p>
    <p>Titular: Breogan Management, S.L.</p>
    <p>Enderezo: Ventosa, Covas.</p>
    <p>Concello: Ames.</p>
    <p>Establecemento: vivenda vacacional lugar de Saa.</p>
    <p>Titular: Xaquín López Gómez.</p>
    <p>Enderezo: Saa, 7.</p>
    <p>Concello: Cedeira.</p>
    <p>Establecemento: vivenda vacacional Piso Eurohouse.</p>
    <p>Titular: Turísticas Fisterra, S.C.</p>
    <p>Enderezo: Estorde.</p>
    <p>Concello: Cee.</p>
    <p>Establecemento: vivenda vacacional Playa de Quenxe II.</p>
    <p>Titular: Protur Galicia, S.L.</p>
    <p>Enderezo: Quenxe, s/n.</p>
    <p>Concello: Corcubión.</p>

