---
date: '2012-12-18'
id: G1994-281112-0001
page: 47007
number: 240
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (5339/2009-CRS).
range: Edicto
url: >-
  https://www.xunta.gal/dog/Publicados/2012/20121218/AnuncioG1994-281112-0001_gl.html
---
<p>Nas actuacións número 5339/2009-CRS a que se refire o encabezamento, seguidas ante a Sala do Social deste Tribunal Superior de Xustiza, dimanantes dos autos número 823/2007 do Xulgado do Social número 4 da Coruña, promovidos por Antonio Souto Iglesias contra Instituto Nacional da Seguridade Social, Tesouraría Xeral da Seguridade Social, Edificaciones Orivan, S.L., Mutua Gallega de Accidentes de Trabajo, sobre accidente, se ditou a resolución, cuxa parte dispositiva é como segue:</p>
    <p>«Que procede corrixir a resolución desta sala con data do vinte e dous de outubro de dous mil doce ditada nestas actuacións, o que se fai no sentido seguinte:</p>
    <p>Antecedentes de feito.</p>
    <p>Primeiro. Segundo consta nos autos, a citada parte demandante presentou demanda contra a mencionada parte demandada, que lle correspondeu por quenda ao citado xulgado do social para o seu coñecemento e axuizamento, o cal ditou a sentenza anteriormente referida.</p>
    <p>Segundo. Que na citada sentenza se declaran como feitos probados os seguintes:</p>
    <p>1. O demandante, Antonio Souto Iglesias, nacido o 12 de novembro de 1965, con DNI nº 33269031-Z e afiliado á Seguridade Social con nº 15/00835672/90, de profesión habitual encofrador, sufriu un accidente de traballo o 27 de febreiro de 2006, cando traballaba para a empresa Edificaciones Orivan, cuxas continxencias profesionais tiña concertadas coa Mutua Gallega. Que o referido accidente lle foi comunicado á Mutua, que prestou ao traballador accidentado a asistencia médico-farmacéutica oportuna e tramitou o oportuno expediente ante o Instituto Nacional da Seguridade Social para valoración de secuelas, con proposta de baremo nº 3.</p>
    <p>4. Con data do 19 de abril de 2007, o Instituto Nacional da Seguridade Social dita resolución en que declara a Antonio Souto Iglesias afecto de lesións permanentes non invalidantes, baremo 3, con indemnización de 1.600 € por conta da Mutua Gallega.</p>
    <p>5. Contra a anterior resolución interpúxose a preceptiva reclamación previa, que foi desestimada pola Resolución do 27 de agosto de 2007.</p>
    <p>6. A base reguladora mensual ascende a 1.119,41 €.</p>
    <p>7. O informe do EVI ten data do 17.4.2007.</p>
    <p>8. As doenzas que padece o traballador consisten en secuelas de traumatismo en forma de leucomas cornais ollo, catarata subcapsular posterior ollo esquerdo. Agudeza visual 0,4000. E as limitacións orgánicas e funcionais seguintes: agudeza visual ollo esquerdo de 0,400.</p>
    <p>Terceiro. Que a parte dispositiva da indicada resolución é como segue:</p>
    <p>Resolvo que debo estimar e estimo a demanda formulada por Antonio Souto Iglesias contra a Mutua Gallega de Accidentes de Trabajo, o Instituto Nacional da Seguridade Social, a Tesouraría Xeral da Seguridade Social e a empresa Edificaciones Orivan, S.L., e declaro o traballador afecto de incapacidade permanente parcial, derivada de accidente de traballo, condenando a Mutua Gallega, en subrogación do empresario, a que lle aboe unha indemnización equivalente a 24 mensualidades da súa base reguladora mensual de 1.119,41 euros, que supón un total de 26.865,84 euros, sen prexuízo das responsabilidades legais subsidiarias que asumen o INSS e a TXSS.</p>
    <p>Cuarto. Contra esta sentenza interpuxo recurso de suplicación a parte demandada, a Mutua, que foi impugnado de contrario. Elevados os autos a este tribunal, dispúxose que pasaran ao relator.</p>
    <p>Fáiselles saber ás partes que contra esta resolución non cabe ningún recurso, sen prexuízo do recurso de casación para unificación de doutrina, cuxo prazo quedou interrompido, xa que se solicitou a aclaración. O seu cómputo continuará desde o día seguinte ao da notificación desta resolución. Expídase certificación desta resolución para constancia na peza que se arquivará neste tribunal e lévese o orixinal, en unión da sentenza, ao correspondente libro de sentenzas, logo de devolución dos autos ao xulgado do social de procedencia. </p>
    <p>Así, por este auto, pronunciámolo, e mandámolo co secretario da sala, que dá fe.</p>
    <p>Advírtese a parte, Edificaciones Orivan, S.L., con último domicilio coñecido na avda. de Pastoriza 56-B, Arteixo, A Coruña, de que, no sucesivo, se lle efectuarán as notificacións en estrados, salvo que se trate de autos, sentenzas ou emprazamentos, de acordo co prevido no artigo 59 da Lei de procedemento laboral».</p>
    <p>E para que así conste, para efectos da súa publicación no DOG, co fin de que lle sirva de notificación en forma a Edificaciones Orivan, S.L., expido e asino este edicto.</p>
    <p>A Coruña, 26 de novembro de 2012</p>
    <footer><p>A secretaria xudicial</p></footer>

