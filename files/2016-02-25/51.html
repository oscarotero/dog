---
date: '2016-02-25'
id: G0003-110216-0002
page: 7138
number: 38
agency: Servizo Galego de Saúde
section: VI. Anuncios. a) Administración autonómica.
title: >-
  RESOLUCIÓN do 4 de febreiro de 2016, da Dirección Xeral de Recursos Humanos,
  pola que se emprazan as partes interesadas no recurso
  contencioso-administrativo interposto pola Central Sindical Independente e de
  Funcionarios (CSI-F) e o Sindicato Nacional de Comisións Obreiras de Galicia
  (CC.OO.).
range: Resolución
url: >-
  https://www.xunta.gal/dog/Publicados/2016/20160225/AnuncioG0003-110216-0002_gl.html
---
<p>No Xulgado do Contencioso-Administrativo número 1 de Santiago de Compostela tramítase o recurso 14/2016 (procedemento abreviado), interposto pola Central Sindical Independente e de Funcionarios (CSI-F) e o Sindicato Nacional de Comisións Obreiras de Galicia (CC.OO.), fronte á desestimación por silencio administrativo do recurso de alzada do 21 abril de 2015, interposto contra a Resolución do 20 xaneiro de 2015, da Dirección Xeral de Recursos Humanos do Servizo Galego de Saúde, pola que se convoca un proceso selectivo para a cobertura de postos de traballo na Fundación Pública Centro de Transfusión de Galicia, mediante contratación laboral fixa, e se nomean os membros dos tribunais (DOG núm. 56, do 24 de marzo). </p>
    <p>O que se notifica para xeral coñecemento de todas as persoas interesadas no procedemento, que son emprazadas para que poidan comparecer no xulgado como demandadas no prazo de nove días, de conformidade co previsto no artigo 49 da Lei 29/1998, do 13 de xullo, reguladora da xurisdición contencioso-administrativa. </p>
    <p>Santiago de Compostela, 4 de febreiro de 2016</p>
    <footer><p>Margarita Prado Vaamonde<br>Directora xeral de Recursos Humanos</p></footer>

