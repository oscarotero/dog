---
date: '1995-01-20'
id: 95CE
page: 709
number: 14
agency: CONCELLO DE RIBADAVIA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1995/19950120/Anuncio95CE_gl.html'
---
<p>Aprobado pola Comisión Municipal de Goberno o 1 de decembro de 1994 o prego de cláusulas administrativas que rexerán na poxa das obras de captación e abastecemento de auga a Ribadavia, 1ª fase, exponse ó público o citado prego por prazo de oito días hábiles, contados a partir do seguinte ó da inserción do presente anuncio no BOP, para que poidan presenta-las reclamacións que estimen oportunas aqueles que se consideren interesados.</p>
<p>Simultaneamente, anúnciase poxa, se ben a licitación se aprazará canto resulte necesario, no suposto de que se formulen reclamacións ó prego de condicións.</p>
<p>Obxecto de licitación.-Contratación polo procedemento de poxa, das obras de captación e abastecemento de auga a Ribadavia fase 1ª, de acordo co proxecto técnico redactado polo enxeñeiro de camiños Segundo Alvarado Blanco e o prego de cláusulas administrativas.</p>
<p>Tipo de licitación.-Dezanove millóns de pesetas (19.000.000 de ptas.), incluído IVE, podendo ser mellorado á baixa.</p>
<p>Prazo de execución da obra.-A obra executarase no prazo máximo de catro meses (4 meses) contado desde o día seguinte ó da expedición da acta de comprobación de replanteo.</p>
<p>Fianzas.-A provisional fíxase na cantidade de 380.000 ptas., e a definitiva en 760.000 ptas.</p>
<p>Clasificación do contratista.-Os que adopten ó contrato estarán clasificados do seguinte modo:</p>
<p>Grupo: E.</p>
<p>Subgrupo: 2.</p>
<p>Categoría: C.</p>
<p>Exposición do expediente.-Na secretaría xeral do Concello tódolos días hábiles, de 9 a 15 horas, agás os sábados.</p>
<p>Prazo e lugar de presentación de proposicións.-No rexistro xeral do Concello, sito na Praza Maior, núm. 1, 32400 Ribadavia, Ourense, no prazo dos vinte días seguintes ó de inserción do presente anuncio no derradeiro boletín no que debe ser publicado.</p>
<p>Proposicións.-A presentación das proposicións presupón por parte do contratista que acepta incondicionaimente o prego de condicións e a declaración de que reúne tódolos requisitos para contratar co Concello de Ribadavia.</p>
<p>Documentación.-A documentación presentarase en dous sobres pechados, que terán que ser asignados polo licitador ou polo seu representante.</p>
<p>En cada un farase consta-lo seu número, a relación de documentos que contén o nome do licitador e a seguinte lenda: «Proposición para tomar parte na contratación das obras de captación de abastecemento de auga a Ribadavia, 1ª fase».</p>
<p>* Sobre núm. 1.-Documentación xeral.</p>
<p>Incluirase neste sobre a seguinte documentación:</p>
<p>a) Se o licitador fora persoa xurídica, copia da escritura de constitución ou modificación debida</p>
<p>mente inscrita no rexistro mercantil e co cumprimento da obriga imposta no artigo 3.1. da Lei 19/1989, do 25 de xuño.</p>
<p>Se o licitador fora persoa física, copia do DNI, debidamente autentificada mediante compulsa.</p>
<p>Os que comparezan ou asinen proposicións no nome ou representación doutros tanto se son persoas físicas ou xurídicas, presentarán poder declarado bastante por letrado ou pola secretaría xeral do Concello.</p>
<p>b) Declaración xurada de non estar incurso o licitador en ningunha causa de incapacidade ou incompatibilidade do artigo 9º da Lei de contratos do Estado.</p>
<p>c) Resgardo acreditativo de constitución de fianza provisional por importe de 308.000 ptas.</p>
<p>d) Declaración xurada de estar ó día nas obrigas tributarias, da Seguridade Social e coa Facenda local.</p>
<p>O adxudicatario definitivo presentará certificados orixinais.</p>
<p>e) As sociedades deberán acreditar mediante certificación expedida por persoa competente, que non forma parte dos seus órganos de goberno ou administración, ningunha persoa á que se refire a Lei 25/1983, de incompatibilidade de altos cargos.</p>
<p>f) Certificación do Ministerio de Economía e Facenda, acreditativa da cualificación empresarial.</p>
<p>g) Copia do recibo de IAE, no epígrafe que o faculte para contratar. O adxudicatario definitivo acreditará antes da sinatura do contrato que figura de alta na correspondente matrícula.</p>
<p>No caso de que concorran á licitación varias empresas formando unha U.T.E., cada un dos empresarios que a compoñen deberán acredita-la súa capacidade de obrar e no escrito de proposición, deberán indica-los nomes e circunstancias dos empresarios que a subscriban, a participación de cada un deles e designa-la persoa ou entidade, que durante a vixencia do contrato ostentará a plena representación de todos eles diante da Administración. No caso de que se adxudicase o contrato a unha U.T.E., esta deberá acredita-la súa constitución ante o órgano de contratación.</p>
<p>* Sobre núm. 2.-Proposición económica.</p>
<p>Presentarase escrita á máquina ou en letra maiúscula, sen que se acepten aquelas que presenten raspaduras ou conteñan omisións. A proposición axustarase ó modelo seguinte: Don/a..., con domicilio en..., DNI núm..., expedido o... en nome propio (ou en representación de... segundo acredita con...), informado/a do expediente e condicións para contrata-las obras que se indican do Concello de Ribadavia, anunciadas no BOP de..., nº ..., de data... comprométese á súa execución coa baixa que se sinala:</p>
<p>Obras: denominación..., tipo de licitación..., baixa que se ofrece... %, lugar, data e sinatura.</p>
<p>Celebración do acto de licitación.-</p>
<p>A apertura de plicas celebrarase na Casa do Concello ás 12 horas do día seguinte hábil a aquel no que remate o prazo de presentación, ou momento en que previamente se sinalara pola Alcaldía, ante a mesa constituída polo alcalde do Concello ou concelleiro en que delegue, e o secretario da Corporación, ou persoa que o substitúa, que dará fe do acto. Transcorridos cinco (5) días, o órgano competente acordará a adxudicación definitiva, se procede.</p>
<p>A mesa de contratación adxudicará provisionalmente o contrato á proposición económica máis vantaxosa.</p>
<p>Adxudicación definitiva.-Será realizada pola Comisión de Goberno, nos cinco días seguintes á adxudicación provisional. A adxudicación definitiva perfecciona o contrato de obra.</p>
<p>Ribadavia, 10 de decembro de 1994.</p>
<p>Miguel Fidalgo Areda</p>
<p>Alcalde</p>

