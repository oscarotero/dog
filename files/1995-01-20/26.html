---
date: '1995-01-20'
id: '9596'
page: 701
number: 14
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Cédula do 30 de decembro de 1994, da Delegación Territorial de Vigo
  (Pontevedra), pola que se notifica comprobación de valores e liquidacións
  dictadas polo Servicio de Xestión Tributaria, relativo ós contribuíntes que se
  citan (Álvarez Álvarez, Nieves e vintetrés máis).
range: Cédula
url: 'https://www.xunta.gal/dog/Publicados/1995/19950120/Anuncio9596_gl.html'
---
<p>De conformidade co disposto no artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícanse os acordos de comprobación de valores e liquidacións complementarias relativas ós contribuíntes e conceptos cos datos e último domicilio coñecido que se indica e que foron dictados polo Servicio de Xestión Tributaria en aplicación do artigo 46.1 do Real decreto lexislativo 1/1993, do 24 de setembro, polo que se aproba o texto refundido da Lei do imposto de transmisións patrimoniais e actos xurídicos documentados.</p>
<p>Os prazos para efectua-lo pago da débeda contraída son os sinalados no artigo 20 do Regulamento de recadación aprobado polo R d. 1.684/1990, do 20 de decembro. Os medios de pago establécense nos artigos 23 e seguintes do citado Regulamento de recadación.</p>
<p>Os recursos que se poden interpoñer son: reclamación económico-administrativa ante o Tribunal Rexional de Galicia, Secretaría Delegada de Vigo, r/ Lalín, nº 2, ou o de reposición ante o Servicio de Xestión Tributaria desta delegación territorial, praza de Compostela nº 26, Vigo, ámbolos dous no prazo de quince días contados desde o seguinte á data de publicación desta cédula. Así mesmo poderá, no mesmo prazo e en corrección do resultado de comprobación de valores, promove-la práctica de taxación pericial contradictoria, o que determinaría a suspensión da liquidación e dos prazos de reclamación contra ela.</p>
<p>Vigo, 30 de decembro de 1994.</p>
<p>Pedro Arbolí Albarracín</p>
<p>Delegado territorial de Vigo (Pontevedra)</p>

