---
date: '2013-02-12'
id: G0165-290113-0003
page: 4196
number: 30
agency: Consellería do Medio Rural e do Mar
section: VI. Anuncios. a) Administración autonómica.
title: >-
  RESOLUCIÓN do 28 de xaneiro de 2013, do Xurado Provincial de Clasificación de
  Montes Veciñais en Man Común de Ourense, pola que se acepta a avinza celebrada
  entre a comunidade do monte veciñal en man común de Xugo da Bola, en Dadín, e
  propietarios particulares, no concello do Irixo (Ourense).
range: Resolución
url: >-
  https://www.xunta.gal/dog/Publicados/2013/20130212/AnuncioG0165-290113-0003_gl.html
---
<p>O Xurado Provincial de Clasificación de Montes Veciñais en Man Común de Ourense, en sesión celebrada no día 10 de decembro de 2012, en relación coa avinza celebrada entre a comunidade do monte veciñal en man común de Xugo da Bola (pertencente a Dadín) e propietarios particulares, no concello do Irixo (Ourense), examinada a documentación presentada, resolveu aceptar o acordo acadado declarando as parcelas 204, 205, 206, 207, 208, 209, 210, 211, 212, 213, 214, 215, 216, 217 e 218 do polígono 37, no concello do Irixo, de titularidade particular por existir un erro material na clasificación inicial do monte, e publicar esta resolución no <em>Diario Oficial de Galicia</em>, para os efectos do disposto no artigo 54.3 da Lei 7/2012, do 28 de xuño, de montes de Galicia.</p>
    <p>Contra esta resolución, que non pon fin á vía administrativa, poderase interpoñer recurso potestativo de reposición perante o Xurado Provincial de Clasificación de Montes Veciñais en Man Común de Ourense, no prazo dun mes, ou ben directamente recurso contencioso-administrativo perante o Xulgado do Contencioso-Administrativo de Ourense, no prazo de dous meses contados desde o día seguinte ao desta resolución, segundo o disposto na Lei 30/1992, do 26 de novembro, de réxime xurídico das administracións públicas e do procedemento administrativo común, así como, na Lei 29/1998, do 13 de xullo, reguladora da xurisdición contencioso-administrativa.</p>
    <p>Ourense, 28 de xaneiro de 2013</p>
    <footer><p>Ricardo Ignacio Vecillas Rojo<br>Presidente do Xurado Provincial de Clasificación de Montes Veciñais<br>en Man Común de Ourense</p></footer>

