---
date: '2013-02-12'
id: G0181-290113-0001
page: 4203
number: 30
agency: Axencia Galega de Infraestruturas
section: VI. Anuncios. a) Administración autonómica.
title: >-
  CÉDULA do 12 de xaneiro de 2013 pola que se emprazan os interesados para seren
  notificados por comparecencia das resolucións ditadas nos expedientes
  administrativos sancionadores incoados por infracción da Lei 4/1994, do 14 de
  setembro, de estradas de Galicia (LEG), por resultaren descoñecidos os seus
  destinatarios ou ben porque, intentada a notificación, non se puido practicar
  (expediente SANC/5/12 e dous máis).
range: Cédula
url: >-
  https://www.xunta.gal/dog/Publicados/2013/20130212/AnuncioG0181-290113-0001_gl.html
---
<p>A Dirección da Axencia Galega de Infraestruturas ditou resolución nos expedientes sancionadores instruídos por infracción da normativa reguladora en materia de estradas que se relacionan no anexo.</p>
    <p>Nas devanditas resolucións, ademais de impoñer sanción de multa nos casos que se indica (sinalando «resolución sancionadora»), acordouse ordenar tamén a restitución do medio físico ás condicións anteriores á comisión da infracción no prazo sinalado en cada resolución, contado desde a notificación (artigo 47.3 LEG), con expresa advertencia da posibilidade de impoñer multas coercitivas (artigo 47.4 LEG) e a posibilidade de proceder á súa execución subsidiaria a cargo do causante.</p>
    <p>Intentada a notificación persoal destas consonte establece o artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, non foi posible a súa práctica.</p>
    <p>Por medio do presente anuncio, e segundo dispoñen os artigos 59.5 e 61 da devandita norma legal, emprázanse os interesados que se indican no anexo para seren notificados por comparecencia das resolucións cuxo contido se sinala. A comparecencia, que poderán realizar os interesados, deberá efectuarse no prazo de 10 días contados desde o seguinte ao da publicación deste anuncio, na sede do Servizo de Xestión Xurídico-Administrativa, da Axencia Galega de Infraestruturas, no Edificio Administrativo San Caetano, Santiago de Compostela, ou tamén no Servizo da Delegación da Axencia na provincia correspondente.</p>
    <p>Así mesmo, ponse no seu coñecemento que a dita resolución sancionadora non esgota a vía administrativa e que se pode interpoñer recurso de alzada ante o presidente da Axencia. O prazo de interposición do devandito recurso será dun mes computado desde o día seguinte ao do final do prazo de dez días antes sinalado ou da comparecencia do interesado, de ser o caso.</p>
    <p>A sanción imposta deberá facerse efectiva mediante ingreso en calquera oficina da entidade financeira BBVA, conta corrente operativa da Axencia Galega de Infraestruturas, 0182 5947 11 0201503156, NIF Q1500376G; e, de non o facer así, procederase ao seu cobramento pola vía de constrinximento, consonte regula o artigo 97 da Lei 30/1992, do 26 de novembro.</p>
    <p>E para que lles conste e sirva de notificación ás persoas interesadas, asino e selo esta cédula.</p>
    <p>Santiago de Compostela, 12 de xaneiro de 2013</p>
    <footer><p>Ethel María Vázquez Mourelle<br>Directora da Axencia Galega de Infraestruturas</p></footer>
    <h2>ANEXO</h2>
    <p>Expediente: SANC/5/12. Ref. Bis: 257/11.</p>
    <p>Denunciada: Laura Bravo.</p>
    <p>Último enderezo coñecido: lugar da Lagoa. Sobrán. Vilagarcía de Arousa.</p>
    <p>Feito denunciado: construír muro de cerramento.</p>
    <p>Data, estrada, p.q.: 7.9.2012; PO-549; p.q. 2+670.</p>
    <p>Resolución: caducidade.</p>
    <p>Expediente: SANC/53/12. Ref. Bis: 97/12.</p>
    <p>Denunciada: Muebles Reigosa, S.L.</p>
    <p>Último enderezo coñecido: Reigosa, 71. Ponte Caldelas.</p>
    <p>Feito denunciado: instalar cuberta sen autorización.</p>
    <p>Data, estrada, p.q.: 7.2.2011; PO-532; p.q. 5+850.</p>
    <p>Resolución: sancionadora.</p>
    <p>Expediente: SANC/56/12. Ref. Bis: 102/12.</p>
    <p>Denunciado: Siro Illán Yeguas.</p>
    <p>Último enderezo coñecido: Galicia, 12-3º Q, Salvaterra de Miño.</p>
    <p>Feito denunciado: instalación de poste en zona de servidume.</p>
    <p>Data, estrada, p.q.: 10.4.2012; PO-408; p.q. 0+740.</p>
    <p>Resolución: sancionadora.</p>

