---
date: '2013-02-12'
id: G1096-290113-0001
page: 4201
number: 30
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 22 de xaneiro de 2013 pola que se notifica a imposición dunha multa
  coercitiva (expediente 107B 2008/4-0).
range: Cédula
url: >-
  https://www.xunta.gal/dog/Publicados/2013/20130212/AnuncioG1096-290113-0001_gl.html
---
<p>A directora da Axencia de Protección da Legalidade Urbanística ditou, o 21 de decembro de 2012, resolución pola que se lle impón unha cuarta multa coercitiva derivada do expediente de reposición da legalidade urbanística número 107B 2008/4-0 á mercantil Grupo Ayude Díaz, S.L. como consecuencia de incumprir o ordenado na Resolución do 15 de xullo de 2008, que ordenaba a demolición das obras consistentes na construción de dúas naves contiguas de 1.000 m2 de superficie cada unha con estrutura de pórticos de prefabricados de formigón, cerramento de paneis prefabricados de formigón, chapa metálica e perpiaños de granito, con portóns nas fachadas principais e posterior en cada unha das naves, na estrada de Caldas de Reis-Vilagarcía, no lugar Soutelo-Saiar, no termo municipal de Caldas de Reis, provincia de Pontevedra.</p>
    <p>Ao non poderse realizar a notificación persoal daquela resolución, mediante esta cédula, e ao abeiro do disposto no artigo 59.5º da Lei 30/1992, de réxime xurídico das administracións públicas e do procedemento administrativo común (LRXPAC), notifícaselle á interesada a dita resolución.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, fáiselle saber á interesada que o texto íntegro da resolución que se lle notifica está ao seu dispor nas dependencias da Axencia de Protección da Legalidade Urbanística, sitas no Edificio Witland, 1º andar, Salgueiriños, en Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación desta cédula. Trancorrido o devandito prazo, a notificación entenderase producida.</p>
    <p>Contra esta resolución, que pon fin á vía administrativa, a interesada poderá interpoñer recurso de reposición no prazo dun mes, contado a partir do día seguinte a aquel en que se producise a notificación, ante a directora da Axencia de Protección da Legalidade Urbanística, significándolle que o recurso unicamente será admisible por motivos de infracción do ordenamento inherentes á imposición desta multa coercitiva, e que é motivo de inadmisión a reiteración das mesmas razóns que se esgrimiron ou puideron esgrimirse fronte á resolución da que este acordo é un mero acto de execución.</p>
    <p>No caso de non exercer o seu dereito a presentar recurso potestativo de reposición pode interpoñer directamente recurso contencioso-administrativo no prazo de dous meses, ante o xulgado do contencioso-administrativo en cuxa circunscrición se sitúe o inmoble afectado, conforme o disposto no artigo 14.1º, regra terceira, da Lei 29/1998, reguladora da xurisdición contencioso-administrativa.</p>
    <p>Para que conste e lle sirva de notificación ao citado interesado, en cumprimento do disposto no artigo 59.5º da LRXPAC, expido e asino esta cédula.</p>
    <p>Santiago de Compostela, 22 de xaneiro de 2013</p>
    <footer><p>María Martínez Allegue<br>Directora da Axencia de Protección da Legalidade Urbanística</p></footer>

