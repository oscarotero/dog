---
date: '2013-02-12'
id: G0165-310113-0002
page: 4151
number: 30
agency: Consellería do Medio Rural e do Mar
section: IV. Oposicións e concursos.
title: >-
  ORDE do 24 de xaneiro de 2013 pola que se declara deserto un posto de traballo
  vacante no Fondo Galego de Garantía Agraria (Fogga) convocado para a súa
  provisión, polo sistema de libre designación, pola Orde do 25 de xuño de 2012.
range: Orde
url: >-
  https://www.xunta.gal/dog/Publicados/2013/20130212/AnuncioG0165-310113-0002_gl.html
---
<p>Mediante a Orde do 25 de xuño de 2012, publicada no <em>Diario Oficial de Galicia</em>, número 142, do 26 de xullo de 2012, anunciouse a convocatoria pública para a provisión, polo sistema de libre designación, entre outros, da xefatura do Servizo de Intervención de Mercados da Subdirección Xeral de Xestión da PAC do Fogga.</p>
    <p>Na dita convocatoria, na súa base quinta, establecíase que, de resultar seleccionado para ocupar o posto de traballo persoal funcionario con destino definitivo noutra Administración Pública, se no prazo de dous meses a partir da publicación no <em>Diario Oficial de Galicia </em>do nomeamento, este non se puider incorporar á Comunidade Autónoma, considerarase deserto o posto e poderase proceder de novo á súa provisión.</p>
    <p>Mediante a Orde do 20 de agosto de 2012, publicada no <em>Diario Oficial de Galicia</em>, número 174, do 12 de setembro de 2012, resolveuse a convocatoria pública, adxudicándolle destino no posto de traballo indicado a Ana Lozano del Río, funcionaria do corpo técnico de Facenda, con destino na Axencia Estatal de Administración Tributaria.</p>
    <p>Transcorrido o prazo para a incorporación á Comunidade Autónoma sen que esta se teña producido, procede a declaración de deserto do posto convocado.</p>
    <p>De conformidade co establecido na base quinta da Orde do 25 de xuño de 2012 (DOG número 142, do 26 de xullo),</p>
    <h2>RESOLVO:</h2>
    <p>Declarar deserto o posto de traballo que se indica no anexo desta orde.</p>
    <p>Contra esta orde, que esgota a vía administrativa, as persoas interesadas poderán interpoñer recurso potestativo de reposición ante esta consellería, no prazo dun mes contado desde o día seguinte ao da súa publicación no DOG, de conformidade co establecido na Lei 30/1992, do 26 de novembro, na redacción dada pola Lei 4/1999, do 13 de xaneiro, ou poderán impugnala directamente perante o xulgado do contencioso-administrativo competente no prazo de dous meses contados a partir da mesma data, consonte o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 24 de xaneiro de 2013</p>
    <footer><p>P.D. (Orde do 30.3.2012; DOG do 12 de abril)<br>Francisco José Vidal-Pardo Pardo<br>Secretario xeral técnico da Consellería do Medio Rural e do Mar</p></footer>
    <h2>ANEXO</h2>
    <p>Denominación do posto: xefatura do Servizo de Intervención de Mercados.</p>
    <p>Código: MR.O13.00.000.15770.037.</p>
    <p>Nivel: 28.</p>
    <p>Dependencia: Subdirección Xeral de Xestión da PAC.</p>
    <p>Localidade: Santiago de Compostela.</p>

