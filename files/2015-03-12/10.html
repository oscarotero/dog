---
date: '2015-03-12'
id: CA05-030315-0001
page: 10156
number: 49
agency: Consellería de Traballo e Benestar
section: IV. Oposicións e concursos.
title: >-
  ORDE do 23 de febreiro de 2015 pola que se resolve a convocatoria para a
  provisión, polo sistema de libre designación, dun posto de traballo vacante
  nesta consellería, anunciado pola Orde do 9 de decembro de 2014 (Diario
  Oficial de Galicia número 1, do 2 de xaneiro de 2015).
range: Orde
url: >-
  https://www.xunta.gal/dog/Publicados/2015/20150312/AnuncioCA05-030315-0001_gl.html
---
<p>Convocada a provisión, polo sistema de libre designación, dun posto de traballo vacante na Consellería de Traballo e Benestar, mediante Orde do 9 de decembro de 2014 (DOG núm. 1, do 2 de xaneiro de 2015), de conformidade co establecido nas bases quinta e sexta da referida orde, esta consellería</p>
    <p class="dog-centrado-sin-cursiva-c-a">RESOLVE:</p>
    <p>Primeiro. Adxudicar destino, no posto de traballo que se indica, á funcionaria que se expresa no anexo desta orde, seleccionada conforme o establecido nas bases da convocatoria, realizada por Orde desta consellería do 9 de decembro de 2014.</p>
    <p>Segundo. O cesamento no actual destino da funcionaria que obtivo praza producirase no prazo de tres días, contados a partir do seguinte ao da data da publicación desta orde no <em>Diario Oficial de Galicia</em>.</p>
    <p>Se na data en que debe cesar no seu destino a funcionaria está desfrutando un período de licenza, vacacións ou permiso, o prazo para efectualo empezará a contar a partir do día seguinte ao da súa incorporación.</p>
    <p>A toma de posesión da praza adxudicada deberase realizar no prazo dos tres días hábiles se non indica cambio de residencia ou de sete días hábiles se comporta cambio de residencia. Cando a adxudicataria do posto obteña coa súa toma de posesión o reingreso ao servizo activo, o prazo será de vinte días hábiles, conforme o establecido no artigo 14 do Decreto 93/1991, do 20 de marzo, modificado polo Decreto 166/2013, do 14 de novembro.</p>
    <p>Terceiro. O/A xefe/a do centro en que cause baixa a funcionaria, así como o daquel en que obteña destino, consignarán no título administrativo, dentro do prazo sinalado no punto anterior, as correspondentes dilixencias de cesamento e toma de posesión, das cales se dará traslado, mediante copia, á Dirección Xeral da Función Pública.</p>
    <p>Cuarto. Contra esta orde, que esgota a vía administrativa, os/as interesados/as poderán interpoñer recurso potestativo de reposición, ante esta consellería, no prazo dun mes contado desde o día seguinte ao da súa publicación no DOG, de conformidade co establecido na Lei 30/1992, do 26 de novembro, na súa nova redacción dada pola Lei 4/1999, do 13 de xaneiro, ou poderán impugnala directamente, ante o xulgado do contencioso-administrativo competente, no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 23 de febreiro de 2015</p>
    <footer><p>Beatriz Mato Otero<br>Conselleira de Traballo e Benestar</p></footer>
    <h2>ANEXO</h2>
    <p>Apelidos e nome: Bermúdez de Santiago, Marta.</p>
    <p>NRP: 3266287468 A2053.</p>
    <p>Subgrupo: C1.</p>
    <p>Corpo/escala: corpo administrativo da Xunta de Galicia.</p>
    <p>Denominación: director/a de Centro de Formación.</p>
    <p>Código do posto: TR.C99.20.903.15770.001.</p>
    <p>Nivel: 25.</p>
    <p>Dependencia: Centro Integrado de Formación Profesional de Santiago.</p>
    <p>Localidade: Santiago de Compostela.</p>

