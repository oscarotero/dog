---
date: '2015-03-12'
id: L223-230215-0004
page: 10240
number: 49
agency: Concello da Guarda
section: VI. Anuncios. b) Administración local.
title: >-
  ANUNCIO de licitación, polo procedemento aberto, do servizo de conservación e
  mantemento das zonas verdes e xardíns.
range: Anuncio
url: >-
  https://www.xunta.gal/dog/Publicados/2015/20150312/AnuncioL223-230215-0004_gl.html
---
<p>Aprobado por decreto da Alcaldía do 11 de febreiro de 2015 o expediente de contratación, incluídos os pregos de cláusulas administrativas particulares e técnicas que rexerán o concurso para adxudicar a contratación, polo procedemento aberto, do servizo de conservación e mantemento de zonas verdes e xardíns do concello da Guarda, que se expoñen ao público durante oito (8) días, contados a partir do seguinte ao desta publicación, para que poida presentar reclamacións quen se considere interesado.</p>
    <p>Simultaneamente anúnciase a contratación e aprazarase a licitación, se resultar necesario, por formularse reclamacións contra os pregos.</p>
    <p>Entidade adxudicadora:</p>
    <p>Concello da Guarda, praza do Reló, s/n, 36780. Teléfono: 986 61 00 00. Fax: 986 61 02 83.</p>
    <p>Obxecto do contrato:</p>
    <p>É obxecto do contrato a prestación do servizo de conservación e mantemento de zonas verdes e xardíns do concello da Guarda.</p>
    <p>Duración:</p>
    <p>Dous anos, con posibilidade de prórroga. </p>
    <p>Tipo de licitación:</p>
    <p>160.000 € (IVE incluído), importe que poderá ser mellorado á baixa polos licitadores.</p>
    <p>Modalidade de adxudicación:</p>
    <p>Procedemento aberto, tramitación ordinaria.</p>
    <p>Garantías:</p>
    <p>Provisoria: non se exixe.</p>
    <p>Definitiva: o adxudicatario, como requisito previo e necesario para a formalización do contrato, deberá constituír a garantía definitiva a que se refire o artigo 95 do texto refundido da Lei de contratos do sector público, por importe equivalente ao 5 por 100 do importe da adxudicación, excluído o imposto sobre o valor engadido, por medio de calquera das formas previstas no artigo 96 e segundo o estipulado no artigo 97 do TRLCSP en canto ao réxime das garantías prestadas por terceiros.</p>
    <p>Exame do expediente:</p>
    <p>Os licitadores poderán examinar o expediente na Secretaría Xeral do Concello, de luns a venres, das 9.00 ás 13.00 horas, agás sábados e festivos e ata o día anterior ao do remate do prazo de presentación de proposicións.</p>
    <p>Presentación de proposicións:</p>
    <p>As proposicións presentaranse no Rexistro Xeral do Concello da Guarda de luns a venres, das 9.00 ás 14.00 horas, e os sábados das 10.00 ás 13.00 horas, durante o prazo de quince (15) días hábiles contados a partir do día seguinte ao da última publicación no <em>Diario Oficial de Galicia</em> ou no <em>Boletín Oficial</em> da provincia.</p>
    <p>Apertura de proposicións:</p>
    <p>Ás 10.00 horas do sexto día hábil seguinte ao da finalización do prazo de presentación de ofertas, a mesa de contratación procederá, en acto público, á apertura das propostas económicas e técnicas presentadas (sobres B e C). Para estes efectos, se tal día é sábado, o acto terá lugar o día hábil seguinte.</p>
    <p>A Guarda, 11 de febreiro de 2015</p>
    <footer><p>José Manuel Domínguez Freitas<br>Alcalde</p></footer>

