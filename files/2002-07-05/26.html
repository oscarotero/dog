---
date: '2002-07-05'
id: D4AA
page: 10
number: 129
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 30 de maio de 2002, da Delegación Provincial de Ourense, pola
  que se autoriza e se aproba o proxecto de execución da instalación eléctrica
  que se cita. (Expediente IN407A 01/107-3).
range: Resolución
url: 'https://www.xunta.gal/dog/Publicados/2002/20020705/AnuncioD4AA_gl.html'
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a continuación se cita:</p>
<p>Solicitante: Eléctrica de Castro Caldelas, S.L.</p>
<p>Domicilio social: Galera, 1, 15000 A Coruña.</p>
<p>Denominación: L.M.T.S., C.T., Vilanova-Ponte.</p>
<p>Situación: Barrio da Pena-Castro Caldelas.</p>
<p>Descricións técnicas: liña aérea-soterrada a 20 kV de 350 m de lonxitude. Con orixe no apoio nº 5 da L.M.T. ó polígono industrial A Rasa, e remata no C.T. proxectado en caseta prefabricada no Barrio da Pena con 250 kVA, R/T, 20.000/380-220 V. Saída soterrada da rede de baixa tensión.</p>
<p>Cumpridos os trámites ordenados na Lei 54/1997, do 27 de novembro, e nos capítulos III e IV do Decreto 2617/1966, do 20 de outubro, sobre autorización de instalacións eléctricas, esta delegación provincial resolve:</p>
<p>Autorizar e aproba-lo proxecto de execución das devanditas instalacións, nas que as características se axustarán en tódalas súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente.</p>
<p>Contra a presente resolución poderase interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución; tamén se poderá interpoñer calquera outro recurso que se estime pertinente.</p>
<p>Ourense, 30 de maio de 2002.</p>
<p>Ramón Fernández-Linares Bouza</p>
<p>Delegado provincial de Ourense</p>

