---
date: '2021-05-21'
id: G0596-090421-0008
page: 25448
number: 94
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 9 de abril de 2021, da Xefatura Territorial de A Coruña, pola
  que se concede a autorización administrativa previa e de construción dunha
  instalación eléctrica no concello de Carral (expediente IN407A 2020/140-1).
range: Resolución
url: >-
  https://www.xunta.gal/dog/Publicados/2021/20210521/AnuncioG0596-090421-0008_gl.html
---
<p>Visto o expediente para outorgamento de autorización administrativa previa e de construción da instalación eléctrica que a seguir se describe:</p>
    <p>Solicitante: Divarian Propiedad, S.A.</p>
    <p>Domicilio social: rúa Julián Camarillo, núm. 4, Barrio Simancas-Distrito San Blas, 28037 Madrid.</p>
    <p>Título: proxecto: LMTS e CT soterrado para subministración a edificio de vivendas.</p>
    <p>Situación: rúa Pan 11, 15175 Carral (A Coruña).</p>
    <p>Características técnicas:</p>
    <p>Liña de media tensión soterrada de 15 kV, con inicio en cela existente no CT 15S357 e final en empalmes na liña de media tensión soterrada existente RAL706 a CT 15CEH5, logo de entrar e saír no CT proxectado, con condutor RHZ1 2OL 12/20 kV 3x(1x240 mm2) Al, lonxitude 175 m.</p>
    <p>Centro de transformación soterrado en edificio prefabricado 2L1P, con celas prefabricadas SF6 (24 kV, 400 A, 16 kA), 2 celas de liña (entrada/saída), 1 cela de protección con fusibles e transformador en aceite mineral, refrixeración natural, 15 kV/420 V de 250 kVA.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no título VII, capítulo II do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, na Lei 5/2017, do 19 de outubro, de fomento da implantación de iniciativas empresariais e de acordo coa Resolución do 19 de febreiro de 2014 da Dirección Xeral de Enerxía e Minas pola que se aproba o procedemento de autorización administrativa de construción (DOG núm. 54), esta xefatura territorial resolve:</p>
    <p>Conceder a autorización administrativa previa e a autorización administrativa de construción da devandita instalación, cuxas características se axustarán en todas as úas partes ás que figuran no seu proxecto e ás condicións técnicas e de seguranza establecidas nos regulamentos de aplicación.</p>
    <p>O prazo de vixencia da autorización é dun ano, contado a partir do día seguinte ao da publicación desta resolución no <em>Diario Oficial de Galicia</em>.</p>
    <p>A presente autorización entenderase outorgada, salvo o dereito de propiedade e sen prexuízo do de terceiro, e non poderá ser invocada para excluír ou diminuír a responsabilidade civil ou penal en que poida incorrer o beneficiario no exercicio da actividade ou na explotación da instalación autorizada.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>Contra o presente acordo, que non é definitivo en vía administrativa, cabe interpor recurso de alzada ante o conselleiro de Economía, Empresa e Innovación no prazo dun mes contado a partir do día seguinte ao da súa notificación ou publicación nos termos establecidos nos artigos 112, 115, 121 e 122 da Lei 39/2015, do 1 de outubro, do procedemento administrativo común das administracións públicas; sen prexuízo de que os interesados poidan interpor calquera outro recurso que consideren pertinente.</p>
    <p>A Coruña, 9 de abril de 2021</p>
    <footer><p>Isidoro Martínez Arca<br>Xefe territorial da Coruña</p></footer>

