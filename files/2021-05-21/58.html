---
date: '2021-05-21'
id: G0426-050521-0006
page: 25471
number: 94
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 29 de abril de 2021, do Xurado Provincial de Clasificación de
  Montes Veciñais en Man Común de Ourense, polo que se publica a Resolución do
  23 de abril de 2021 relativa ao acto de conciliación formulado polos
  representantes dos montes veciñais en man común Serra do Eixo e Touza, nos
  concellos de Carballeda de Valdeorras e O Barco de Valdeorras.
range: Anuncio
url: >-
  https://www.xunta.gal/dog/Publicados/2021/20210521/AnuncioG0426-050521-0006_gl.html
---
<p>Examinada a solicitude de conciliación formulada polos representantes do MVMC Serra do Eixo, pertencente á CMVMC de Candeda, Carballeda, Casoio, Domiz, Pusmazán, Riodolas, Robledo, Santa Cruz, Soutadoiro, Ricosende e Viladequinta (Carballeda de Valdeorras); Alixo, Raxoá e Millarouso (O Barco de Valdeorras) e o MVMC Touza, pertencente á CMVMC de Alixo e San Martiño, no concello do Barco de Valdeorras, resultan os seguintes</p>
    <p>Feitos:</p>
    <p>Primeiro. Con data do 27 de xuño de 2018 o presidente e o secretario da CMVMC de Candeda, Carballeda, Casoio, Domiz, Pusmazán, Riodolas, Robledo, Santa Cruz, Soutadoiro, Ricosende e Viladequinta (Carballeda de Valdeorras); Alixo, Raxoá e Millarouso (O Barco de Valdeorras) presentaron un escrito no rexistro da Xefatura Territorial do Medio Rural en Ourense (nº 3171/rx 1722543). Nel solicitan que se realicen os trámites correspondentes para a aprobación dun deslidamento entre o MVMC Serra do Eixo, titular da CMVMC citada, e o MVMC Touza, pertencente á CMVMC de Alixo e San Martiño, no concello do Barco de Valdeorras.</p>
    <p>Entre outra documentación, achegaron un documento de deslindamento técnico topográfico, unha certificación do secretario da xunta reitora da CMVMC de Alixo e San Martiño e unha certificación do secretario do Xulgado de Paz de Carballeda de Valdeorras da acta de conciliación celebrada o 4 de xuño de 2018.</p>
    <p>Segundo. O 29 de xuño de 2018 a CMVMC de Candeda, Carballeda, Casoio, Domiz, Pusmazán, Riodolas, Robledo, Santa Cruz, Soutadoiro, Ricosende e Viladequinta (Carballeda de Valdeorras); Alixo, Raxoá e Millarouso (O Barco de Valdeorras), presentou no rexistro electrónico da Xunta de Galicia (nº 2018/rx 1754432) documentación complementaria.</p>
    <p>Terceiro. Posteriormente, a CMVMC de Candeda, Carballeda, Casoio, Domiz, Pusmazán, Riodolas, Robledo, Santa Cruz, Soutadoiro, Ricosende e Viladequinta (Carballeda de Valdeorras); Alixo, Raxoá e Millarouso (O Barco de Valdeorras), presentou no rexistro electrónico da Xunta de Galicia unha nova certificación da aprobación na asemblea xeral celebrada o día 18 de outubro de 2019.</p>
    <p>Cuarto. O informe do Servizo de Montes da Xefatura Territorial de Ourense do 6 de agosto de 2020 considera que a solicitude se axusta ao establecido no artigo 53 da Lei 7/2012, do 28 de xuño, de montes de Galicia.</p>
    <p>A liña deste deslindamento afectaría unha parcela clasificada dentro do MVMC Montes Baixos de Candeda e Domiz, a cal pasaría a quedar encadrada dentro dos límites do MVMC Serra do Eixo ao situarse o límite entre o MVMC Serra do Eixo e o MVMC Montes Baixos de Candeda e Domiz máis ao norte desta parcela.</p>
    <p>A liña de deslindamento afecta terreos clasificados como MVMC entre os puntos nº 8 (Miradeiro) e nº 10 (Fragas de Miradeiro), na súa totalidade, e parcialmente entre os puntos nº 7 (punto tomado na devasa) e 8 e entre os puntos nº 10 e 11 (Vales de Corvo). Nestes dous últimos tramos do deslindamento os puntos 7 e 11 servirán, por tanto, unicamente como referencia para establecer a dirección na liña de deslindamento pero considérase que están situados fóra destes dous MVMC igual que o resto da liña de deslindamento entre os puntos nº 1 e 7.</p>
    <p>Consideracións legais e técnicas:</p>
    <p>Primeiro. A presente resolución dítase ao abeiro do artigo 53 do Regulamento para a execución da Lei 13/1989, do 10 de outubro, de montes veciñais en man común, aprobado polo Decreto 260/1992, do 4 de setembro, e de conformidade co disposto na Lei 39/2015, do 1 de outubro, do procedemento administrativo común das administracións públicas.</p>
    <p>Segundo. O artigo 53 da Lei 7/2012, do 28 de xuño, de montes de Galicia, recolle o procedemento para seguir no deslindamento entre montes veciñais en man común e establece que o Xurado Provincial de Clasificación de Montes Veciñais en Man Común, logo do exame da documentación presentada, ditará resolución que será publicada no <em>Diario Oficial de Galicia </em>e notificada ás comunidades interesadas.</p>
    <p>De acordo cos feitos e fundamentos de dereito expostos, o Xurado Provincial de Clasificación de Montes Veciñais en Man Común acordou por unanimidade o día 25 de novembro de 2020:</p>
    <p>Aprobar o acto de conciliación acadado polas xuntas reitoras dos MVMC Serra do Eixo, pertencente á CMVMC de Candeda, Carballeda, Casoio, Domiz, Pusmazán, Riodolas, Robledo, Santa Cruz, Soutadoiro, Ricosende e Viladequinta (Carballeda de Valdeorras); Alixo, Raxoá e Millarouso (O Barco de Valdeorras) e o MVMC Touza, pertencente á CMVMC de Alixo e San Martiño, no concello do Barco de Valdeorras, de acordo co informe do Servizo de Montes do 6 de agosto de 2020.</p>
    <p>Contra esta resolución, que pon fin a vía administrativa, poderase interpoñer recurso potestativo de reposición perante o Xurado Provincial de Clasificación de Montes Veciñais en Man Común de Ourense no prazo dun mes, ou ben directamente recurso contencioso- administrativo perante o Xulgado do Contencioso-Administrativo de Ourense, no prazo de dous meses contados desde o día seguinte ao desta notificación, de acordo co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e nos artigos 8 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Ourense, 29 de abril de 2021</p>
    <footer><p>Luis Jorge Álvarez Ferro<br>Presidente do Xurado Provincial de Clasificación <br>de Montes Veciñais en Man Común de Ourense</p></footer>

