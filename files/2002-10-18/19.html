---
date: '2002-10-18'
id: 14F3E
page: 14
number: 202
agency: XULGADO DE PRIMEIRA INSTANCIA E INSTRUCCIÓN NÚMERO UN DE PONTEVEDRA
section: V. ADMINISTRACIÓN DE XUSTIZA
title: Cédula de notificación de sentencia (377/2001).
range: Cédula
url: 'https://www.xunta.gal/dog/Publicados/2002/20021018/Anuncio14F3E_gl.html'
---
<p>No procedemento de referencia dictouse a resolución do teor literal seguinte:</p>
<p>«En nome de El-Rey e pola autoridade que a Constitución me confire, pronunciei a seguinte sentencia:</p>
<p>Na cidade de Pontevedra o seis de maio de dous mil dous.</p>
<p>Vistos por Manuel Pérez Pérez, maxistrado xuíz do Xulgado de Primeira Instancia e Instrucción número un desta cidade, os presentes autos de divorcio número 377/2001, seguidos por instancia de María Isabel García Dapena, representada polo procurador dos tribunais Senén Soto Santiago e asistida pola letrada María Teresa Pazos Currás, contra Francisco Javier Martínez San Millán, en situación procesual de rebeldía, e o Ministerio Fiscal.</p>
<p>Decido que estimando a demanda formulada pola representación procesual de María Isabel García Dapena contra Francisco Javier Martínez San Millán,</p>
<p>debo acordar e acordo a disolución por divorcio do matrimonio formado por eles, con tódolos efectos legais inherentes a tal declaración e, en especial, cos seguintes:</p>
<p>1º A atribución da garda e custodia dos fillos menores de idade do matrimonio, Estefanía e Francisco Javier, á nai, María Isabel García Dapena, con patria potestade por ámbolos proxenitores.</p>
<p>2º Recoñéceselle á parte que non convivirá habitualmente cos seus fillos menores, Francisco Javier Martínez San Millán, o dereito de os visitar, comunicar con eles e telos na súa compañía, nos termos e forma que acorden os pais, procurando sempre o maior beneficio para os fillos. En caso de desacordo ese dereito comprenderá:</p>
<p>-Fins de semana alternos, desde as 18 horas do venres ata as 20 horas do domingo.</p>
<p>-A metade das vacacións escolares de Nadal, Semana Santa e verán, os primeiros períodos os anos impares e os segundos os pares.</p>
<p>Debendo recolle-los seus fillos no domicilio da nai e reintegralos a el.</p>
<p>3º Atribúese o uso da vivenda familiar, sita en Pontevedra, rúa Eduardo Pondal número 53-2º B, e enxoval doméstico á esposa, María Isabel García Dapena, e fillos menores de idade do matrimonio que estarán na súa compañía.</p>
<p>4º En concepto de pensión por alimentos para os seus fillos Francisco Javier Martínez San Millán deberá entregar a María Isabel García Dapena a cantidade correspondente ó trinta por cento dos seus ingresos netos mensuais, por meses anticipados, en doce mensualidades ó ano e dentro dos cinco primeiros días de cada mes, persoalmente, contra recibo, ou na conta corrente que para o efecto sinale a esposa.</p>
<p>5º Acórdase a disolución do réxime económico matrimonial.</p>
<p>Non se fai expresa imposición das custas.</p>
<p>Comuníquese esta sentencia, unha vez que sexa firme, ás oficinas do Rexistro Civil en que conste a inscrición do matrimonio que se disolve.</p>
<p>Contra esta resolución cabe interpor recurso de apelación, que non suspenderá a eficacia das medidas acordadas e que deberá prepararse ante este xulgado no prazo dos cinco días seguintes á súa notificación.</p>
<p>Así, por esta miña sentencia, xulgando en primeira instancia, pronúncioo, mándoo e asínoo».</p>
<p>E como consecuencia do paradoiro ignorado de Francisco Javier Martínez San Millán, expídese a presente para que sirva de cédula de notificación.</p>
<p>Pontevedra, vintenove de maio de dous mil dous.</p>
<p>O/a secretario/a</p>
<p>Rubricado</p>

