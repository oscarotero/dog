---
date: '2015-11-30'
id: G0181-161115-0002
page: 45142
number: 228
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 10 de novembro de 2015 polo que se fai pública a Resolución do 4 de
  novembro de 2015, pola que se aproba a información pública de mapas
  estratéxicos de ruído das estradas da rede autonómica de Galicia.
range: Anuncio
url: >-
  https://www.xunta.gal/dog/Publicados/2015/20151130/AnuncioG0181-161115-0002_gl.html
---
<p>Con data do 4 de novembro de 2015, a Dirección da Axencia Galega de Infraestruturas emitiu resolución de aprobación dos mapas estratéxicos de ruído das estradas da rede autonómica de Galicia das zonas que se relacionan a seguir: </p>
    <p>– Zona de Santiago, cuxa información pública foi publicada o 2 de decembro de 2014 no <em>Diario Oficial de Galicia</em>.</p>
    <p>– Zona da Coruña Oeste-Costa da Morte, cuxa información pública foi publicada o 9 de decembro de 2014 no <em>Diario Oficial de Galicia</em>. </p>
    <p>– Zona de Ferrol-A Coruña Leste, cuxa información pública foi publicada o 17 de decembro de 2014 no <em>Diario Oficial de Galicia</em>. </p>
    <p>– Zona da Barbanza-Noia, cuxa información pública foi publicada o 12 de xaneiro de 2015 no <em>Diario Oficial de Galicia</em>.</p>
    <p>– Zona de Lugo, cuxa información pública foi publicada o 21 de xaneiro de 2015 no <em>Diario Oficial de Galicia</em>.</p>
    <p>– Zona de Ourense, cuxa información pública foi publicada o 29 de xaneiro de 2015 no <em>Diario Oficial de Galicia</em>.</p>
    <p>– Zona do Salnés-Caldas, cuxa información pública foi publicada o 16 de febreiro de 2015 no <em>Diario Oficial de Galicia</em>. </p>
    <p>– Zona de Vigo-O Morrazo, cuxa información pública foi publicada o 3 de marzo de 2015 no <em>Diario Oficial de Galicia</em>. </p>
    <p>– Zona do Baixo Miño, cuxa información pública foi publicada o 17 de marzo de 2015 no <em>Diario Oficial de Galicia.</em></p>
    <p>Os documentos resumo da cada unha das unidades dos mapas estratéxicos foron sometidos á información pública por un prazo dun mes, contado a partir do día seguinte ao da publicación do anuncio no <em>Diario Oficial de Galicia</em>.</p>
    <p>Os expedientes estiveron expostos ao público, nos días e nas horas hábiles de oficina, nos locais da Axencia Galega de Infraestruturas e nas respectivas casas dos concellos, co fin de que calquera persoa física ou xurídica formulase as alegacións que considerase pertinentes.</p>
    <p>Consideracións legais:</p>
    <p>Os estudos cumpren os requisitos que exixe a normativa vixente:</p>
    <p>• Directiva 2002/49/CE, do Parlamento Europeo e do Consello, do 25 de xuño de 2002, sobre avaliación e xestión do ruído ambiental.</p>
    <p>• Lei 37/2003, do 17 de novembro, do ruído.</p>
    <p>• Real decreto 1513/2005, do 16 de decembro, polo que se desenvolve a Lei 37/2003, no referente á avaliación e xestión do ruído ambiental.</p>
    <p>• Real decreto 1367/2007, do 19 de outubro, polo que se desenvolve a Lei 37/2003, no referente á zonificación acústica, obxectivos de calidade e emisións acústicas; e o Real decreto 1038/2012, do 6 de xullo, que o modifica.</p>
    <p>Por todo o exposto e tras a análise efectuada das alegacións e dos informes presentados polos organismos oficiais competentes, </p>
    <h2>RESOLVO:</h2>
    <p>Aprobar a información pública dos mapas estratéxicos de ruído das estradas da rede autonómica de Galicia de todas as zonas de referencia, coas seguintes consideracións soamente para a zona de Ferrol-A Coruña Leste:</p>
    <p>– Estrada AC-862.</p>
    <p>Corrixiranse os cadros do punto 8.4 e do plano 3.1 (mapa de afección), para que coincidan coa información do punto 8.3.1. Na cela correspondente a Lden (dBA)&gt;55, para «N» de centros docentes, especificarase o valor de «4 colexios» en lugar de «7 colexios».</p>
    <p>– Estrada AG-64.</p>
    <p>Corrixiranse os cadros do punto 8.4 e do plano 3.1 (mapa de afección), indicarase, na cela correspondente a Lden (dBA)&gt;55 para «Vivendas (centenas)», o valor de «5 vivendas» en lugar do actual de «2 vivendas».</p>
    <p>Contra esta resolución, que pon fin á vía administrativa, poderase interpor recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses, contados desde o día seguinte ao da publicación desta resolución no <em>Diario Oficial de Galicia</em>, de conformidade co establecido nos artigos 10, 14 e 46.1 da Lei 29/1998, do 13 de xullo, reguladora da xurisdición contencioso-administrativa, ou ben recurso potestativo de reposición ante a conselleira de Infraestruturas e Vivenda, no prazo dun mes contado desde o día seguinte ao da publicación da presente resolución no DOG, de acordo co disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>O que se fai público para o seu xeral coñecemento.</p>
    <p>Santiago de Compostela, 10 de novembro de 2015</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>

