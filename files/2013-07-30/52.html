---
date: '2013-07-30'
id: L102-090713-0002
page: 30348
number: 144
agency: Concello de Ames
section: VI. Anuncios. b) Administración local.
title: ANUNCIO de aprobación definitiva do Plan parcial S-02 Alto do Vento I.
range: Anuncio
url: >-
  https://www.xunta.gal/dog/Publicados/2013/20130730/AnuncioL102-090713-0002_gl.html
---
<p>Por Acordo plenario do 30 de maio de 2013 aprobouse definitivamente a modificación do Plan parcial do sector S-02 Alto do Vento I. O que se publica para os efectos previstos no artigo 92.2 da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>Acordo plenario de aprobación definitiva:</p>
    <p>«Punto quinto. Aprobación definitiva da modificación do Plan parcial do sector S-02 Alto do Vento I.</p>
    <p>(...)</p>
    <p>Rematadas as intervencións, o Pleno da Corporación, por maioría simple do número legal de membros, cos votos a favor dos 5 representantes do grupo municipal popular e das/os concelleiras/os non adscritas/os Mª Dolores Fernández Álvarez, María González Gómez, Ramón García Argibay, Manuel J. Ferreiro Santiago, Emilio Martínez Carballeira e Alfonso Rey López, e a abstención dos 6 representantes do grupo municipal socialista e das/os concelleiras/os non adscritas/os Olalla Alvite del Río, Pilar Candocia Pita, Xosé Anxo Doval Rey e Susana Mallo Redondo, adoptou os seguintes acordos: </p>
    <p>Primeiro. Aprobar definitivamente a modificación puntual do Plan parcial do sector S-02 Alto do Vento I.</p>
    <p>Segundo. Ordenar a publicación, no Diario Oficial de Galicia, do acordo de aprobación definitiva da modificación do Plan parcial S-02 Alto do Vento I no prazo dun mes, así como a publicación no Boletín Oficial da provincia da Coruña do documento, xunto coa normativa e ordenanzas. No anuncio farase constar a remisión á consellería competente.</p>
    <p>Terceiro. Comunicarlle á Consellería de Medio Ambiente, Territorio e Infraestruturas da Xunta de Galicia esta aprobación definitiva, con remisión dunha copia autenticada de dous exemplares completos do documento, con todos os planos e documentos debidamente dilixenciados.</p>
    <p>Cuarto. A eficacia do acto de aprobación definitiva e a entrada en vigor do plan aprobado quedan condicionadas ao cumprimento do disposto no artigo 92 da Lei de ordenación urbanística e protección do medio rural de Galicia e ao que dispoña para o efecto a lexislación reguladora da Administración actuante.</p>
    <p>Quinto. Notificarlles este acordo aos demais interesados no procedemento, coa indicación do réxime de recursos que procedan.</p>
    <p>Sexto. Facultar expresamente o alcalde presidente, Santiago Vicente Amor Barreiro, para cantas actuacións de trámite sexan precisas para a mellor execución do acordado».</p>
    <p>Contra este acordo, de conformidade co previsto no artigo 107.3 da Lei 30/1992, do 26 de novembro, poderá interpoñerse recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia con sede na Coruña, no prazo de dous meses contados desde o día seguinte ao da publicación deste anuncio no Diario Oficial de Galicia, de conformidade co previsto no artigo 46 da Lei 29/1998, do 13 de xullo, da xurisdición contencioso-administrativa.</p>
    <p>Ames, 26 de xuño de 2013</p>
    <footer><p>Santiago V. Amor Barreiro<br>Alcalde</p></footer>

