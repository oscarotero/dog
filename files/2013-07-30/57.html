---
date: '2013-07-30'
id: L130-100713-0001
page: 30356
number: 144
agency: Concello da Coruña
section: VI. Anuncios. b) Administración local.
title: >-
  ANUNCIO da aprobación inicial de expediente de expropiación na rúa Gil
  Vicente.
range: Anuncio
url: >-
  https://www.xunta.gal/dog/Publicados/2013/20130730/AnuncioL130-100713-0001_gl.html
---
<p>O tenente de alcalde responsable da Área de Medio Ambiente, Infraestruturas e Territorio, do 5 de xuño de 2013, por delegación do alcalde a través de Decreto do 13 de xuño de 2011, emite decreto en que se aproban os seguintes puntos: </p>
    <p>«Decreto.</p>
    <p>1. Aprobar inicialmente a expropiación parcial do local comercial situado na rúa Gil Vicente, 13, baixo esquerda, cuxa relación de bens e dereitos afectados é: </p>
    <p>Titulares: herdeiros de Enrique Epifanio Azpilcueta Azpilcueta.</p>
    <p>Ben: local comercial planta baixa.</p>
    <p>Predio rexistral: Rexistro da Propiedade nº 1 da Coruña. Predio 30.187. </p>
    <p>Tipo afección: parcial.</p>
    <p>Superficie afectada: 2,50 m2. </p>
    <p>2. En virtude do establecido no artigo 118.2 da Ordenanza de conservación e rehabilitación de inmobles do Concello da Coruña, o expediente tramitarase polo procedemento de taxación conxunta.</p>
    <p>3. O expediente someterase a información pública polo prazo dun mes mediante inserción de anuncio no <em>Diario Oficial de Galicia</em> e nun xornal dos de maior circulación da provincia, e estará exposto na Oficina Municipal de Rehabilitación deste concello. Así mesmo, a taxación notificarase individualmente aos que aparezan como titulares de bens ou dereitos </p>
    <p>4. Requirirlle á comunidade de propietarios do edificio situado na rúa Gil Vicente, 13, en calidade de beneficiario do expediente expropiatorio, que con anterioridade á aprobación definitiva do expediente deposite o importe ou aval bancario do 20 % da valoración que se aproba neste expediente, que ascende a 1.257,75 euros».</p>
    <p>O que se publica para efectos de inicio do trámite de información pública, de conformidad co artigo143.2 da Lei 9/2002, do 30 de decembro, de ordenación urbanística e protección do medio rural de Galicia, que dispón: </p>
    <p>«2. O proxecto de expropiación cos documentos sinalados será exposto ao público polo prazo dun mes, para que aqueles que poidan resultar interesados formulen as observacións e reclamacións que consideren convenientes, en particular no que concerne á titularidade ou valoración dos seus respectivos dereitos».</p>
    <p>A Coruña, 12 de xuño de 2013</p>
    <footer><p>Martín Fernández Prado<br>Tenente de alcalde responsable da Área de Medio Ambiente,<br>Infraestruturas e Territorio</p></footer>

