---
date: '2013-07-30'
id: CA04-230713-0002
page: 30307
number: 144
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 16 de xullo de 2013, da Xefatura Territorial de Lugo, pola que
  se autoriza e se aproba o proxecto de execución dunha instalación eléctrica no
  concello de Castro de Rei (expediente IN407A 2013/13-2, 8096 AT).
range: Resolución
url: >-
  https://www.xunta.gal/dog/Publicados/2013/20130730/AnuncioCA04-230713-0002_gl.html
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a seguir se cita:</p>
    <p>Solicitante: Eon Distribución, S.L.</p>
    <p>Domicilio social: rúa Medio, 12, 39003 Santander.</p>
    <p>Denominación: centro de repartición para servizos auxiliares de Ludrio.</p>
    <p>Situación: concello de Castro de Rei.</p>
    <p>Características técnicas: centro de repartición en edificio prefabricado tipo PFU-5, divididos en dúas zonas, unha zona de abonado propiedade de Eon Distribución, S.L., na cal se instalan dúas celas de interruptor, unha de medida e unha de liña. E unha zona de compañía propiedade de BEGASA (non é obxecto deste proxecto).</p>
    <p>Cumpridos os trámites ordenados na Lei 54/1997, do 27 de novembro, e no Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve: </p>
    <p>Autorizar e aprobar o proxecto de execución das ditas instalacións, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes, contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>Lugo, 16 de xullo de 2013</p>
    <footer><p>P.A. (Artigo 39 do Real decreto 324/2009, do 11 de xuño;<br><em>Diario Oficial de Galicia</em> número 117, do 17 de xuño)<br>Mª A. Belén Miragaya Sánchez<br>Xefa do Servizo de Enerxía e Minas</p></footer>

