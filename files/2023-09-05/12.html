---
date: '2023-09-05'
id: G0003-280823-0001
page: 51503
number: 168
agency: Servizo Galego de Saúde
section: IV. Oposicións e concursos.
title: >-
  ANUNCIO do 21 de agosto de 2023, da Xerencia da Área Sanitaria de Pontevedra e
  O Salnés, polo que se comunica a publicación da convocatoria pública para a
  provisión, polo sistema de libre designación, dun posto de persoal licenciado
  sanitario de xefatura de servizo en atención primaria.
range: Anuncio
url: >-
  https://www.xunta.gal/dog/Publicados/2023/20230905/AnuncioG0003-280823-0001_gl.html
---
<p>De conformidade co establecido no Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, modificado pola Lei 4/2020, do 28 de xaneiro, de medidas fiscais e administrativas (DOG núm. 19, do 29 de xaneiro de 2021), e na Orde do 24 de maio de 2006 (DOG núm. 106, do 5 de xuño) pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, e no uso das atribucións conferidas polo Decreto 134/2019, do 10 de outubro, polo que se regulan as áreas sanitarias e os distritos sanitarios do Sistema público de saúde de Galicia (DOG núm. 204, do 25 de outubro), o xerente da Área Sanitaria de Pontevedra e O Salnés</p>
    <h2>RESOLVE:</h2>
    <p>Primeiro. Anunciar a convocatoria para cubrir, polo procedemento de libre designación, un posto de persoal licenciado sanitario de xefatura de servizo en atención primaria relacionado no anexo I.</p>
    <p>Segundo. As retribucións do posto ofertado serán as que correspondan de acordo coa orde anual pola que se ditan as instrucións sobre a confección de nóminas do persoal ao servizo da Administración autonómica.</p>
    <p>Terceiro. As solicitudes para participar nesta convocatoria presentaranse, preferentemente, no Rexistro da Área Sanitaria Pontevedra e O Salnés, sito na rúa Loureiro Crespo, nº 2 de Pontevedra, ou a través de calquera dos procedementos do artigo 16 da Lei 39/2015, do 1 de outubro, do procedemento administrativo común das administracións públicas, no prazo quince días hábiles contados a partir do día seguinte ao da publicación deste anuncio no Diario Oficial de Galicia.</p>
    <p>Cuarto. As bases íntegras da convocatoria estarán expostas nos taboleiros de anuncios da dirección e na intranet da Área Sanitaria de Pontevedra e O Salnés, así como na páxina web do Servizo Galego de Saúde (www.sergas.es), na epígrafe de recursos humanos-desenvolvemento profesional.</p>
    <p>Pontevedra, 21 de agosto de 2023</p>
    <footer><p>José Manuel Flores Arias<br>Xerente da Área Sanitaria de Pontevedra<br>e O Salnés</p></footer>
    <h2>ANEXO</h2>
    <table>
     <thead>
      <tr>
       <td>Código</td>
       <td>Denominación da praza</td>
       <td>Servizo/unidade</td>
      </tr>
     </thead>
     <tbody>
      <tr>
       <td>SF-A1-250</td>
       <td>Xefatura do Servizo de Atención Primaria</td>
       <td>Servizo de Atención Primaria de Cambados</td>
      </tr>
     </tbody>
    </table>

