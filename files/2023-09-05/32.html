---
date: '2023-09-05'
id: L428-300823-0001
page: 51558
number: 168
agency: Concello de Lugo
section: VI. Anuncios. b) Administración local.
title: >-
  ANUNCIO de aprobación inicial do Plan parcial do sector de solo urbanizable
  delimitado S-5.I.
range: Anuncio
url: >-
  https://www.xunta.gal/dog/Publicados/2023/20230905/AnuncioL428-300823-0001_gl.html
---
<p>A Xunta de Goberno Local, na sesión que tivo lugar o día 24 de maio de 2023, acordou aprobar inicialmente o Plan parcial do sector de solo urbanizable delimitado S-5.I, formulado pola entidade mercantil Avento Consultores Inmobiliarios, S.L., representada por Alejandro Extremera Díez. </p>
    <p>Así mesmo, acordou significar que esta aprobación inicial determina automaticamente, pola aplicación do disposto nos artigos 47.2 da Lei 2/2016, do 10 de febreiro, do solo de Galicia (LSG), e 86.2 do Decreto 143/2016, do 22 de setembro, polo que se aproba o seu regulamento, a suspensión do procedemento do outorgamento de licenzas de parcelación de terreos, edificación e demolición no ámbito territorial afectado pola modificación da delimitación deste sector S-5.I na estrema coa rúa dos Carpinteiros, segundo se grafía na planimetría do Plan parcial. Esta suspensión terá unha duración máxima de dous anos e extinguirase, en calquera caso, coa aprobación definitiva do Plan parcial.</p>
    <p>Conforme o previsto nas disposicións vixentes, sométese a información pública polo prazo de dous meses durante o cal poderá ser examinado o contido íntegro do documento aprobado no seguinte enderezo electrónico:</p>
    <p>https://treboada.lugo.gal/index.php/s/2mJCWdkacpbCc6a</p>
    <p>Así mesmo, signifícase que durante o indicado prazo poderán presentarse neste concello as alegacións e suxestións que se desexen.</p>
    <p>Para calquera dúbida ou aclaración poderán dirixirse ao Servizo Municipal de Urbanismo en xornada laboral entre as 10.00 e as 14.00 horas (rolda da Muralla, nº 197, 1º andar).</p>
    <p>Lugo, 29 de agosto de 2023</p>
    <footer><p>A alcaldesa<br>P.D. (Decreto 5756/2023, do 21.6.2023)<br>Mercedes Paula Alvarellos Fondo<br>Tenenta de alcalde da Área de Sostibilidade Urbana e Recursos Internos</p></footer>

