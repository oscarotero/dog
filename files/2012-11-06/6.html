---
date: '2012-11-06'
id: G0165-261012-0002
page: 41583
number: 211
agency: Consellería do Medio Rural e do Mar
section: III. Outras disposicións.
title: >-
  ORDE do 19 de outubro de 2012 pola que se fixan os prezos privados das doses
  seminais de gando bovino e de exemplares bovinos, aviarios, ovinos e porcinos
  producidos no Centro de Recursos Zooxenéticos de Galicia.
range: Orde
url: >-
  https://www.xunta.gal/dog/Publicados/2012/20121106/AnuncioG0165-261012-0002_gl.html
---
<p>O artigo 50 da Lei 6/2003, do 9 de decembro, de taxas, prezos e exaccións reguladoras da Comunidade Autónoma de Galicia, dispón que son prezos privados as contraprestacións que obteñan os suxeitos pola prestación de servizos ou a realización de actividades efectuadas en réxime de dereito privado cando, prestando tamén tales servizos ou actividades o sector privado, sexan de solicitude voluntaria por parte dos administrados. Así mesmo, o artigo 51 da dita lei establece que os prezos privados serán fixados polas consellerías correspondentes, atendendo ás condicións e circunstancias do mercado en que operen, e publicaranse no <em>Diario Oficial de Galicia</em>. </p>
    <p>A Consellería do Medio Rural e do Mar está a desenvolver distintos programas dirixidos á salvagarda dos recursos zooxenéticos da gandaría tradicional. </p>
    <p>Como resultado deste programa de conservación xorden, a criterio facultativo dos servizos técnicos responsables, bens excedentes dirixidos á súa venda ao dispor de todos os gandeiros interesados. Esta orde fixa a contraprestación económica destes excedentes. </p>
    <p>O aumento das actividades levadas a cabo polo Centro de Recursos Zooxenéticos de Galicia, coa presenza de novas razas e especies nas súas dependencias desde a publicación da Orde do 23 de maio de 2007, fai precisa a publicación dunha nova norma que fixe os prezos privados dos bens excedentes dos programas de conservación. </p>
    <p>En consecuencia, logo do informe favorable da Consellería Facenda e de acordo co previsto no artigo 30.1.3 do Estatuto de autonomía de Galicia e no uso das facultades que me confiren os artigos 78 e 79 do Decreto lexislativo 1/1999, do 7 de outubro, polo que se aproba o texto refundido da Lei de réxime financeiro e orzamentario de Galicia, e no uso das competencias que me confire a Lei 1/1983, do 22 de febreiro, reguladora da Xunta e da súa Presidencia, modificada pola Lei 11/1998 e pola Lei 2/2007,</p>
    <h2>DISPOÑO: </h2>
    <p>Artigo único</p>
    <p>1. Os prezos privados exixibles polos servizos prestados polo Centro de Recursos Zooxenéticos de Galicia, referentes ás doses seminais de gando bovino e de exemplares bovinos, aviarios, ovinos e porcinos de razas autóctonas en perigo de extinción, son os que figuran no anexo desta orde. </p>
    <p>2. Os referidos prezos entenderanse co correspondente IVE. </p>
    <p>Disposición derrogatoria </p>
    <p>Queda derrogada a Orde do 23 de maio de 2007 pola que se fixan os prezos privados das doses seminais e de exemplares bovinos, aviarios, ovinos e porcinos producidos no Centro de Recursos Zooxenéticos de Galicia. </p>
    <p>Disposición derradeira </p>
    <p>A presente orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 19 de outubro de 2012</p>
    <footer><p>Rosa María Quintana Carballo<br>Conselleira do Medio Rural e do Mar</p></footer>
    <h2>ANEXO<br>Prezos privados de doses seminais e exemplares producidos no Centro de Recursos Zooxenéticos de Galicia (Coles-Ourense) </h2>
    <p>1. Doses seminais: </p>
    <p>-Razas bovinas cachena, caldelá, frieiresa, limiá e vianesa: 0,65 €/dose. </p>
    <p>2. Exemplares bovinos:</p>
    <p>• Machos das razas cachena, caldelá, frieiresa, limiá e vianesa de </p>
    <p>– Ata 8 meses de idade: 220 €/exemplar.</p>
    <p>– Ata 10 meses de idade: 242 €/exemplar. </p>
    <p>– Ata 12 meses de idade: 264 €/exemplar.</p>
    <p>– Ata 14 meses de idade: 286 €/exemplar. </p>
    <p>– Ata 16 meses de idade: 308 €/exemplar. </p>
    <p>– Ata 18 meses de idade: 330 €/exemplar. </p>
    <p>– Ata 20 meses de idade: 352 €/exemplar.</p>
    <p>– Ata 22 meses de idade: 374 €/exemplar.</p>
    <p>– Ata 24 meses de idade: 396 €/exemplar.</p>
    <p>– Maiores de 24 meses de idade: 418 €/exemplar. </p>
    <p>• Femias das razas cachena, caldelá, frieiresa, limiá e vianesa de </p>
    <p>– Ata 8 meses de idade: 200 €/exemplar.</p>
    <p>– Ata 10 meses de idade: 220 €/exemplar. </p>
    <p>– Ata 12 meses de idade: 240 €/exemplar.</p>
    <p>– Ata 14 meses de idade: 260 €/exemplar. </p>
    <p>– Ata 16 meses de idade: 280 €/exemplar. </p>
    <p>– Ata 18 meses de idade: 300 €/exemplar. </p>
    <p>– Ata 20 meses de idade: 320 €/exemplar.</p>
    <p>– Ata 22 meses de idade: 340 €/exemplar.</p>
    <p>– Ata 24 meses de idade: 360 €/exemplar.</p>
    <p>– Maiores de 24 meses de idade: 380 €/exemplar. </p>
    <p>3. Exemplares da raza Galiña de Mos: </p>
    <p>a) Inscritos no rexistro de nacementos, </p>
    <p>– Polos de 1 día: 0,40 €/exemplar. </p>
    <p>– Exemplares de ata 5 meses de idade: 1,50 €/exemplar. </p>
    <p>b) Inscritos no rexistro de reprodutores, </p>
    <p>– Galos e galiñas de máis de 5 meses de idade: 5 €/exemplar. </p>
    <p>4. Exemplares da raza Ovella Galega: </p>
    <p>a) Exemplares inscritos no libro xenealóxico: </p>
    <p>– Menores de 6 meses de idade : 35 €/exemplar. </p>
    <p>– Maiores de 6 meses de idade: 40 €/exemplar. </p>
    <p>b) Exemplares descualificados do libro xenealóxico: </p>
    <p>– Menores de 6 meses de idade : 25 €/exemplar. </p>
    <p>– Maiores de 6 meses de idade: 30 €/exemplar. </p>
    <p>5. Exemplares da raza Porco Celta: </p>
    <p>a) Exemplares inscritos no libro xenealóxico: </p>
    <p>– Entre 2 e 3 meses de idade: 45 €/exemplar. </p>
    <p>– Entre 3 e 6 meses de idade: 75 €/exemplar. </p>
    <p>– Maiores de 6 meses de idade: 150 €/exemplar. </p>
    <p>b) Exemplares descualificados do libro xenealóxico: </p>
    <p>– Entre 2 e 3 meses de idade: 35 €/exemplar. </p>
    <p>– Entre 3 e 6 meses de idade: 65 €/exemplar. </p>
    <p>– Maiores de 6 meses de idade: 140 €/ exemplar.</p>

