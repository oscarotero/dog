---
date: '2012-11-06'
id: G0164-291012-0001
page: 41577
number: 211
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 16 de outubro de 2012 pola que se autoriza o cambio de domicilio por
  traslado de instalacións e o cambio de titularidade do centro privado Pablo
  VI-Fátima, do concello da Rúa.
range: Orde
url: >-
  https://www.xunta.gal/dog/Publicados/2012/20121106/AnuncioG0164-291012-0001_gl.html
---
<p>O representante da titularidade do centro privado Pablo VI-Fátima, do concello da Rúa, solicita o cambio de domicilio por traslado de instalacións das ensinanzas de educación infantil e primaria, da rúa Felgar, número 13, á avenida Pablo VI, número 3, da Rúa (Ourense), así como o cambio de titularidade.</p>
    <p>Mediante escritura pública notarial, outorgada ante a notaria María Antonia Torga Noval, a Diócese de Astorga e a Congregación de la Compañía das Fillas da Caridade de San Vicente de Paúl, ceden a titularidade do centro educativo a favor do Bispado de Astorga.</p>
    <p>A Xefatura Territorial da Consellería de Cultura, Educación e Ordenación Universitaria de Ourense achega os expedientes cos correspondentes informes de acordo co Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995, que o desenvolve. </p>
    <p>Por isto, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Primeiro.</p>
    <p>Autorizar o cambio de domicilio por traslado de instalacións das ensinanzas de educación infantil e primaria, da rúa Felgar, número 13, á avenida Pablo VI, número 3, da Rúa, do centro privado Pablo VI-Fátima. </p>
    <p>Segundo.</p>
    <p>1. Autorizar o cambio de titularidade a favor do Bispado de Astorga do centro privado que se detalla a continuación:</p>
    <p>Denominación: CPR Pablo VI-Fátima.</p>
    <p>Código do centro: 32020631.</p>
    <p>Domicilio: avda. Pablo VI, nº 3.</p>
    <p>Localidade: A Rúa.</p>
    <p>Concello: A Rúa.</p>
    <p>Provincia: Ourense.</p>
    <p>Titular: Bispado de Astorga.</p>
    <p>Composición resultante:</p>
    <p>Educación infantil: 3 unidades.</p>
    <p>Educación primaria: 6 unidades.</p>
    <p>Educación secundaria obrigatoria: 8 unidades.</p>
    <p>Bacharelato: 4 unidades. Modalidades: Ciencias e Tecnoloxía, Humanidades e Ciencias Sociais.</p>
    <p>2. O cambio de titularidade non afectará o réxime de funcionamento do centro.</p>
    <p>Terceiro.</p>
    <p>O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Cuarto.</p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no Diario Oficial de Galicia, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 16 de outubro de 2012</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

