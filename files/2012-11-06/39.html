---
date: '2012-11-06'
id: C3K1-191012-0005
page: 41641
number: 211
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 8 de outubro de 2012, da Xefatura Territorial de Lugo, pola que se
  notifica a resolución do expediente sancionador 2012071AL-LU, por infraccións
  en materia sanitaria.
range: Cédula
url: >-
  https://www.xunta.gal/dog/Publicados/2012/20121106/AnuncioC3K1-191012-0005_gl.html
---
<p>Con data do 14 de setembro de 2012, a xefa territorial da Consellería de Sanidade de Lugo ditou a resolución do expediente sancionador nº 2012071AL-LU, incoado na Xefatura Territorial da Consellería de Sanidade de Lugo a Fernando Saavedra Portela, titular do establecemento Café Bar Brétema.</p>
    <p>Intentada a notificación da resolución segundo o disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e non sendo posible a súa práctica, por medio desta cédula, e ao abeiro do disposto no número 5 do devandito artigo, notifícase a Fernando Saavedra Portela, titular do establecemento Café Bar Brétema, o contido da dita resolución que figura como anexo, para que poida ter coñecemento dela.</p>
    <p>Así mesmo, fáiselle saber o dereito que o asiste para interpoñer recurso de alzada ante a conselleira de Sanidade no prazo dun mes, contado desde o día seguinte ao da publicación desta cédula, segundo establece o artigo 115 da Lei 30/1992, do 26 de novembro, lembrándolle o seu dereito a consultar o expediente, depositado nas dependencias desta xefatura, sita na rúa Montevideo, núm. 9, Lugo e a obter, de ser o caso, copia do expediente, segundo o previsto na letra a) do artigo 35 da citada Lei 30/1992, do 26 de novembro.</p>
    <p>En caso de conformidade co contido desta resolución, o aboamento voluntario da sanción poderá facerse no seguinte prazo: 1) as notificadas entre os días 1 e 15 de cada mes, desde a data da notificación ata o día 20 do mes posterior ou, se este non fora hábil, ata o inmediato día hábil seguinte, e 2) as notificadas entre os días 16 e último de cada mes, desde a data da notificación ata o día 5 do segundo mes posterior ou, se este non fora hábil, ata o inmediato día hábil seguinte; todo isto mediante o ingreso que poderá efectuar en calquera oficina de NCG Banco, S.A. (Novacaixagalicia); en BBVA transacción 1316, NIF S1511001H, ou en Banesto, empregando os impresos normalizados que se lle facilitarán nas dependencias desta xefatura territorial. O pagamento voluntario porá fin ao expediente. De non facelo así, procederase ao seu cobramento pola vía de constrinximento.</p>
    <p>Esta cédula expídese para que conste e lle sirva de notificación ao interesado, en cumprimento do disposto no artigo 59.5 da Lei 30/1992, do 26 de novembro. </p>
    <p>Lugo, 8 de outubro de 2012</p>
    <footer><p>Purificación Rivas Varela<br>Xefa territorial de Lugo</p></footer>
    <h2>ANEXO</h2>
    <p>Nº de expediente: 2012071AL-LU.</p>
    <p>Denunciado: Fernando Saavedra Portela, titular do establecemento Café Bar Brétema.</p>
    <p>DNI/NIF/CIF: 33339065-J.</p>
    <p>Último enderezo coñecido: rúa Doutor Cabaneiro, núm. 33, 27287 A Pastoriza (Lugo).</p>
    <p>Feito/s imputado/s: infracción da lexislación aplicable en materia sanitaria.</p>
    <p>Artigos infrinxidos: </p>
    <p>– Artigo 2.1.1 do Real decreto 1945/1983, do 22 de xuño, polo que se regulan as infraccións e sancións en materia de defensa do consumidor e da produción agroalimentaria.</p>
    <p>– Artigo 3, punto 4 do capítulo I; punto 1.a) do capítulo V; e puntos 2, 3 e 4 do capítulo IX do anexo II do Regulamento (CE) nº 852/2004 do Parlamento Europeo e do Consello, do 29 de abril de 2004, relativo á hixiene dos produtos alimenticios.</p>
    <p>– Artigos 3.4 e 6.2 do Real decreto 3484/2000, do 29 de decembro, polo que se establecen as normas de hixiene para a elaboración, distribución e comercio de comidas preparadas.</p>
    <p>– Artigo 41.a) da Lei 8/2008, do 10 de xullo, de saúde de Galicia.</p>
    <p>Tipificación: leve.</p>
    <p>Sanción imposta: cincocentos euros (500,00 €).</p>

