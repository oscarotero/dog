---
date: '2012-11-06'
id: G0164-291012-0002
page: 41581
number: 211
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 19 de outubro de 2012 pola que se concede autorización para a súa
  apertura e funcionamento ao centro autorizado de ensinanzas artísticas
  profesionais de artes plásticas e deseño Marcote, do concello de Vigo.
range: Orde
url: >-
  https://www.xunta.gal/dog/Publicados/2012/20121106/AnuncioG0164-291012-0002_gl.html
---
<p>A titularidade do centro autorizado de ensinanzas artísticas profesionais de artes plásticas e deseño Marcote, do concello de Vigo, solicita a autorización para impartir os ciclos formativos de artes plásticas e deseño de grao superior de Gráfica Publicitaria e de Fotografía Artística, da familia profesional de Deseño Gráfico.</p>
    <p>Logo da tramitación do expediente, de acordo co establecido no Decreto 253/1995, do 29 de setembro, de autorización de centros docentes privados para impartir ensinanzas artísticas, e coa Orde do 5 de decembro de 1995 que o desenvolve, por proposta da Dirección Xeral de Centros e Recursos Humanos,</p>
    <footer><p>DISPOÑO:</p></footer>
    <p>Primeiro.</p>
    <p>Autorizar a apertura e funcionamento do centro autorizado de ensinanzas artísticas profesionais de artes plásticas e deseño Marcote que a seguir se detalla:</p>
    <p>Denominación xenérica: centro autorizado de ensinanzas artísticas profesionais de artes plásticas e deseño.</p>
    <p>Denominación específica: Marcote.</p>
    <p>Código: 36024823.</p>
    <p>Domicilio: avda. da Ponte, 80. </p>
    <p>Localidade: Vigo.</p>
    <p>Concello: Vigo.</p>
    <p>Provincia: Pontevedra.</p>
    <p>Titular: Colegio Marcote, S.L.</p>
    <p>Ensinanzas que se autorizan: </p>
    <p>Familia profesional: Deseño Gráfico.</p>
    <p>– 1 ciclo formativo de grao superior de artes plásticas e deseño de Fotografía Artística.</p>
    <p>– 1 ciclo formativo de grao superior de artes plásticas e deseño de Gráfica Publicitaria.</p>
    <p>Segundo.</p>
    <p>Para a posta en funcionamento das ensinanzas que se autorizan, a Xefatura Territorial da Consellería de Educación e Ordenación Universitaria de Pontevedra, logo do informe do Servizo Territorial de Inspección Educativa, aprobará expresamente a relación de persoal que impartirá docencia no dito centro, así como o equipamento axeitado.</p>
    <p>Terceiro.</p>
    <p>O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que sinala a presente orde.</p>
    <p>Cuarto.</p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 19 de outubro de 2012</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

