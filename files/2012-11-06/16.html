---
date: '2012-11-06'
id: G0168-171012-0002
page: 41604
number: 211
agency: Xulgado do Social número 4 de Reforzo da Coruña
section: V. Administración de xustiza.
title: EDICTO (826/2010).
range: Edicto
url: >-
  https://www.xunta.gal/dog/Publicados/2012/20121106/AnuncioG0168-171012-0002_gl.html
---
<p>Marta Yanguas del Valle, secretaria xudicial do Xulgado do Social número 4 de reforzo da Coruña, fai saber que no procedemento seguridade social 826/2010, deste xulgado do Social, seguido por instancia de Marcelino Sobrado Piñeiro contra a empresa Naviera Marot, S.A., Fraternidad Muprespa, Instituto Social da Mariña, Instituto Nacional da Seguridade Social, Tesouraría Xeral da Seguridade Social, sobre invalidez, se ditou a resolución cuxo encabezamento e parte dispositiva son como segue:</p>
    <p>«Sentenza.</p>
    <p>A Coruña, 28 de setembro de 2012</p>
    <p>Ana Rodríguez Piorno, maxistrada xuíza do Xulgado do Social número 4 da Coruña, en funcións de reforzo, ditou esta resolución nos autos de procedemento sobre revisión de incapacidade 826/2010, en que foi demandante Marcelino Sobrado Piñeiro, representado polo letrado Sr. Varela Míguez, e demandados o Instituto Social da Mariña, o Instituto Nacional da Seguridade Social e a Tesouraría Xeral da Seguridade Social, coa representación da letrada da Administración da Seguridade Social Sra. Suárez Berea, a mutua Fraternidad Muprespa, coa representación do letrado Sr. Ojea Carballeira, e a empresa Naviera Marot, S.A. </p>
    <p>Dispoño que debo estimar e estimo a demanda interposta por Marcelino Sobrado Piñeiro contra o Instituto Social da Mariña, o Instituto Nacional da Seguridade Social e a Tesouraría Xeral da Seguridade Social, así como contra a Mutua Fraternidad Muprespa e a empresa Naviera Marot, S.A. e, en consecuencia, declaro a Marcelino Sobrado Piñeiro afecto de incapacidade permanente total derivada de accidente de traballo e condeno as entidades demandadas, en función das súas respectivas responsabilidades, a lle aboar ao demandante unha prestación do 75 % da súa base reguladora mensual de 1.970,12 euros, con efectos do 22 de xuño de 2010, e isto coas melloras e as revalorizacións que legal e regulamentariamente procedan.</p>
    <p>Notifíquese esta sentenza ás partes.</p>
    <p>Contra esta resolución cabe interpor recurso de suplicación ante o Tribunal Superior de Xustiza de Galicia, que deberá ser anunciado no prazo dos cinco (5) días seguintes ao da notificación desta sentenza.</p>
    <p>Así o pronuncio, mando e asino.</p>
    <p>Publicación. A anterior sentenza leuna e publicouna a maxistrada xuíza que a subscribe no día da súa data, do que eu, secretaria xudicial, dou fe».</p>
    <p>E para que lle sirva de notificación a Naviera Marot, S.A., expídese esta cédula para a súa publicación no <em>Diario Oficial de Galicia</em> e colocación no taboleiro de anuncios deste xulgado.</p>
    <p>A Coruña, 15 de outubro de 2012</p>
    <footer><p>A secretaria xudicial</p></footer>

