---
date: '2005-12-07'
page: 19
number: 234
agency: CONSELLERÍA DE EDUCACIÓN E ORDENACIÓN UNIVERSITARIA
section: II. AUTORIDADES E PERSOAL
title: >-
  Orde do 18 de novembro de 2005 pola que se modifica a do 19 de novembro de
  2003, pola que se fai pública a composición do Consello Social da Universidade
  de Santiago de Compostela.
range: Orde
---
<p>Pola Orde do 19 de novembro de 2003 (DOG nº 228, do 24 de novembro) fíxose pública a composición do Consello Social da Universidade de Santiago de Compostela.</p>
<p>De acordo co artigo 10.1º b) da Lei 1/2003, do 9 de maio, dos consellos sociais do Sistema Universitario de Galicia, os membros dos consellos sociais cesarán por renuncia, incapacidade declarada por resolución xudicial firme, morte ou declaración de falecemento. A renuncia deberá presentárselles por escrito á autoridade, entidade ou institución designante e ao presidente do Consello Social, quen lla comunicará á consellería competente en materia universitaria, e publicarase no Diario Oficial de Galicia, data desde a que producirá efectos.</p>
<p>O artigo 7.4º da citada Lei 1/2003 establece que os acordos de designación de membros do Consello Social seranlle comunicados ao conselleiro competente en materia universitaria, quen procederá ao seu nomeamento mediante orde da súa consellería.</p>
<p>Con data do 10 de outubro de 2005, o secretario xeral da Unión Xeral de Traballadores de Galicia comunica o cesamento de Pastor Fuenteseca Díaz como representante da UGT no Consello Social da Universidade de Santiago de Compostela e a designación de José Luís Rodríguez Trigo como representante da UGT nese Consello Social.</p>
<p>Por todo iso,</p>
<p>DISPOÑO:</p>
<p>Artigo único.-Nomear a José Luís Rodríguez Trigo como representante designado polo sindicato UGT, no Consello Social da Universidade de Santiago de Compostela, en substitución de Pastor Fuenteseca Díaz.</p>
<p>Disposición derradeira</p>
<p>Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 18 de novembro de 2005.</p>
<p>Laura Sánchez Piñón</p>
<p>Conselleira de Educación e Ordenación</p>
<p>Universitaria</p>

