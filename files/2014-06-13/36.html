---
date: '2014-06-13'
id: CA04-230514-0005
page: 26961
number: 112
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 20 de maio de 2014, da Xefatura Territorial da Coruña, pola que
  se autoriza administrativamente e se aproba o proxecto de execución dunha
  instalación eléctrica no concello das Pontes de García Rodríguez (expediente
  IN407A 2013/160).
range: Resolución
url: >-
  https://www.xunta.gal/dog/Publicados/2014/20140613/AnuncioCA04-230514-0005_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: avda. de Arteixo, 171, 15007 A Coruña.</p>
    <p>Denominación: ampliación subestación Mourela 132 kV, cambio T-1 e acoplamento 20 kV.</p>
    <p>Situación: concello das Pontes de García Rodríguez.</p>
    <p>Características técnicas: </p>
    <p>Ampliación do parque 132 kV da subestación Mourela, consistente en:</p>
    <p>– Instalación dun novo transformador T-I sobre bancada existente, de características:</p>
    <p>– Relación de transformación: 132/20 kV.</p>
    <p>– Potencia: 30 MVA.</p>
    <p>– Refrixeración: ONAN.</p>
    <p>– Grupo de conexión: YNyn0d11.</p>
    <p>– Conexións para as derivacións de barras e as conexións entre aparellaxe, en condutor tipo Condor LA-455.</p>
    <p>Modificación do parque 20 kV da subestación Mourela, consistente en:</p>
    <p>– Instalación dunha nova posición de acoplamento lonxitudinal composta por unha posición de manobra (integrada por un seccionador tripolar rotativo de 1.250 A e un interruptor tripolar de 1.250 A) e unha de remonte (integrada por un seccionador tripolar rotativo de 1.250 A), interconectadas mediante condutor illado tipo RHZ1-2OL(S) 12/20 kV 3(1 × 630 mm2 Cu) + H16, quedando cunha configuración de simple barra partida (8 BA 1 e 8 BA 2).</p>
    <p>– Instalación dunha nova medida de barras, proxectándose a instalación de tres (3) novos transformadores de tensión para medida de barras (semebarra 8 BA 2).</p>
    <p>– Conexións para as derivacións de barras e as conexións entre aparellaxe, en condutor Cu de 500 mm2 de sección.</p>
    <p>– Conexión entre bornes de secundario do transformador e o interruptor, en condutor Cu Ø60/54 mm.</p>
    <p>Readaptación das proteccións propias do transformador, diferencial de trafo e de sobre intensidade de fases en alta e baixa tensión e de neutro.</p>
    <p>Conexión da cuba do eléctrodo soterrado do novo transformador mediante condutor Cu de 9 mm2 de sección á rede de terras existente da subestación.</p>
    <p>Cumpridos os trámites ordenados na Lei 54/1997, do 27 de novembro (BOE nº 285), do sector eléctrico, e no título VII, capítulo II do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da dita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta instalación está previsto que se execute nun prazo dun ano, contado a partir da data da última autorización administrativa necesaria.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>Contra esta resolución, que non é definitiva en vía administrativa, cabe interpor recurso de alzada ante o conselleiro de Economía e Industria no prazo dun mes contado a partir do día seguinte ao da súa notificación ou publicación nos termos establecidos nos artigos 107, 110, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro), sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 20 de maio de 2014 </p>
    <footer><p>Por vacante (Artigo 30.3 do Decreto 110/2013; DOG nº 140, do 24 de xullo)<br>Isidoro Martínez Arca<br>Xefe do Servizo de Administración Industrial</p></footer>

