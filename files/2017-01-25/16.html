---
date: '2017-01-25'
id: G2017-190117-0001
page: 3898
number: 17
agency: Universidade da Coruña
section: IV. Oposicións e concursos.
title: >-
  RESOLUCIÓN do 12 de xaneiro de 2017, pola que se corrixen erros na do 22 de
  decembro de 2016, pola que se convoca concurso de acceso a prazas de corpos
  docentes universitarios.
range: Resolución
url: >-
  https://www.xunta.gal/dog/Publicados/2017/20170125/AnuncioG2017-190117-0001_gl.html
---
<p>Detectado erro no primeiro parágrafo do punto 2.2 Requisitos específicos, da Resolución do 22 de decembro de 2016 da Universidade da Coruña, pola que se convoca concurso de acceso a prazas de corpos docentes universitarios, publicada no <em>Boletín Oficial del Estado</em> núm. 10, do 12 de xaneiro de 2017, procédese a efectuar a seguinte rectificación:</p>
    <p>No primeiro parágrafo do punto 2.2 Requisitos específicos onde di: «Ser funcionario ou funcionaria do corpo de profesores e profesoras titulares de universidade ou da escala de investigadoras e investigadores científicos dos organismos públicos de investigación, e prestar, como mínimo, dous anos de servizos efectivos baixo esta condición. Estar acreditado ou acreditada para o corpo docente de catedráticos e catedráticas de universidade conforme ao establecido no Real decreto 1312/2007, do 5 de outubro, modificado polo Real decreto 415/2015, do 29 de maio», debe dicir: «Estar acreditado ou acreditada para o corpo docente de profesores e profesoras titulares de universidade conforme o establecido no Real decreto 1312/2007, do 5 de outubro, modificado polo Real decreto 415/2015, do 29 de maio».</p>
    <p>Ábrese un novo prazo de presentación de solicitudes de 15 días hábiles, contados a partir do día seguinte ao da publicación desta resolución no <em>Boletín Oficial del Estado</em>.</p>
    <p>A Coruña, 12 de xaneiro de 2017</p>
    <footer><p>Julio E. Abalde Alonso<br>Reitor da Universidade da Coruña</p></footer>

