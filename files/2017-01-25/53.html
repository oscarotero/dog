---
date: '2017-01-25'
id: L354-221216-0003
page: 3969
number: 17
agency: Concello de Ourense
section: VI. Anuncios. b) Administración local.
title: >-
  ANUNCIO do acordo sobre a sentenza ditada polo Tribunal Superior de Xustiza de
  Galicia no procedemento ordinario 4800/2012, pola que se anulan os artigos
  3.2.h.2 e 3.2.h.3 da normativa do Plan xeral de ordenación municipal
  (expediente de planeamento urbanístico 2011003844).
range: Acordo
url: >-
  https://www.xunta.gal/dog/Publicados/2017/20170125/AnuncioL354-221216-0003_gl.html
---
<p>Anúnciase que a Xunta de Goberno Local, en sesión ordinaria do 20 de outubro de 2016, adoptou, entre outros, o seguinte acordo:</p>
    <p>12. A Xunta de Goberno Local, de conformidade coa proposta, por unanimidade dos asistentes (nove votos a favor), acordou:</p>
    <p>Darse por informada de que o Tribunal Superior de Xustiza de Galicia ditou sentenza no procedemento ordinario 4800/2012, que é do seguinte teor: «Estimamos parcialmente o recurso contencioso-administrativo interposto pola Cooperativa Estudios San Martín, S.C.G. contra a disposición indicada no primeiro fundamento desta sentenza, que anulamos canto aos artigos 3.2.h.2 e 3.21.h.3 do PXOM de 1986 que exixe un edificio exclusivo para a instalación dun centro de ensino regulado con máis de 50 prazas escolares. Non se fai imposición das custas do recurso.</p>
    <p>Contra esta sentenza cabe interpor, ben ante o Tribunal Supremo, ben ante a correspondente sección desta sala, o recurso de casación previsto no artigo 86 da Lei xurisdicional, que deberá prepararse mediante escrito que se presentará nesta sala no prazo de trinta días e cumprindo os requisitos indicados no artigo 89.2 da dita lei. Á vista do informe da letrada municipal, acórdase non recorrer».</p>
    <p>O que se fai público para os efectos oportunos.</p>
    <p>Ourense, 12 de decembro de 2016</p>
    <footer><p>Jesús Vázquez Abad<br>Alcalde presidente</p></footer>

