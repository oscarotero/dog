---
date: '2003-11-20'
id: 20FB2
page: 14
number: 226
agency: 'CONSELLERÍA DE ASUNTOS SOCIAIS, EMPREGO E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 17 de outubro de 2003, da Delegación Provincial de Pontevedra,
  pola que se dispón o rexistro, o depósito e a publicación, no Diario Oficial
  de Galicia, da acta da comisión paritaria de rectificación do artigo 13º do
  convenio colectivo do sector de empresas exportadoras de peixe fresco.
range: Resolución
url: 'https://www.xunta.gal/dog/Publicados/2003/20031120/Anuncio20FB2_gl.html'
---
<p>Vista a acta da comisión paritaria do 26-9-2003, pola que se acorda rectifica-lo texto do parágrafo segundo do artigo 13º do convenio colectivo do sector de empresas exportadoras de peixe fresco, con nº de código 3600615, e de conformidade co disposto</p>
<p>no artigo 90.2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo desta delegación provincial, e a notificación á comisión paritaria do convenio.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 17 de outubro de 2003.</p>
<p>Joaquín Macías Sánchez</p>
<p>Delegado provincial de Pontevedra</p>
<p>Reunión da comisión mixta de vixilancia.</p>
<p>Acta.</p>
<p>En Vigo, o 26 de setembro de 2003, reúnese a comisión mixta da vixilancia para rectifica-lo artigo 13º parágrafo segundo do convenio colectivo de traballo para as empresas exportadoras de peixe fresco da provincial de Pontevedra.</p>
<p>Os asistentes por CC.OO., Rosa Pérez Álvarez, Guillermo García Costas e pola CIG, Xosé Lois Díaz Gil, e pola representación empresarial Santiago Montenegro Campos, Sebastián Domínguez Graña e Victorio Acosta Garrido, acordan que debido a unha errónea redacción no seu día do parágrafo segundo do artigo 13º do citado convenio, o texto adecuado que negociaron ámbalas partes sería o seguinte:</p>
<p>Artigo 13º.-Retribucións. Parágrafo segundo. O pagamento dos atrasos correspondentes por aplicación da dita táboa desde primeiro de ano será aobado no mes de agosto de 2003. Para o ano 2003 a táboa salarial incrementarase nun 4% desde primerio de xaneiro segundo queda reflectido na táboa salarial anexa.</p>
<p>Polo tanto rogamos que se xa publicado segundo as partes acordan.</p>

