---
date: '2021-10-25'
id: C3K1-081021-0009
page: 52089
number: 205
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 8 de outubro de 2021, da Xefatura Territorial de Ourense, pola que
  se notifica o acordo de inicio do expediente sancionador 2021968AE-OU por
  infraccións en materia sanitaria.
range: Cédula
url: >-
  https://www.xunta.gal/dog/Publicados/2021/20211025/AnuncioC3K1-081021-0009_gl.html
---
<p>O 9 de setembro de 2021, a xefa territorial da Consellería de Sanidade ditou acordo de inicio do expediente sancionador 2021968AE-OU incoado ao titular do DNI 44464712P, con enderezo na avenida de Zamora, bloque 3-3º A, 32005 Ourense.</p>
    <p>Intentada a notificación deste acordo segundo o disposto no artigo 42.2 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), e non sendo posible a súa práctica; por medio desta cédula e segundo o disposto no artigo 44 da dita lei, notifícaselle ao titular do DNI 44464712P, con enderezo na avenida de Zamora, bloque 3-3º A, 32005 Ourense, o contido do dito acordo de inicio que figura como anexo para que poida ter coñecemento del.</p>
    <p>Así mesmo, fáiselle saber o dereito que o asiste, segundo o disposto na letra f) do artigo 64.2 e no artigo 76 da Lei 39/2015, para presentar alegacións ante a Xefatura Territorial no prazo de 15 días hábiles, contados desde o seguinte ao da publicación desta cédula, lembrándolle o seu dereito a consultar o expediente depositado nas dependencias da Xefatura, sita na avenida de Zamora, 13, Ourense, e obter, se é o caso, copia do expediente, segundo o previsto na letra a) do artigo 53.1 da citada Lei 39/2015, do 1 de outubro.</p>
    <p>Advírteselle que no caso de non efectuar alegacións sobre o contido do dito acordo no citado prazo, o acordo de inicio considerarase proposta de resolución cando conteña un pronunciamento preciso acerca da responsabilidade imputada, cos efectos previstos na letra f) do artigo 64.2 da Lei 39/2015.</p>
    <p>Así mesmo, comunícaselle que antes da resolución do procedemento ten dereito a que se apliquen as reducións no importe da sanción establecidas no artigo 85 da citada Lei 39/2015.</p>
    <p>Esta cédula expídese para que conste e lle sirva de notificación ao interesado, en cumprimento do disposto no artigo 44 da Lei 39/2015, do 1 de outubro. Así mesmo, faise constar que a eficacia da notificación quedará supeditada á súa publicación no taboleiro de edictos único (TEU) do Boletín Oficial del Estado (BOE).</p>
    <p>Ourense, 8 de outubro de 2021</p>
    <footer><p>Laura López del Castillo<br> Xefa territorial de Ourense</p></footer>
    <h2>ANEXO</h2>
    <p>Nº de expediente: 2021968AE-OU.</p>
    <p>DNI/NIF/CIF/NIE: 44464712P.</p>
    <p>Último enderezo coñecido: avenida de Zamora, bloque 3-3º A, 32005 Ourense.</p>
    <p>Feito imputado: infracción da lexislación aplicable en materia sanitaria.</p>
    <p>Preceptos presuntamente infrinxidos: Decreto 8/2021, do 26 de xaneiro, do presidente da Xunta de Galicia, polo que se adoptan medidas no territorio da Comunidade Autónoma de Galicia para facer fronte á crise sanitaria, na condición de autoridade competente delegada no marco do estado de alarma declarado polo Real decreto 926/2020, do 25 de outubro, polo que se declara o estado de alarma para conter a propagación de infeccións causadas polo SARS-CoV-2 (DOG núm. 16-Bis, do 26 de xaneiro de 2021).</p>
    <p>Tipificación provisional: leve.</p>
    <p>Sanción proposta: trescentos euros (300 €).</p>

