---
date: '1999-12-20'
id: 138DA
page: 14
number: 243
agency: CONCELLO DE CARTELLE
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1999/19991220/Anuncio138DA_gl.html'
---
<p>Con data do 5 de novembro de 1999, foi aprobado polo Pleno do Concello o prego de cláusulas administrativas para a contratación do servicio de abastecemento de auga, o que se expón ó público na secretaría do concello polo prazo de 8 días hábiles, para que poidan presentarse reclamacións, contados desde o día seguinte ó da publicación deste anuncio no BOP ou Diario Oficial de Galicia.</p>
<p>Así mesmo, anúnciase a licitación para adxudica-lo contrato mediante concurso, polo trámite ordinario.</p>
<p>Obxecto do contrato de concesión: a explotación (xestión e prestación integral) do servicio de abastecemento de auga, inclúense tamén o mantemento das estacións de captación, depuración, impulsión, depósitos, etc., do servicio domiciliario de auga potable no termo municipal de Cartelle, así como as ampliacións e melloras futuras que se realicen durante a vixencia do contrato.</p>
<p>Fianza provisional: 200.000 pesetas.</p>
<p>Fianza definitiva: 5.000.000 de pesetas, incrementada anualmente segundo o IPC do período.</p>
<p>Proposicións: presentaranse no rexistro de entrada do concello, durante o prazo de 26 días naturais, contados desde o seguinte ó da última publicación deste anuncio no BOP ou no Diario Oficial de Galicia. Os criterios de valoración e a documentación para tomar parte no concurso figuran no expediente que consta na secretaría do concello.</p>
<p>Apertura de plicas: terá lugar ás 13 horas do seguinte día hábil (agás sábado), a aquel en que remata o prazo de presentación de ofertas.</p>
<p>Información: Concello de Cartelle, teléfono: 988 49 11 11. Fax: 988 49 11 20.</p>
<p>Cartelle, 11 de novembro de 1999.</p>
<p>Mª Carmen Leyte Coello</p>
<p>Alcaldesa</p>

