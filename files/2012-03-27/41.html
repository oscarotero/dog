---
date: '2012-03-27'
id: C141-210312-13735
page: 10812
number: 60
agency: Portos de Galicia
section: VI. Anuncios. a) Administración autonómica.
title: >-
  RESOLUCIÓN do 21 de marzo de 2012 pola que se modifica a Resolución do 1 de
  marzo de 2012 pola que se anuncia a licitación, por lotes, mediante
  procedemento aberto e sistema multicriterio, tramitación urxente, dun contrato
  de servizos suxeito a regulación harmonizada, anteriormente modificada por
  Resolución do 8 de marzo de 2012.
range: Resolución
url: >-
  https://www.xunta.gal/dog/Publicados/2012/20120327/AnuncioC141-210312-13735_gl.html
---
<p>No punto 5.b da Resolución do 1 de marzo de 2012, da entidade pública Portos de Galicia, publicada no <em>Diario Oficial de Galicia</em>, número 47, do 7 de marzo de 2012, pola que se anuncia a licitación, mediante procedemento aberto e sistema multicriterio, tramitación urxente, da contratación por lotes dos servizos de conservación, mantemento e mellora das instalacións eléctricas dos portos pertencentes a Portos de Galicia, suxeita a regulación harmonizada, e modificada por Resolución do 8 de marzo de 2012, publicada no <em>Diario Oficial de Galicia</em>, número 52, do 14 de marzo de 2012, disponse que o prego de prescricións técnicas xerais e particulares (PPT), o prego tipo de cláusulas administrativas particulares (PCAP), o cadro de características do contrato (CCC) e os seus correspondentes anexos, poderanse obter no perfil de contratante, no seguinte enderezo:</p>
    <p>www.contratosdegalicia.es/resultado.jsp?N=17216.</p>
    <p>Advertidos erros no contido do PPT e do CCC que rexerán a referida licitación, cómpre efectuar as seguintes modificacións nos devanditos documentos:</p>
    <p>– Apróbase unha corrección do importe que figura na cláusula 21.2 do PPT, deixando sen efecto a cantidade de 22.100 euros, que se substitúe pola de 27.600 euros, segundo figura na nova redacción da devandita cláusula.</p>
    <p>– Como consecuencia da anterior corrección, modifícase parcialmente o contido do anexo I do CCC (Modelos de ofertas económicas), deixando sen efecto o disposto no punto I.5 (Modelo de oferta económica do lote 5), e se engade un novo anexo I-bis do CCC, co novo Modelo de oferta económica do lote 5.</p>
    <p>– Ao remate do primeiro parágrafo do punto 14.1.B/1 do CCC, relativo aos criterios de adxudicación cuantificables mediante xuizos de valor, engádese un novo parágrafo no que se listan diferentes aspectos da oferta técnica que serán valorados como melloras.</p>
    <p>Así mesmo, pola presente resolución dáse publicidade á modificación parcial do contido do anexo II do CCC (prego específico de cláusulas administrativas particulares), pola que se deixa sen efecto o disposto na súa cláusula 2.ª, e se engade un novo anexo III do CCC, que recolle unha cláusula única relativa a Formato de facturación.</p>
    <p>– Obtención de información e da documentación corrixida:</p>
    <p>1. Entidade: División de Contratación de Portos de Galicia.Teléfono: 881 88 16 45.</p>
    <p>2. Enderezo na internet: http://www.xunta.es/contratacion/resultado.jsp?N=17216</p>
    <p>– Prazo de presentación de proposicións:</p>
    <p>Á vista do anterior, ábrese un novo prazo de presentación de ofertas para participar na licitación convocada para adxudicar por lotes, mediante procedemento aberto e sistema multicriterio, o contrato de servizos de referencia, que rematará ás catorce (14.00) horas do día 7 de maio de 2012.</p>
    <p>– Data de apertura de ofertas: a apertura pública das ofertas técnicas (sobre B) levarase a cabo nun prazo non superior a sete (7) días contados dende a apertura da documentación administrativa do sobre A. No caso de que ese día coincida en sábado ou festivo, a apertura realizarase o primeiro día hábil seguinte.</p>
    <p>– Data de envío do anuncio de modificación ao <em>Diario Oficial de la Unión Europea</em>: 21 de marzo de 2012.</p>
    <p>Santiago de Compostela, 21 de marzo de 2012.</p>
    <footer><p>José Juan Durán Hermida<br>Presidente de Portos de Galicia</p></footer>

