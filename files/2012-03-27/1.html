---
date: '2012-03-27'
id: G0164-210312-13715
page: 10593
number: 60
agency: 'Consellería de Cultura, Educación e Ordenación Universitaria'
section: I. Disposicións xerais.
title: >-
  ORDE do 14 de marzo de 2012 pola que se modifica parcialmente a Orde do 28 de
  xuño de 2006 pola que se regula a adscrición de forma temporal, en comisión de
  servizo e por petición da interesada ou interesado, dos funcionarios dos
  corpos docentes en centros dependentes da Consellería de Cultura, Educación e
  Ordenación Universitaria, en atención á situación de conciliación da vida
  familiar e laboral.
range: Orde
url: >-
  https://www.xunta.gal/dog/Publicados/2012/20120327/AnuncioG0164-210312-13715_gl.html
---
<p>Pola Orde do 28 de xuño de 2006 regulouse a adscrición de forma temporal, en comisión de servizo e por petición da interesada ou interesado, dos funcionarios dos corpos docentes en centros dependentes da Consellería de Cultura, Educación e Ordenación Universitaria, en atención a situacións de conciliación da vida familiar e laboral, modificada parcialmente pola Orde do 3 de maio de 2007.</p>
    <p>A experiencia acadada na aplicación da citada orde aconsella realizar modificacións puntuais nesta, modificando os requisitos de idade dos fillos que xeran o dereito á concesión da comisión de servizo.</p>
    <p>Na súa virtude, no uso da autorización conferida pola disposición derradeira primeira do Decreto 244/1999, do 29 de xullo, </p>
    <p class="dog-centrado-sin-cursiva-c-a">DISPOÑO:</p>
    <p>Artigo único.</p>
    <p>Os puntos 1.º e 2.º do artigo 3 da Orde do 28 de xuño de 2006 quedan redactados do seguinte xeito:</p>
    <p>1. Ter un fillo ou filla menor de catro anos, dous fillos ou fillas menores de seis ou tres fillos ou fillas menores de doce anos. Poderá, así mesmo, efectuarse a solicitude cando exista embarazo a termo final con anterioridade ao mes de marzo do ano seguinte no que se presenta a instancia. No caso de adopción ou acollemento permanente ou preadoptivo, a idade computarase desde a resolución xudicial ou administrativa.</p>
    <p>A idade dos fillos ou fillas computarase en 31 de agosto do ano en que se efectúa a solicitude.</p>
    <p>2. Ter, se é o caso, destino definitivo a unha distancia superior a 60 km dos centros ou localidade, que se solicitan en primeiro lugar.</p>
    <p>Disposición derradeira primeira.</p>
    <p>Autorízase o director xeral de Centros e Recursos Humanos a ditar as normas que sexan precisas para o desenvolvemento desta orde.</p>
    <p>Disposición derradeira segunda. </p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 14 de marzo de 2012.</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

