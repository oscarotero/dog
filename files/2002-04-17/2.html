---
date: '2002-04-17'
id: 6CE6
page: 5153
number: 74
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Orde do 12 de abril de 2002 pola que se autoriza a apertura dos
  establecementos dedicados á venda de libros o 17 de maio de 2002, Día das
  Letras Galegas.
range: Orde
url: 'https://www.xunta.gal/dog/Publicados/2002/20020417/Anuncio6CE6_gl.html'
---
<p>Por medio do Decreto 365/1996, do 26 de setembro, reguláronse os horarios comerciais no ámbito da Comunidade Autónoma de Galicia, determinándose no parágrafo segundo da súa disposición adicional que regulamentariamente se poderán regula-los horarios comerciais dos establecementos dedicados exclusivamente á venda de productos culturais e habilitando na disposición derradeira primeira o</p>
<p>conselleiro de Industria e Comercio para dicta-las disposicións necesarias para a aplicación, execución e eficacia do devandito decreto.</p>
<p>Con motivo da conmemoración do Día das Letras Galegas, esta consellería considera conveniente autoriza-la apertura dos establecementos comerciais dedicados á venda de libros o 17 de maio de 2002, para conseguir con isto a maior difusión, mediante a venda de libros do patrimonio literario galego.</p>
<p>Na súa virtude,</p>
<p>DISPOÑO:</p>
<p>Artigo único.-Autorízanse os establecementos dedicados á venda de libros a abri-lo día 17 de maio de 2002, Día das Letras Galegas.</p>
<p>No caso de establecementos que realicen a venda de libros simultaneamente coa doutros productos, a autorización refírese exclusivamente á venda dos devanditos artigos.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 12 de abril de 2002.</p>
<p>Juan Rodríguez Yuste</p>
<p>Conselleiro de Industria e Comercio</p>
<p>CONSELLERÍA DE CULTURA, COMUNICACIÓN SOCIAL</p>
<p>E TURISMO</p>

