---
date: '2015-05-26'
id: CA02-180515-0001
page: 20570
number: 97
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  RESOLUCIÓN do 7 de abril de 2015, da Secretaría Xeral de Ordenación do
  Territorio e Urbanismo, sobre aprobación definitiva do expediente de
  delimitación do solo do núcleo rural de Olveira, no concello de Dumbría (A
  Coruña).
range: Resolución
url: >-
  https://www.xunta.gal/dog/Publicados/2015/20150526/AnuncioCA02-180515-0001_gl.html
---
<p>O Concello de Dumbría solicita a aprobación definitiva do expediente de delimitación do solo do núcleo rural de Olveira, ao abeiro do establecido na disposición adicional segunda.2 da Lei 9/2002, de ordenación urbanística e protección do medio rural de Galicia.</p>
    <p>Examinada a documentación remitida polo Concello de Dumbría e vista a proposta subscrita pola Subdirección Xeral de Urbanismo, resulta:</p>
    <p>Antecedentes.</p>
    <p>1. O Concello de Dumbría carece actualmente de planeamento xeral. Como planeamento aplicable rexen as Normas complementarias e subsidiarias de planeamento da provincia da Coruña, aprobadas definitivamente por Orde da Consellería de Ordenación do Territorio e Obras Públicas do 3.4.1991.</p>
    <p>2. A Secretaría Xeral de Ordenación do Territorio e Urbanismo resolveu, con data do 9.12.2009, non outorgar a aprobación definitiva á delimitación do solo de núcleo rural de Olveira, debendo o concello introducir as correccións necesarias para emendar o conxunto de deficiencias relacionadas nesa resolución.</p>
    <p>3. Augas de Galicia emitiu informe favorable con data do 1.9.2010.</p>
    <p>4. O Pleno do Concello aprobou o proxecto corrixido de delimitación do solo de núcleo rural de Olveira no 4.12.2012.</p>
    <p>5. A Dirección Xeral do Patrimonio Cultural emitiu informe favorable o 26.2.2013, condicionado a incorporar as medidas protectoras e correctoras incluídas nel.</p>
    <p>6. O secretario municipal emitiu informe no 23.1.2015 previo á aprobación provisional.</p>
    <p>7. O pleno do Concello aprobou novamente o proxecto de delimitación do solo de núcleo rural de Olveira subscrito polos arquitectos Daniel Beiras García-Sabell e David Estany Garea, no 27.1.2015.</p>
    <p>Análise e consideracións.</p>
    <p>1. Obxecto: a proposta delimita como solo de núcleo rural uns 107.246 m2 de superficie que se categorizan como histórico-tradicional, aplicando unha ordenanza definida no propio expediente, con parcela mínima 900 m2 (permítese edificar nas parcelas menores situadas entre outras edificadas) e 0,50 m2/m2 de edificabilidade máxima.</p>
    <p>2. Consolidación edificatoria do ámbito delimitado (artigo 13.3 da LOUG): segundo o método numérico da Instrución 4/2011 (DOG núm. 91, do 11 de maio) acreditando unha consolidación do 57,27 %.</p>
    <p>3. Distancia do límite proposto respecto das edificacións tradicionais do núcleo (artigo 13.3 da LOUG): a delimitación encerra as edificacións tradicionais do asentamento seguindo o parcelario e as pegadas físicas existentes dentro do máximo de 50 m das devanditas edificacións tradicionais.</p>
    <p>En consecuencia, púidose comprobar que se encontran corrixidas as deficiencias sinaladas na anterior resolución desta Secretaría Xeral de Ordenación do Territorio e Urbanismo do 9 de decembro de 2009.</p>
    <p>De acordo co punto 2 da disposición adicional segunda da LOUG, e co artigo 12.1.b) do Decreto 316/2009, do 4 de xuño, polo que se establece a estrutura orgánica da Consellería de Medio Ambiente, Territorio e Infraestruturas, a competencia para resolver sobre a aprobación definitiva dos expedientes de delimitación de solo de núcleos rurais corresponde á Secretaría Xeral de Ordenación do Territorio e Urbanismo.</p>
    <p>Resolución.</p>
    <p>Visto canto antecede,</p>
    <h2>RESOLVO:</h2>
    <p>Primeiro. Aprobar definitivamente o proxecto de delimitación do solo de núcleo rural común de Olveira, no concello de Dumbría.</p>
    <p>Segundo. Contra esta resolución cabe interpoñer recurso contencioso-administrativo ante o Tribunal Superior de Xustiza de Galicia, no prazo de dous meses, que se contarán desde o día seguinte ao da súa publicación, de conformidade co disposto nos artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>3. Notifíquese ao concello e publíquese no Diario Oficial de Galicia.</p>
    <p>Santiago de Compostela, 7 de abril de 2015</p>
    <footer><p>María Encarnación Rivas Díaz<br>Secretaria xeral de Ordenación do Territorio e Urbanismo</p></footer>

