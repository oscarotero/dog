---
date: '2015-05-26'
id: G0260-050515-0002
page: 20604
number: 97
agency: 'Tribunal Superior de Xustiza de Galicia (Sala do Social, Sección Primeira)'
section: V. Administración de xustiza.
title: EDICTO (RSU 4078/2014).
range: Edicto
url: >-
  https://www.xunta.gal/dog/Publicados/2015/20150526/AnuncioG0260-050515-0002_gl.html
---
<p>M. Asunción Barrio Calle, secretaria xudicial da Sección primeira da Sala Segunda do Social do Tribunal Superior de Xustiza de Galicia, fago saber:</p>
    <p>Que no procedemento de recurso de suplicación 4078/2014 desta sección, seguido por instancia de María Montserrat Painceira Mouzo contra as entidades Oxem Sports, S.L. e Xemade Sociedade Cooperativa Galega, sobre despedimento disciplinario, se ditou a seguinte resolución:</p>
    <p>«Aclarar e rectificar o parágrafo terceiro do fundamento xurídico segundo, número 3, da Sentenza do 4 de marzo de 2015, ditada por esta sala no presente recurso de suplicación número 4078/2014, no sentido de fixar como cantidade que se deberá aboar en concepto de indemnización a de 8.726,90 euros.</p>
    <p>E aclarar e rectificar a parte dispositiva da sentenza, que quedará redactada na forma seguinte:</p>
    <p>Decidimos que estimando o recurso de suplicación interposto pola demandante María Montserrat Painceira Mouzo contra a sentenza ditada polo Xulgado do Social número 2 de Ferrol, nos presentes autos sobre despedimento, debemos revogar e revogamos a dita sentenza e, con estimación parcial da demanda interposta pola referida demandante, debemos declarar e declaramos a improcedencia do seu despedimento e, en consecuencia, condenamos a empresa codemandada Xemade Sociedade Cooperativa Galega a que no prazo de cinco días desde a notificación desta sentenza opte: entre readmitir a traballadora nas mesmas condicións que rexían antes de producirse o seu despedimento, con aboamento neste caso dos salarios de tramitación desde a data do despedimento e ata a notificación da presente sentenza a razón do salario diario de 34,20 euros, ou ben a satisfacerlle a cantidade de 8.726,90 euros en concepto de indemnización, determinando esta opción a extinción do contrato de traballo, que se entenderá producida na data do cesamento efectivo no traballo. E desestimamos a demanda respecto da empresa tamén demandada Oxem Sports, S.L., á cal absolvemos libremente.</p>
    <p>Fáiselles saber ás partes que contra esta resolución non cabe recurso ningún, sen prexuízo do recurso de casación para a unificación de doutrina contra a sentenza definitiva, que poderán preparar por escrito ante esta Sala do Social dentro dos dez días seguintes á notificación deste auto, de acordo co disposto nos artigos 219 e seguintes da Lei de procedemento laboral. Expídase certificación da presente resolución para constancia na peza que se arquivará neste tribunal, incorporándose o orixinal, en unión da sentenza, ao correspondente libro de sentenzas, logo de devolución dos autos ao xulgado do social de procedencia.</p>
    <p>Así, por este o noso auto, pronunciámolo, mandámolo e asinámolo.»</p>
    <p>E para que sirva de notificación en legal forma á entidade Oxem Sports, S.L., en ignorado paradoiro, expido o presente edicto para a súa inserción no <em>Diario Oficial de Galicia</em>.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan autos ou sentenzas, ou cando se trate de emprazamento.</p>
    <p>A Coruña, 27 de abril de 2015</p>
    <footer><p>A secretaria xudicial</p></footer>

