---
date: '2023-08-10'
id: G0656-210723-0004
page: 48043
number: 152
agency: Consellería de Promoción do Emprego e Igualdade
section: III. Outras disposicións.
title: >-
  RESOLUCIÓN do 14 de xullo de 2023, da Dirección Xeral de Relacións Laborais,
  pola que se dispón a inscrición no rexistro e a publicación da acta do acordo
  da Comisión Negociadora de actividades arqueolóxicas de Galicia na cal se
  acordou o calendario laboral e as táboas salariais para o ano 2022.
range: Resolución
url: >-
  https://www.xunta.gal/dog/Publicados/2023/20230810/AnuncioG0656-210723-0004_gl.html
---
<p>Visto o texto da acta do acordo da Comisión Negociadora de actividades arqueolóxicas de Galicia na que se acordou o calendario laboral e as táboas salariais para o ano 2022, que se subscribiu con data do 24 de febreiro de 2023, entre a representación empresarial de AEGA e a representación legal dos traballadores CIG-Asemblea de Traballadores da Arqueoloxía de Galicia (Ataga), e de conformidade co disposto no artigo 90, puntos 2 e 3, do Real decreto lexislativo 2/2015, do 23 de outubro, polo que se aproba o texto refundido da Lei do Estatuto dos traballadores, e no Real decreto 713/2010, do 28 de maio, sobre rexistro e depósito de convenios colectivos, acordos colectivos de traballo e plans de igualdade.</p>
    <p>Esta Dirección Xeral de Relacións Laborais,</p>
    <h2>resolve: </h2>
    <p>Primeiro. Ordenar o seu rexistro e depósito no Rexistro de Convenios e Acordos Colectivos de Traballo da Comunidade Autónoma de Galicia (Regcon), creado mediante a Orde do 29 de outubro de 2010 (DOG núm. 222, do 18 de novembro).</p>
    <p>Segundo. Dispoñer a súa publicación no Diario Oficial de Galicia.</p>
    <p>Santiago de Compostela, 14 de xullo de 2023</p>
    <footer><p>Elena Mancha Montero de Espinosa<br>Directora xeral de Relacións Laborais</p></footer>
    <h3>Actas dos acordos da Comisión Negociadora</h3>
    <p>Reunidos en comisión que tiveron lugar na Sede Nacional da CIG en Santiago de Compostela os días 20 de xaneiro, 10 de febreiro e 24 de febreiro de 2023,</p>
    <p>Dunha parte e pola AEGA: Eduardo Breogán Nieto Muñíz (presidente da AEGA e da Comisión Negociadora Francisco Alonso Toucido e Roberto Bartolomé Abraira, que acoden con representación legal; pola outra e pola CIG-Asemblea de Traballadores da Arqueoloxía de Galicia (Ataga): Iván Rodríguez Franco, Lino Gorgoso López, Celtia Rodríguez e Iria Salvande Lorenzo.</p>
    <p>Tras a preceptiva convocatoria oficial, as partes acordan conformar a Comisión Negociadora, con domicilio na Rúa Miguel Ferro Caaveiro, núm. 10, CP 15707 de Santiago de Compostela (A Coruña) para os anos 2023-2028, nomeando por unanimidade a Eduardo B. Nieto Muñiz como presidente e a Iván Rodríguez Franco vicepresidente, ambos por un prazo de dous anos e con cargos rotativos nos dous anos seguintes. Noméanse vogais desta a Lino Gorgoso e Iria Salvande pola CIG-Ataga, e a Francisco Alonso Toucido e Roberto Bartolomé Abraira pola AEGA.</p>
    <p>Tras as correspondentes exposicións de antecedentes e motivos, en relación coas negociacións abertas de cara á sinatura dun novo convenio, a actualización das táboas salariais e a aplicación das subidas correspondentes ao IPC, así como a organización do calendario laboral para o ano 2023</p>
    <h2>ACORDAN:</h2>
    <p>1. O calendario laboral para o ano 2023 en función ao documento anexo.</p>
    <p>2. O establecemento do 18 de agosto, Día Internacional da Arqueoloxía, como día de portas abertas ou de difusión da profesión arqueolóxica ao público, nas condicións indicadas no calendario.</p>
    <p>3. A actualización das táboas salariais para o ano 2022 cunha subida do 6’2 % en todas as categorías sobre a táboa anterior e actualmente de referencia correspondente ao ano 2017, do xeito seguinte:</p>
    <table>
     <tbody>
      <tr>
       <td>Grupo</td>
       <td>Categoría</td>
       <td>Salario base</td>
       <td>Plus
        asistencia</td>
       <td>Vacacións</td>
       <td>Pp.Ee.</td>
       <td>Plus
        transporte</td>
       <td>Salario bruto mes</td>
      </tr>
      <tr>
       <td>I</td>
       <td>Director/a</td>
       <td>1.524,12</td>
       <td>195,6</td>
       <td>143,31</td>
       <td>286,62</td>
       <td>349,3</td>
       <td>2.498,95</td>
      </tr>
      <tr>
       <td>I</td>
       <td>Técnico/a</td>
       <td>1.011,81</td>
       <td>195,6</td>
       <td>100,61</td>
       <td>201,24</td>
       <td>349,3</td>
       <td>1.858,56</td>
      </tr>
      <tr>
       <td>I</td>
       <td>Arqueólogo/a de empresa</td>
       <td>1.005,99</td>
       <td>195,6</td>
       <td>100,14</td>
       <td>200,26</td>
       <td>116,43</td>
       <td>1.618,41</td>
      </tr>
      <tr>
       <td>II</td>
       <td>Técnico/a especialista</td>
       <td>1.005,99</td>
       <td>195,6</td>
       <td>100,14</td>
       <td>200,26</td>
       <td>232,85</td>
       <td>1.734,84</td>
      </tr>
      <tr>
       <td>III</td>
       <td>Auxiliar de arqueoloxía</td>
       <td>808,04</td>
       <td>195,6</td>
       <td>83,63</td>
       <td>167,28</td>
       <td>291,07</td>
       <td>1.545,62</td>
      </tr>
      <tr>
       <td rowspan="3">IV</td>
       <td>Xefe/a administrativo/a</td>
       <td>859,34</td>
       <td>195,6</td>
       <td>87,91</td>
       <td>175,82</td>
       <td>116,44</td>
       <td>1.435,11</td>
      </tr>
      <tr>
       <td>Oficial administrativo/a</td>
       <td>826,67</td>
       <td>195,6</td>
       <td>85,19</td>
       <td>170,38</td>
       <td>116,44</td>
       <td>1.394,28</td>
      </tr>
      <tr>
       <td>Auxiliar administrativo/a</td>
       <td>759,16</td>
       <td>195,6</td>
       <td>79,57 1</td>
       <td>159,13</td>
       <td>116,44</td>
       <td>1.309,89</td>
      </tr>
     </tbody>
    </table>
    <p>4. O pagamento dos atrasos correspondentes ao ano 2022, con aplicación desde o mes de xaneiro, de xeito rateado durante o período dun ano (12 meses) desde a publicación destas actas.</p>
    <p>5. Unha subida para o ano 2023 e seguintes dun máximo do 3 % sobre a táboa aprobada para 2022, ou do IPC correspondente no caso de que este sexa inferior ao 3 %, e vincúlase este acordo ao compromiso de sinatura dun novo convenio colectivo ao longo do presente ano 2023, con efecto desde a publicación deste.</p>
    <p>6. A creación dun calendario de negociacións para un novo convenio colectivo.</p>
    <p>Acórdase tamén a tramitación e publicación no Diario Oficial de Galicia (DOG) das presentes actas para a entrada en vigor inmediata do calendario laboral e da táboa salarial actualizada, ante a posibilidade de que o novo convenio colectivo non se acorde ao longo de varios meses.</p>
    <p>E para que conste para os efectos oportunos e de cara á publicación deste acordo, asinan</p>
    <p>Pola AEGA</p>
    <p>Eduardo B. Nieto Muñiz Fco. Alonso Toucido Roberto Bartolomé Abraira</p>
    <p>Pola CIG-Ataga</p>
    <p>Iván Rodríguez Franco Lino Gorgoso López Iria Salvande Lorenzo</p>

