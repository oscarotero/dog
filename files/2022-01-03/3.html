---
date: '2022-01-03'
id: G0426-291221-0009
page: 23
number: 1
agency: Consellería do Medio Rural
section: III. Outras disposicións.
title: >-
  CORRECCIÓN DE ERROS. Resolución do 24 de novembro de 2021, da Dirección Xeral
  de Gandaría, Agricultura e Industrias Agroalimentarias, pola que se prorrogan
  todas as medidas fitosanitarias establecidas na Resolución do 8 de marzo de
  2017, pola que se establecen as zonas infestadas e as zonas tampón e se
  implementan as medidas para a erradicación e control con respecto ao organismo
  de corentena Tecia Solanivora Povolny ou couza guatemalteca da pataca na
  Comunidade Autónoma de Galicia.
range: Corrección de resolución
url: >-
  https://www.xunta.gal/dog/Publicados/2022/20220103/AnuncioG0426-291221-0009_gl.html
---
<p>Advertido un erro na citada resolución, publicada no DOG núm. 236, do 10 de decembro de 2021, procede, en virtude do establecido no artigo 109.2 da Lei 39/2015, do 1 de outubro, do procedemento administrativo común das administracións públicas, corrixir o seguinte erro:</p>
    <p>Na páxina 60049, no punto 6, onde di: «Serán consideradas zonas non demarcadas na provincia da Coruña os concellos de Cabanas, Cariño, A Capela, Fene, Ferrol, Neda, Ortigueira, As Pontes de García Rodríguez e As Somozas, a franxa de 5 quilómetros limítrofe cos concellos infestados que afecta parcelas dos concellos de Cee e Fisterra; e na provincia de Lugo os concellos de Abadín, Muras, Ourol, A Pastoriza, A Pontenova e Riotorto»., debe dicir: «Serán consideradas zonas non demarcadas na provincia da Coruña os concellos de Cabanas, A Capela, Fene, Ferrol, Neda, Ortigueira, As Pontes de García Rodríguez e As Somozas, a franxa de 5 quilómetros limítrofe cos concellos infestados que afecta parcelas dos concellos de Cee e Fisterra; e na provincia de Lugo os concellos de Abadín, Muras, Ourol, A Pastoriza, A Pontenova e Riotorto».</p>

