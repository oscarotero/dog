---
date: '2002-06-28'
id: C682
page: 10
number: 124
agency: >-
  XULGADO DE PRIMEIRA INSTANCIA E INSTRUCCIÓN NÚMERO DOUS DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto de notificación.
range: Edicto
url: 'https://www.xunta.gal/dog/Publicados/2002/20020628/AnuncioC682_gl.html'
---
<p>Eu, Gonzalo Jorge Cabaleiro de Saa, secretario da Administración de Xustiza con destino no Xulgado de Primeira Instancia e Instrucción número dous de Santiago de Compostela e o seu partido, certifico que nos autos acumulados de xuízo verbal 256/2001 e 70/2002 se dictou sentencia co encabezamento e resolución que literalmente din:</p>
<p>«Sentencia. En Santiago de Compostela o 15 de abril de 2002.</p>
<p>En nome da Súa Maxestade El-Rei.</p>
<p>Francisco Javier Míguez Poza, maxistrado-xuíz titular do Xulgado de Primeira Instancia e Instrucción número dous dos desta cidade, dictou esta resolución no procedemento civil verbal, seguido neste xulgado co número 256/2001 e 70/2002, no que actuaron como demandante Comuca, S.L., representado pola procuradora dos tribunais Rita Goimil Martínez, e asistido polo letrado Javier Lois Bastida, e como demandados Construcciones Técnicas Garrido, S.L. e Ana María Alonso Garrido, declarados en rebeldía procesual.</p>
<p>Resolvo que debo estimar e estimo a demanda presentada por Comuca, S.L., representado pola procuradora dos tribunais Rita Goimil Martínez, e asistido polo letrado Javier Lois Bastida, e contra Construcciones Técnicas Garrido, S.L. e Ana María Alonso Garrido, declarados en rebeldía procesual, condenándoos a pagarlle solidariamente á demandante a cantidade de 2.023,37 euros.</p>
<p>As custas procesuais impóñense ós demandados.</p>
<p>Contra esta resolución poderase interpoñer recurso de apelación ante a Audiencia Provincial neste xulgado no prazo de 5 días desde a notificación na forma prevista nos artigos 455 e seguintes da Lei de axuizamento civil.</p>
<p>Así, por esta miña sentencia, xulgando definitivamente na instancia, pronúncioa, mándoa e asínoa».</p>
<p>E para que lles sirva de notificación en forma ós demandados rebeldes, Construcciones Técnicas Garrido, S.L. e Ana María Alonso Garrido, en paradoiro descoñecido, expido, selo e asino este edicto en Santiago de Compostela o 26 de abril de 2002.</p>
<p>Rubricado</p>

