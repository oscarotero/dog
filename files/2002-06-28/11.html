---
date: '2002-06-28'
id: C62A
page: 10
number: 124
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 4 de marzo de 2002, da Delegación Provincial de Lugo, pola que
  se dispón a inscrición no rexistro e a publicación, no Diario Oficial de
  Galicia, do convenio colectivo de ámbito provincial para a empresa Sertosa
  Norte, S.L. (San Cibrao).
range: Resolución
url: 'https://www.xunta.gal/dog/Publicados/2002/20020628/AnuncioC62A_gl.html'
---
<p>Visto o texto do convenio colectivo para a empresa Sertosa Norte, S.L. (San Cibrao) (código 2700701), da provincia de Lugo, asinado o día 20 de febreiro de 2002, pola representación da citada empresa e a dos seus traballadores, e de conformidade co disposto no artigo 90.2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, e no Real decreto 1040/1981, do 22 de maio, sobre rexistro e depósito de convenios colectivos de traballo esta delegación provincial</p>
<p>ACORDA:</p>
<p>Primeiro.-Ordena-la inscrición do citado convenio colectivo no rexistro de convenios desta delegación, así como o seu depósito.</p>
<p>Segundo.-Remiti-lo texto do citado convenio á Dirección Xeral de Relacións Laborais da Xunta de Galicia.</p>
<p>Terceiro.-Dispoñe-la súa publicación no Diario Oficial de Galicia e no BOP.</p>
<p>Lugo, 4 de marzo de 2002.</p>
<p>Manuel Teijeiro Álvarez</p>
<p>Delegado provincial de Lugo</p>
<p>Convenio colectivo da empresa de ámbito local que regula as condicións de traballo na actividade de tráfico interior do porto de Alúmina-Aluminio de San Cibrao</p>
<p>Artigo 1º.-Ámbito territorial.</p>
<p>Territorialmente, este convenio afecta os remolcadores de Sertosa Norte, S.L., con base no porto de Alúmina-Aluminio (Alcoa) en San Cibrao (Lugo).</p>
<p>Artigo 2º.-Ámbito persoal.</p>
<p>Este convenio regula as relacións laborais dos traballadores de Sertosa Norte, S.L., asignados ós remolcadores da base de San Cibrao (Lugo).</p>
<p>Artigo 3º.-Ámbito temporal.</p>
<p>Este convenio entrará en vigor o día 1 de xaneiro de 2002 e rematará a súa vixencia o 31 de decembro de 2005.</p>
<p>Rematada a súa vixencia, entenderase denunciado polas partes, segundo establece a lei. O delegado de persoal comprométese a presentarlle á empresa un anteproxecto de novo convenio antes do 31 de decembro de 2005 e as negociacións iniciaranse antes do 15 de xaneiro de 2006.</p>
<p>Os incrementos económicos en cada ano serán:</p>
<p>-Para o ano 2002, segundo as táboas anexas.</p>
<p>-Para o ano 2003, o IPC, resultante ó 31-12-2002.</p>
<p>-Para o ano 2004, o IPC, resultante ó 31-12-2003.</p>
<p>-Para o ano 2.005, o IPC, resultante ó 31-12-2004.</p>
<p>Artigo 4º.-Cláusula de compensación e absorción.</p>
<p>O total das condicións salariais pactadas neste convenio absorberá e compensará, en cómputo anual, calquera mellora parcial que por disposición legal de carácter xeral ou específica para o sector, pactada ou por calquera orixe que fose, que nun futuro se puidese establecer.</p>
<p>Ademais do disposto no parágrafo anterior, a publicación e entrada en vigor de calquera disposición de carácter xeral ou específica para o sector, que mellorase calquera dos temas pactados, non salariais, terá que ser de aplicación no seu contido e regulación sobre o establecido neste convenio.</p>
<p>Artigo 5º.-Vinculación á totalidade.</p>
<p>No suposto de que a autoridade laboral, facendo uso das súas facultades, non dese a súa aprobación ós pactos deste convenio, este quedaría sen efecto, téndose que proceder á reconsideración do seu articulado.</p>
<p>Artigo 6º.-Cláusula de interpretación.</p>
<p>Co obxecto de velar polo cumprimento do convenio nos termos pactados e dirimir cantas cuestións suscite a súa aplicación, créase a comisión paritaria composta por un representante de cada unha das partes negociadoras. A parte social estará representada polo delegado de persoal. Esta comisión reunirase nun prazo máximo de 15 días por requirimento de cada unha das partes.</p>
<p>Ámbalas partes poderán acudir co seu asesor.</p>
<p>Os acordos da comisión tomaranse por maioría.</p>
<p>En caso de desacordo esta comisión poderá recorrer á xurisdicción competente.</p>
<p>Artigo 7º.-Tripuacións e cardro de persoal.</p>
<p>Os remolcadores con base no porto de San Cibrao, serán tripulados por tres homes para os servicios de remolques de porto e baía, empuxe, atraque e desatraque de buques, e comporanse de: 1 patrón maior de cabotaxe e/ou patrón de cabotaxe, 1 mecánico naval maior e 1 mecamar.</p>
<p>Os equipos sertoganch serán manexados polo mecánico naval maior. Aínda que o actual cadro de persoal é de 14 tripulantes (5 P.M.C., 4 M.N.M. e 5 mecamares), organizándose o traballo segundo as tripulacións fixadas no punto anterior; nun futuro quedarán 12 tripulantes (4 P.M.C./P.C, 4 M.N.M. e 4 mecamares). Neste sentido, a empresa comprométese a non practicar ningún despedimento que teña por causa a reducción das tripulacións, nin o traslado pactado con el afectado, reservando para si, non obstante, a empresa os dereitos para os despedimentos disciplinarios segundo a lei.</p>
<p>Alcánzase o compromiso por parte dos mecamares de cubri-las necesidades operativas da lancha Parrulo cando por calquera circunstancia esta teña asignados dous tripulantes. A elección para cubrir este posto farase por consenso entre estes ou, no seu defecto, por decisión da empresa.</p>
<p>Artigo 8º.-Permutas.</p>
<p>Os tripulantes pertencentes a unha mesma empresa poderán solicitar permuta dos seus respectivos postos, sempre que concorran as seguintes circunstancias:</p>
<p>a) Que desempeñen cargos ou funcións da mesma categoría ou especialidade.</p>
<p>b) Que reúnan ambos a actitude necesaria para o novo destino, pero non soamente desde o punto de vista da súa competencia profesional, senón tamén en razón doutras circunstancias que a empresa poida apreciar.</p>
<p>c) Que se fundamente un motivo xustificado.</p>
<p>d) Que ningún dos permutantes fose sancionado coa perda deste dereito.</p>
<p>Será facultade privativa da empresa acceder ou non ás peticións de permutas, e a resolución que se adopte notificáraselles ós interesados dentro dos 30 días seguintes á recepción da petición.</p>
<p>De consumarse a permuta, o persoal afectado aceptará as modificacións que nas súas remuneracións se puidesen producir.</p>
<p>Artigo 9º.-Traballos diferentes ós da súa categoría.</p>
<p>Non se lle ordenará a ningún traballador a realización de traballos diferentes ós da súa categoría profesional, excepto nos casos en que a xuízo do empresario, para garanti-la organización do traballo e as tripulacións, á seguridade da navegación e ó salvamento de buques, tamén a xuízo do capitán ou patrón polos motivos antes citados.</p>
<p>Artigo 10º.-Traballos de categoría superior.</p>
<p>Todo o persoal destinado a traballos de categoría superior, percibirá os aboamentos que correspondan a esta. Este cambio de categoría non poderá ser dunha duración superior a 3 meses ininterrompidos, debendo o interesado, ó cabo deste tempo, reintegrarse ó seu antigo posto.</p>
<p>No suposto de que o traballo de categoría superior que se vai realizar, esixise un período de tempo maior có sinalado, haberá de proverse definitivamente do cargo superior de acordo co disposto en O.T.E.T.I.P.</p>
<p>O disposto no parágrafo anterior non é aplicable ós casos de substitución por servicio militar, enfermidade ou accidente de traballo ou outros análogos, nos que a substitución poderá comprender todo o tempo que duren as circunstancias que motivaron o cambio.</p>
<p>Artigo 11º.-Traballos especiais.</p>
<p>Teñen a consideración de traballos especiais todos aqueles que non sexan de conducción e de mantemento. Teñen tal consideración os seguintes:</p>
<p>-Secado e pintado de cadeas (completo).</p>
<p>-Secado e pintado de tanques de lastre.</p>
<p>-Encalichado de tanques.</p>
<p>-Picado e pintado de sentinas de máquinas.</p>
<p>-Limpeza do cárter do motor principal.</p>
<p>Pola realización destes traballos, establécese unha compensación económica segundo o anexo 3.</p>
<p>Artigo 12º.-Seguridade e hixiene a bordo.</p>
<p>Co fin de coincidir coa normativa, en canto a seguridade e hixiene no traballo se refire, a empresa, formará un comité de seguridad e hixiene, composto por un representantes da empresa e polo delegado de persoal.</p>
<p>Este comité elaborará o seu propio regulamento e velará polo seu cumprimento.</p>
<p>Cando exista risco grave de accidente de traballo, este comité poderá proporlle ó capitán, patrón ou persoa responsable, a adopción de medidas para evitalo, debendo figura-la proposta no diario de navegación do buque. A empresa comprométese a mellora-las condicións de traballo e seguridade nas manobras de popa con grandes barcos.</p>
<p>Artigo 13º.-Local de vestiarios.</p>
<p>Non será necesario un local de vestiarios xa que os remolcadores están debidamente acondicionados para iso.</p>
<p>Artigo 14º.-Licencias retribuídas.</p>
<p>Tódolos traballadores afectados por este convenio terán dereito a licencia retribuída, logo de aviso e xustificación nos seguintes casos:</p>
<p>a) Por contraer matrimonio: 16 días naturais.</p>
<p>b) Parto de esposa, enfermidade grave ou morte do cónxuxe, enfermidade grave de fillos ou pais: 3 días naturais.</p>
<p>En caso de desprazamento superior a 100 km: 5 días naturais.</p>
<p>c) Por morte de fillos, pais, pais políticos, netos, avós ou irmáns: 3 días naturais.</p>
<p>d) Por matrimonio de fillos ou irmáns: 1 día natural.</p>
<p>e) Polo tempo necesario por ser citado a xuízo, como testemuña, como parte demandante ou demandada.</p>
<p>f) Por morte de tíos, sobriños, cuñados e avós políticos: 1 día natural.</p>
<p>g) Polo tempo necesario para ou desempeño de cargo público ou institucional, logo de aviso. De acordo co artigo 37.3º d) do Estatuto dos traballadores.</p>
<p>Os traballadores comprométense a supli-las ausencias que por dereito poidan pertencer ó traballador, devengando retribución extraordinaria o traballador que faga a substitución a requirimento da empresa; nos demais casos, non se devengará ningunha cantidade.</p>
<p>Enténdese como traballos extras en tempo libre aqueles traballos realizados por solicitude da empresa cando o traballador está libre, así como os de retén, despois das 12 horas, sempre que non sexan para manobras ou forza maior.</p>
<p>-Para suplir un compañeiro: salario hora (táboas salariais).</p>
<p>-Para facer traballos: horas extras (segundo táboas salariais).</p>
<p>Artigo 15º.-Xornada laboral.</p>
<p>Debido a ter que distinguir entre traballo efectivo e as horas de presencia por permanencia a bordo, expectativas, servicios de garda, avarías, etc., ámbalas partes, de mutuo acordo, conveñen que, debido ás especiais circunstancias do traballo a bordo dos remolcadores da base de San Cibrao, a xornada de traballo nos tres remolcadores será a que seguidamente se describe e queda resumida no cadro de traballo adxunto (anexo 1), que se confecciona a petición do persoal para así evitar maiores gastos en desprazamento:</p>
<p>a) Garda-retén-libre-libre, en período non vacacional.</p>
<p>b) Garga-retén-libre, en período vacacional, sen devengo de máis retribucións.</p>
<p>Garda: efectuarase no primeiro remolcador desde as 8 horas dun día ata as 8 horas do día seguinte.</p>
<p>Retén: efectuarase desde as 8 horas ata as 8 horas do seguinte. Desde as 8 horas ata as 12 horas efectuarase o mantemento, de luns a venres, no remolcador que dispoña a empresa. Este traballo de mantemento non se efectuará os sábados, domingos, días festivos e en época vacacional. Das 12 horas en diante o persoal estará perfectamente localizable.</p>
<p>Durante o 1º día libre en época non vacacional e o día libre en vacacional, o persoal atenderá os servicios que xurdan para o terceiro remolcador, polo que percibirán os seguintes emolumentos.</p>
<p>-1.039,75 euros/mes, para os 4 patróns: 259,94 euros/mes por cada patrón</p>
<p>-1.009,70 euros/mes, para os 4 mecánicos: 252,43 euros/mes por cada mecánico.</p>
<p>-889,50 euros/mes, para os 4 mecamares: 222,37 euros/mes por mecamar.</p>
<p>Estas cantidades globais están calculadas segundo 10±1 manobras mes en cómputo anual e dunha duración aproximada de 3±1 horas.</p>
<p>Estas cantidades serán incrementadas durante a vixencia deste convenio, na mesma proporción cós salarios de acordo co establecido no artigo 3º.</p>
<p>Así mesmo, serán revisables o un de xaneiro de cada ano, en función das manobras realizadas o ano anterior, ben á alza se se superasen as 10 manobras de media ou ben á baixa se non se chegase á media de 7 manobras.</p>
<p>As horas por prestación de servicios que excedan das 8 h. Do segundo día libre pagaránselle ó tripulante ó valor de salario/hora.</p>
<p>Artigo 16º.-Vacacións.</p>
<p>As vacacións serán de 30 días naturais ó ano. O período de desfrute será entre os meses de xuño e setembro (ambos incluídos). Os traballadores están obrigados á realización dos traballos derivados da substitución por vacacións do resto dos traballadores sen percepción de máis retribucións.</p>
<p>Artigo 17º.-Axudas por fillos minusválidos, físicos ou psíquicos.</p>
<p>Os traballadores con fillos minusválidos, percibirán a cantidade de 45,06 euros/mes por cada fillo minusválido.</p>
<p>Artigo 18º.-Exercicio do cargo sindical.</p>
<p>A designación para un cargo sindical, faculta o seu titular a exercer libremente mentres dure o seu mandato.</p>
<p>Artigo 19º.-Lugar de reunión.</p>
<p>O lugar de reunión será o centro de traballo, ou sexa, calquera dos tres remolcadores que compoñen a flota.</p>
<p>Artigo 20º.-Reserva de horas para asuntos sindicais.</p>
<p>O representante sindical disporá dunha reserva de horas, segundo a lei, das que poderá facer uso nos seguintes casos:</p>
<p>a) Asistencia a congresos, asembleas, consellos e, en xeral, a calquera clase de reunión que fose convocado pola súa central sindical.</p>
<p>b) Participación en seminarios, cursos de actividades de carácter formativo pola central sindical a que pertenzan.</p>
<p>c) Actos de xestión que teña que realizar por encarga da súa central sindical ou por razón das súas obrigas específicas.</p>
<p>Se na empresa houbese máis dun delegado, non se poderán acumular horas de reserva entre delegados.</p>
<p>Non se incluirá no cómputo de horas, o tempo empregado en actuacións ou reunións levadas a cabo por iniciativa do empresario, a participación en órganos de colaboración, convenios ou outros semellantes.</p>
<p>Artigo 21º.-Dereitos e funciósn de delegados de persoal.</p>
<p>a) Cando o delegado de personal actúe en representación dos traballadores, considerando que está en comisión de servicio, percibirá o salario como se estivese traballando, por ter que negociar convenios ou calquera outro motivo que afecte os traballadores e a empresa conxuntamente.</p>
<p>b) Ningún delegado de persoal poderá ser trasladado do seu centro de traballo, excepto ós remolcadores que teñan a súa base no porto de Alúmina-Aluminio, San Cibrao.</p>
<p>c) Asegura-lo compromiso de normas laborais, seguridade e hixiene.</p>
<p>d) Exercerá o control, sobre as horas extraordinarias solicitadas pola empresa, así como a distribución equitativa destas.</p>
<p>e) Vixiará que se cumpran os períodos de embarque e vacacións previstos.</p>
<p>f) Respecto á utilización dos servicios da empresa, tales como máquinas de escribir, teléfono, etc., serán a cargo da empresa sempre que a súa utilización afecte ás dúas partes. Cando sexan exclusivamente de carácter sindical, serán a cargo dos traballadores.</p>
<p>g) Ser informado de cantas medidas afecten directamente ós traballadores, especialmente as que se puidesen adoptar sobre:</p>
<p>-Reestructuración de novos sistemas de traballo ou incentivos.</p>
<p>-Novas construccións ou vendas das actuais.</p>
<p>h) As medidas disciplinarias que impoñerá a empresa ou os seus representantes a calquera traballador, se se estimasen moi graves, deberán ser postas en coñecemento do delegado de persoal, que, por escrito, terá que emiti-la súa opinión dentro das 48 horas seguintes á comunicación da empresa ó propio delegado.</p>
<p>i) A empresa facilitará información sobre a situación e marcha da empresa.</p>
<p>l) Proporlle á empresa cantas medidas considere acertadas en materia de organización da producción ou melloras técnicas.</p>
<p>Artigo 22º.-Dereito de asemblea.</p>
<p>Os tripulantes poderán exerce-lo seu dereito de reunión logo de aviso á empresa con dous días de antelación, acordando con esta as medidas oportunas para que a citada reunión non interrompa o traballo.</p>
<p>Artigo 23º.-Saídas ó mar.</p>
<p>Considéranse saídas ó mar as navegacións fóra dos límites do tráfico interior de portos, por norma xeral estas saídas serán realizadas pola tripulación de garda e en caso necesario a de retén. As remuneracións polo dito concepto serán as seguintes:</p>
<p>Para salvamentos, auxilios e remolques do mar a porto, redactouse un documento específico que regula os compromisos e retribucións concretas para estes servicios especiais, así como a distribución do premio entre a tripulación. Este documento ten vixencia indefinida e non entra neste convenio.</p>
<p>No caso de remolques contratados de porto a porto o persoal interveniente, percibirá os seguintes emolumentos:</p>
<p>a) O 10% do valor total que cobre a empresa, que se repartirá de acordo coa puntuación establecida para os salvamentos.</p>
<p>b) Tamén se percibirá, en concepto de saídas ó mar, o aboamento de pesetas, segundo o anexo 2 por día navegado, sendo reducido á metade cando a navegación sexa menor de 12 horas.</p>
<p>O persoal que quede en porto e efectúe os servicios que xurdan devengará unha retribución equivalente a 8 horas de presencia, no seu día libre, por cubri-las ausencias por estas saídas ó mar. Se a garda que cobre estas ausencias é a de retén, cobrará as horas realizadas, ata un máximo de 8 horas de presencia. En caso de realizarse unha segunda ou máis manobras no mesmo día, o tope antes mencionado será de 12 horas de presencia.</p>
<p>As saídas por varadas, reparacións, tomas de combustible e en xeral todas aquelas que non teñan carácter comercial, non se considerarán como saídas ó mar.</p>
<p>Enténdese, polo tanto, que cando se sae ó mar só quedan en porto dous gardas na situación garda-libre.</p>
<p>Artigo 24º.-Viajes e axudas de custo.</p>
<p>Os gastos de viaxe serán por conta da empresa, os cales serán aboados, logo de presentación dos xustificantes de gastos.</p>
<p>Artigo 25º.-Manutención.</p>
<p>As cantidades por tal concepto serán as que figuran na táboa salarial, segundo o anexo 2, por mes.</p>
<p>Ningún tripulante está obrigado a efectua-los labores de cociñeiro estando o remolcador en porto. No caso de saídas ó mar, os citados labores serán realizados polo mecamar de garda.</p>
<p>Artigo 26º.-Pagas extras.</p>
<p>As pagas extras serán dúas ó ano, consistindo cada unha delas en salario base, horas de presencia, complemento 3º remolcador, manutención mes + complemento ad personam. Enténdese que este complemento ad personam, só será percibido polo persoal fixo o 1-1-1999. Estas pagas faranse efectivas nos meses de xullo e decembro.</p>
<p>Artigo 27º.-Perda de equipaxe.</p>
<p>En caso de perda de equipaxe por naufraxio, incendio ou calquera outra causa non imputable ó prexudicado, e que supoña perda total, a empresa aboará como compensación a cantidade de 441,74 euros en porto, e se é en saídas ó mar 1.105,86 euros.</p>
<p>Artigo 28º.-Seguro de vida e accidente.</p>
<p>Establécese un seguro colectivo de vida para falecemento e invalidez permanente total, por calquera causa, por importe de 18.030,36 euros.</p>
<p>Artigo 29º.-Plan de rexuvenecemento do cadro de persoal.</p>
<p>A xubilación será forzosa cando o tripulante mediante a aplicación do correspondente coeficiente reductor alcance o dereito ó 100% da pensión de xubilación.</p>
<p>A indemnización que se recibirá, sempre que se teñan máis de 15 anos de antigüidade na empresa, e o traballador se xubile no mesmo mes en que alcanza o dereito ó 100% da pensión será de:</p>
<p>-Titulados: 15.025,30 euros.</p>
<p>-Subalternos: 12.020,24 euros.</p>
<p>Artigo 30º.-Incapacidade temporal.</p>
<p>No caso de baixa por enfermidade, calquera que sexa a causa da que se derive e durante o tempo que persista, a empresa aboaralles ós seus traballadores enfermos unha compensación complementaria ata o 100% do salario real que será aboado a partir do 5º día.</p>
<p>Se é por accidente de traballo, percibirá unha compensación complementaria ata o 100% do salario real e aboarase desde o primeiro día, así mesmo e por esta causa complementaranse as pagas extras ata o 100% do salario pactado no artigo 26º deste convenio.</p>
<p>Os traballadores comprométense a cubri-las baixas médicas que non superen os dous meses de duración, excepto no caso de que coincidan 2 deles na mesma situación de baixa médica ou 1 en período vacacional. Os traballadores, cando substitúan o enfermo, percibirán por cada día de substitución a cantidade resultante de dividir entre 30 a suma do salario base máis o concepto percibido por horas de presencia. Estas substitucións efectuaranse cando sexa necesario e a xuízo da empresa, como ata agora se vén facendo.</p>
<p>Artigo 31º.-Antigüidade.</p>
<p>A xeración do concepto antigüidade queda conxelado e substituído a partir do 1-1-1999 polo complemento ad personam aplicable só a aqueles traballadores fixos no cadro de persoal na citada data, polo que este complemento non será nunca aplicable ó persoal de nova incorporación, a súa percepción será nas catorce pagas anuais.</p>
<p>O cálculo deste complemento está efectuado tomando o dato económico da antigüidade que cada traballador percibía maila pro rata de tempo que exceda sobre o último trienio percibido.</p>
<p>Artigo 32º.-Aspectos legais.</p>
<p>En todos aqueles aspectos non regulados expresamente por este convenio, aplicarase o previsto nas normas establecidas no acordo substitutorio da ordenanza de tráfico interior de portos, asinada por ANARE, UGT e CC.OO. en Madrid o 10 de xaneiro de 2001, e nas disposicións vixentes de aplicación e nos respectivos contratos.</p>
<p>En proba de conformidade con todo e cada un dos artigos deste convenio colectivo, os comparecentes no concepto que interveñen, asínano a un só efecto en San Cibrao, 20 de febreiro de 2002.</p>
<p>ANEXO 1</p>
<p>CADRO DE TRABALLO MES NON VACACIONAL</p>
<p>Observacións:</p>
<p>-Durante os meses non vacacionais o mantemento dos remolcadores 2º e/ou 3º segundo conveña e designe a empresa, será efectuada polo retén desde as 8 horas ás 12 horas, de luns a venres. Non se efectuará este mantemento os sábados, domingos e festivos, nin durante as vacacións.</p>
<p>-Os servicios que xurdan para o 2º remolcador serán cubertos polo retén.</p>
<p>-Os servicios que xurdan para o 3º remolcador serán cubertos pola garda que está no seu primeiro día libre en mes non vacacional, e no seu día libre en mes vacacional.</p>
<p>-O mantemento que se efectuará no 1º remolcador, será realizado desde as 8 horas ás 13 horas e desde as 15 horas ás 18 horas, de luns a venres. Os sábados o mantemento normal non se efectuará. As horas comprendidas entre as 13 horas e as 15 horas, así como entre as 21 e 22 horas serán necesarias para efectua-las dúas comidas principais, estando estas horas supeditadas ás necesidades dos servicios do porto.</p>
<p>-En caso de que no período comprendido entre as 13 horas e as 15 horas se efectuasen manobras; o horario de comida prorrogarase nesas dúas horas, unha vez efectuadas as manobras.</p>
<p>-Os traballadores afectos a este cadro de traballo, prestarán os seus servicios en gardas de 24 horas de duración cada unha delas, establecéndose as 8 horas da mañá como hora de relevo de cada garda.</p>
<p>ANEXO 2</p>
<p>TÁBOA SALARIAL DA EMPRESA SERTOSA NORTE, S.L. PARA O SEU CENTRO DE REMOLCADORES ALÚMINA-ALUMINIO, SAN CIBRAO, PARA 2002</p>
<table><tbody><tr><td></td></tr>
<tr><td>CONCEPTOS</td><td>P.M.C</td><td>P. CABOTAXE</td><td>M.N. MAIOR</td><td>MECAMAR</td></tr>
<tr><td></td></tr>
</tbody></table>
<table><tbody><tr><td>SALARIO BASE/MES</td><td>1.502,53</td><td>1.415,98</td><td>1.412,38</td><td>1.116,68</td></tr>
<tr><td></td></tr>
</tbody></table>
<table><tbody><tr><td>H. P./MES</td><td>301,71</td><td>225,38</td><td>220,57</td><td>117,30</td></tr>
<tr><td></td></tr></tbody></table>
<table><tbody><tr><td></td></tr>
<tr><td>CONCEPTOS</td><td>P.M.C</td><td>P. CABOTAXE</td><td>M.N. MAIOR</td><td>MECAMAR</td></tr>
<tr><td></td></tr>
</tbody></table>
<table><tbody><tr><td>COMPLEM. 3º REMOLC.</td><td>259,94</td><td>259,94</td><td>252,43</td><td>222,37</td></tr>
<tr><td></td></tr>
<tr><td>MANT./MES</td><td>143,64</td><td>143,64</td><td>143,64</td><td>143,64</td></tr>
<tr><td></td></tr>
<tr><td>TOTAL MES (*)</td><td>2.207,82</td><td>2.044,94</td><td>2.092,02</td><td>1.659,99</td></tr>
<tr><td></td></tr>
<tr><td>PAGAS EXTRAS (*)</td><td>2.207,82</td><td>2.044,94</td><td>2.029,02</td><td>1.659,99</td></tr>
<tr><td></td></tr>
<tr><td>TOTAL ANO (*)</td><td>30.909,48</td><td>28.629,16</td><td>28.406,28</td><td>23.239,86</td></tr>
<tr><td></td></tr></tbody></table>
<p>Non obstante, os traballadores con salarios superiores ós aquí recollidos, manteranos a título persoal, non aborbéndose nin compensándose estes e incrementándose na porcentaxe que se incrementen os salarios aquí pactados.</p>
<p>COMPLEMENTO DE GARANTÍA AD PERSONAN ANO 2002</p>
<p>TRIPULANTESCOMPLEMENTO AD PERSONAN</p>
<p>MANUEL DUARTE CORDIDO512,66</p>
<p>MARIO PEÑA PEDRE518,07</p>
<p>ENRIQUE REGO BERMÚDEZ419,51</p>
<p>BENIGNO PERNAS GARCÍA183,25</p>
<p>RAMÓN ALONSO GONZÁLEZ348,95</p>
<p>CONSTANTINO VAL PÉREZ476,06</p>
<p>JOSE DOMÍNGUEZ PIQUERAS301,11</p>
<p>JESÚS GARCÍA ÍNSUA275,62</p>
<p>JULIO IGLESIAS ÍNSUA275,62</p>
<p>RICARDO LÓPEZ BASANTA307,96</p>
<p>ANTONIO QUELLE SEIJAS307,96</p>
<p>RETRIBUCIÓN POR SAÍDAS Ó MAR</p>
<table><tbody><tr><td></td></tr>
<tr><td></td><td>SAÍDA)12 H</td><td>SAÍDA'12 H</td></tr>
<tr><td></td></tr>
</tbody></table>
<table><tbody><tr><td>CATEGORÍAS</td></tr>
<tr><td></td></tr>
<tr><td>P. M. CABOTAXE</td><td>85,64</td><td>42,82</td></tr>
<tr><td></td></tr>
<tr><td>P. CABOTAXE</td><td>79,63</td><td>39,82</td></tr>
<tr><td></td></tr>
<tr><td>M. N. MAIOR</td><td>78,91</td><td>39,46</td></tr>
<tr><td></td></tr>
<tr><td>MECAMAR</td><td>70,80</td><td>35,40</td></tr>
<tr><td></td></tr></tbody></table>
<p>ANEXO 3</p>
<p>TRABALLOS ESPECIAIS</p>
<table><tbody><tr><td></td></tr>
<tr><td>SECADO E PINTADO DE CADEAS (COMPLETO)</td><td>88,95</td></tr>
<tr><td></td></tr>
<tr><td>SECADO E PINTADO DE TANQUES DE LASTRE</td><td>88,95</td></tr>
<tr><td></td></tr>
<tr><td>ENCALICHADO DE TANQUES</td><td>88,95</td></tr>
<tr><td></td></tr>
<tr><td>PICADO E PINTADO DE SENTINAS DE MÁQUINA</td><td>88,95</td></tr>
<tr><td></td></tr>
<tr><td>LIMPEZA DO CÁRTER DO MOTOR PRINCIPAL</td><td>88,95</td></tr>
<tr><td></td></tr></tbody></table>
<p>SALARIO HORA E HORAS EXTRAS</p>
<table><tbody><tr><td></td></tr>
<tr><td>CATEGORÍA</td><td>S. HORA</td><td>H. EXTRA</td></tr>
<tr><td></td></tr>
</tbody></table>
<table><tbody><tr><td></td></tr>
<tr><td>PATRÓN MAIOR CABOTAXE</td><td>13,40</td><td>22,90</td></tr>
<tr><td></td></tr>
<tr><td>PATRÓN DE CABOTAXE</td><td>12,56</td><td>21,43</td></tr>
<tr><td></td></tr>
<tr><td>MECÁNICO NAVAL MAIOR</td><td>11,72</td><td>19,96</td></tr>
<tr><td></td></tr>
<tr><td>MECAMAR</td><td>8,59</td><td>14,60</td></tr>
<tr><td></td></tr></tbody></table>
<p>MINUSVALIDEZ</p>
<table><tbody><tr><td></td></tr>
<tr><td>POR FILLO MINUSVÁLIDO</td><td>45,08</td></tr>
<tr><td></td></tr></tbody></table>
<p>PERDA DE EQUIPAXE</p>
<table><tbody><tr><td></td></tr>
<tr><td>PERDA DE EQUIPAXE NO MAR</td><td>1.105,86</td></tr>
<tr><td></td></tr>
<tr><td>PERDA DE EQUIPAXE EN PORTO</td><td>441,74</td></tr>
<tr><td></td></tr></tbody></table>
<p>SEGUROS</p>
<table><tbody><tr><td></td></tr>
<tr><td>MORTE POR CALQUEIRA CAUSA</td><td>18.030,36</td></tr>
<tr><td></td></tr>
<tr><td>INVALIDEZ PERMANENTE TOTAL POR CALQUERA CAUSA</td><td>18.030,36</td></tr>
<tr><td></td></tr></tbody></table>

