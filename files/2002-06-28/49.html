---
date: '2002-06-28'
id: C6CE
page: 10
number: 124
agency: CONSELLERÍA DE PESCA E ASUNTOS MARÍTIMOS
section: VI. ANUNCIOS
title: >-
  Orde do 3 de xuño de 2002 pola que se acorda a denegación da prórroga e
  extinción de diversas concesións administrativas que amparan os parques de
  cultivo de moluscos da zona do Carril, distrito marítimo de Vilagarcía de
  Arousa (Pontevedra).
range: Orde
url: 'https://www.xunta.gal/dog/Publicados/2002/20020628/AnuncioC6CE_gl.html'
---
<p>Vistas as peticións de prórroga das concesións que se citan no anexo, resulta:</p>
<p>Antecedentes de feito.</p>
<p>Primeiro.-Por orde do Ministerio de Comercio do 7 de outubro de 1975 (BOE nº 254) outórganse 930 concesións administrativas para a instalación doutros tantos parques de cultivo de moluscos na zona do Carril, distrito marítimo de Vilagarcía de Arousa, a precario e por un prazo de 10 anos, prorrogables por petición dos interesados.</p>
<p>Por Orde do 29 de outubro de 1984, (DOG nº 229) outórgase concesión administrativa para instalar un parque de cultivo de ameixas e berberechos no distrito marítimo de Vilagarcía de Arousa a favor de José Mollinedo Rey cunha ocupación de 1.351,25 metros cadrados.</p>
<p>Segundo.-Mediante Decreto 158/1991, do 16 de maio, declárase de interese marisqueiro e urxente execución a revisión e reordenación dos citados parques de cultivo, co obxecto de proceder a unha regularización da situación de feito existente, á revisión das circunstancias de titularidade dos parques e á oportuna reordenación que adecue á súa situación e superficie a unha explotación máis racional dos recursos.</p>
<p>Terceiro.-Aprobada a fase de revisión do citado proceso por resolución da Dirección Xeral de Marisqueo e Acuicultura do 26 de decembro de 1995, cómpre proceder ó inicio da fase de reordenación, da que xurdirán as novas concesións, para o que resulta inescusable desestimar, neste momento do proceso, tales peticións de prórroga.</p>
<p>Fundamentos xurídicos.</p>
<p>Primeiro.-Este órgano é competente para resolver tales peticións de conformidade co disposto no Real decreto 3318/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia en materia de pesca e na Lei 6/1993, do 11 de maio, de pesca de Galicia.</p>
<p>Segundo.-Tendo en conta que o prazo de vixencia das concesións administrativas que amparan os citados parques expirou, e que de conformidade co disposto na letra C do artigo 72 da Lei 6/1993, do 11 de maio, as concesións se extinguirán polo vencemento do prazo de outorgamento sen que se solicitase e se concedese prórroga.</p>
<p>Por todo o anterior, esta consellería, facendo uso das súas atribucións e competencias, acorda dene</p>
<p>ga-las prórrogas solicitadas e proceder, de conformidade co artigo 72 da Lei 6/1993, do 11 de maio, á extinción das concesións relacionadas no anexo a esta orde.</p>
<p>Contra esta resolución, que esgota a vía administrativa, poderase interpoñer recurso potestativo de reposición, no prazo dun mes, ante o conselleiro de Pesca e Asuntos Marítimos, ou recurso contencioso-administrativo, que se interporá no prazo de dous meses ante a xurisdicción contencioso-administrativa; ámbolos dous prazos contaranse desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, de réxime xurídico das administracións públicas e do procedemento administrativo común e o artigo 46.1º de la Lei 29/1998, do 13 de xullo, da xurisdicción contencioso-administrativa.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 3 de xuño de 2002.</p>
<p>Enrique Cesar López Veiga</p>
<p>Conselleiro de Pesca e Asuntos Marítimos</p>
<p>1. Orde do 7 de outubro de 1975 pola que se outorgan 930 concesións administrativas para instalación doutros tantos parques de cultivo de moluscos na zona do Carril, distrito marítimo de Vilagarcía de Arousa.</p>
<table><tbody><tr><td></td></tr>
<tr><td>PARCELA Nº</td><td>NOME</td><td>SUPERFICIE M</td></tr>
<tr><td></td></tr>
</tbody></table>
<table><tbody><tr><td>253</td><td>CARLOS FRANCO BOULLOSA</td><td>147</td></tr>
<tr><td></td></tr>
<tr><td>269</td><td>RODRIGO CRESPO GARCIA</td><td>94</td></tr>
<tr><td></td></tr>
<tr><td>280</td><td>MANUEL EIRAS LOPEZ</td><td>35</td></tr>
<tr><td></td></tr>
<tr><td>323</td><td>OLIVA FRANCO BOULLOSA</td><td>27</td></tr>
<tr><td></td></tr>
<tr><td>335</td><td>EDELMIRO CRESPO GARCIA</td><td>29</td></tr>
<tr><td></td></tr>
<tr><td>383</td><td>JUANA CRESPO GARCIA</td><td>78</td></tr>
<tr><td></td></tr>
<tr><td>401</td><td>CRESPO, RIVAS Y VARELA, S.L.</td><td>262</td></tr>
<tr><td></td></tr>
<tr><td>437</td><td>CAREMEN IGLESIAS RAMOS</td><td>104</td></tr>
<tr><td></td></tr>
<tr><td>482</td><td>ROQUE RAMOS CRESPO</td><td>48</td></tr>
<tr><td></td></tr>
<tr><td>535</td><td>JOSE PATIO RODRIGUEZ</td><td>547</td></tr>
<tr><td></td></tr>
<tr><td>567</td><td>CAREMEN IGLESIAS RAMOS</td><td>270</td></tr>
<tr><td></td></tr>
<tr><td>586</td><td>CARLOS RIVAS FERNANDEZ</td><td>186</td></tr>
<tr><td></td></tr>
<tr><td>599</td><td>ANTONIO FRANCO BOULLOSA</td><td>572</td></tr>
<tr><td></td></tr>
<tr><td>639</td><td>ANTONIO FRANCO BOULLOSA</td><td>419</td></tr>
<tr><td></td></tr>
<tr><td>704</td><td>ANTONIO FRANCO BOULLOSA</td><td>221</td></tr>
<tr><td></td></tr>
<tr><td>794</td><td>LUIS IGLESIAS CARBALLO</td><td>3.642</td></tr>
<tr><td></td></tr>
<tr><td>804</td><td>RAMON GIL MANEIRO</td><td>54</td></tr>
<tr><td></td></tr>
<tr><td>806</td><td>JOSE IGLESIAS DEL RIO</td><td>76</td></tr>
<tr><td></td></tr>
<tr><td>812</td><td>JUAN ROMA LOJO</td><td>285</td></tr>
<tr><td></td></tr>
<tr><td>817</td><td>JUAN ROMA LOJO</td><td>227</td></tr>
<tr><td></td></tr>
<tr><td>820</td><td>MARIA INES EIRAS CHAVES</td><td>378</td></tr>
<tr><td></td></tr>
<tr><td>823</td><td>JOSE L. CASTRO ROMAY</td><td>143</td></tr>
<tr><td></td></tr>
<tr><td>824</td><td>PAULINA SABORIDO TEIRA</td><td>301</td></tr>
<tr><td></td></tr>
<tr><td>861</td><td>GUMERSINDO TORRADO TORRADO</td><td>44</td></tr>
<tr><td></td></tr></tbody></table>
<p>2. Orde do 29 de outubro de 1984, (DOG nº 229) pola que se outorga concesión administrativa para instalar un parque de cultivo de ameixas e berberechos no distrito marítimo de Vilagarcía de Arousa a favor de José Mollinedo Rey cunha ocupación de 1.351,25 metros cadrados.</p>
<table><tbody><tr><td></td></tr>
<tr><td>PARCELA Nº</td><td>NOME</td><td>SUPERFICIE M</td></tr>
<tr><td></td></tr>
</tbody></table>
<table><tbody><tr><td>EXP. 5464</td><td>JOSE MOLLINEDO REY</td><td>1.351,25</td></tr>
<tr><td></td></tr></tbody></table>
<p>CONSELLERÍA DE XUSTIZA, INTERIOR E RELACIÓNS</p>
<p>LABORAIS</p>

