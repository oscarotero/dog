---
date: '2013-09-19'
id: G0165-160913-0001
page: 36998
number: 179
agency: Consellería do Medio Rural e do Mar
section: III. Outras disposicións.
title: >-
  ORDE do 12 de setembro de 2013 pola que se fixa o prezo de venda ao público
  dunha publicación editada por esta consellería.
range: Orde
url: >-
  https://www.xunta.gal/dog/Publicados/2013/20130919/AnuncioG0165-160913-0001_gl.html
---
<p>A Lei 6/2003, do 9 de decembro, de taxas, prezos e exaccións reguladoras da Comunidade Autónoma de Galicia, no seu artigo 51, sinala a obriga de que os prezos privados sexan fixados polas consellerías correspondentes, logo do informe favorable da Consellería de Facenda, e publicados no <em>Diario Oficial de Galicia</em>.</p>
    <p>Para cumprir este mandato e despois de emitido o informe favorable da Consellería de Facenda, esta consellería</p>
    <h2>DISPÓN:</h2>
    <p>Artigo 1. <em>Obxecto</em></p>
    <p>Mediante esta orde establécese o prezo privado pola venda da publicación editada pola Consellería do Medio Rural e do Mar: Guía para a renovación do carné básico de usuarios profesionais de produtos fitosanitarios.</p>
    <p>Artigo 2. <em>Forma de liquidación e pagamento</em></p>
    <p>O pagamento do prezo deberá realizarse no momento de presentar a solicitude da publicación que se relaciona no anexo, como requisito previo e necesario para a realización da entrega conforme o establecido na Orde da Consellería de Economía e Facenda do 29 de xuño de 1994, pola que se regula o procedemento de recadación voluntaria das taxas e dos prezos da Comunidade Autónoma de Galicia.</p>
    <p>Disposición derradeira única</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 12 de setembro de 2013</p>
    <footer><p>Rosa María Quintana Carballo<br>Conselleira do Medio Rural e do Mar</p></footer>
    <h2>ANEXO</h2>
    <p>Guía para a renovación do carné básico de usuarios profesionais de produtos fitosanitarios: 1 euro.</p>

