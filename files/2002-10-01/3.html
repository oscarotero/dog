---
date: '2002-10-01'
id: '13186'
page: 14
number: 189
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: II. AUTORIDADES E PERSOAL
title: >-
  Orde do 27 de setembro de 2002 pola que se dispón que a secretaria xeral da
  Consellería de Xustiza, Interior e Relacións Laborais se encargue do despacho
  dos asuntos da Dirección Xeral de Relacións Laborais.
range: Orde
url: 'https://www.xunta.gal/dog/Publicados/2002/20021001/Anuncio13186_gl.html'
---
<p>Producido o cesamento do titular da Dirección Xeral de Relacións Laborais, cómpre adopta-las medidas inmediatas para que, sen prexuízo do posterior nomeamento do novo titular deste centro directivo, se asegure o correcto funcionamento do servicio e a resolución, se é o caso, dos asuntos encomendados ó devandito órgano administrativo.</p>
<p>Polo tanto, en virtude das atribucións que me confire o artigo 3 do Decreto 147/2002, do 11 de abril, polo que se establece a estructura orgánica da Consellería de Xustiza, Interior e Relacións Laborais, en relación co artigo 17 da Lei 30/1992, do 26 de novembro, de réxime xurídico das administracións públicas e do procedemento administrativo común,</p>
<p>DISPOÑO:</p>
<p>Artigo 1º</p>
<p>O exercicio das competencias da Dirección Xeral de Relacións Laborais, previstas no artigo 9 do Decreto 147/2002, do 11 de abril, polo que se esta</p>
<p>blece a estructura orgánica da Consellería de Xustiza, Interior e Relacións Laborais, será asumido pola Secretaría Xeral ata que se produza a incorporación do novo titular á devandita dirección xeral.</p>
<p>Artigo 2º</p>
<p>Sempre que se exerzan competencias de acordo coa suplencia establecida nesta orde, deberá facerse constar así nos actos ou resolucións administrativas correspondentes.</p>
<p>Disposición derradeira</p>
<p>Esta orde entrará en vigor o día da súa publicación no Diario Oficial de Galicia.</p>
<p>Santiago de Compostela, 27 de setembro de 2002.</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

