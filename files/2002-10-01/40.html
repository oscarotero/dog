---
date: '2002-10-01'
id: '13226'
page: 14
number: 189
agency: CONCELLO DE LALÍN
section: VI. ANUNCIOS
title: Anuncio relativo á contratación do servicio da gardería municipal de Lalín.
range: Anuncio
url: 'https://www.xunta.gal/dog/Publicados/2002/20021001/Anuncio13226_gl.html'
---
<p>A Comisión de Goberno acordou aproba-los trámites para a adxudicación da prestación do servicio de gardería infantil municipal de Lalín. Para o efecto aprobou o correspondente prego de cláusulas admi</p>
<p>nistrativas particulares, que se expón xunto con este edicto polo prazo de catro días para reclamacións, e ordenou anuncia-lo correspondente concurso público:</p>
<p>Entidade adxudicadora: Concello de Lalín. Praza do Concello, nº 1, 36500 Lalín (Pontevedra). Teléfono: 986 78 70 60. Fax: 986 78 20 42.</p>
<p>Obxecto: servicio da gardería infantil municipal de Lalín. Tipo máximo de licitación: 144.242,90 A (IVE incluído).</p>
<p>Modalidade de adxudicación: concurso público, procedemento aberto, tramitación ordinaria.</p>
<p>Garantía provisional: 2.885 A.</p>
<p>Clasificación do contratista: non se considera necesaria.</p>
<p>Exame do expediente: os licitadores poderán examina-lo expediente nas oficinas xerais do concello, en horas de oficina, de luns a venres, ata o día anterior ó do remate do prazo de presentación de proposicións.</p>
<p>Lugar e prazo de presentación de proposicións: este anuncio publicarase no Diario Oficial de Galicia e no BOP. As proposicións presentaranse no rexistro xeral do concello, dentro do prazo de vinteseis (26) días naturais, que comezará a contar a partir do día seguinte a aquel en que teña lugar a última publicación dos devanditos anuncios; en horario das nove ás catorce e na forma establecida no prego de condicións. Se o último día do prazo fose festivo, este rematará o día hábil seguinte. As ofertas manteranse durante tres meses.</p>
<p>Apertura de proposicións: a apertura de plicas terá lugar na casa do concello, ás doce horas do terceiro día seguinte hábil ó da finalización do prazo de presentación de ofertas. Para estes efectos, considéranse os sábados como días inhábiles.</p>
<p>Lalín, 9 de setembro de 2002.</p>
<p>O alcalde</p>
<p>Rubricado</p>

