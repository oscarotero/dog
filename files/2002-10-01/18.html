---
date: '2002-10-01'
id: 131CE
page: 14
number: 189
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución de 6 de setembro de 2002, da Dirección Xeral de Industria, Enerxía
  e Minas, pola que se autorizan as instalacións electromecánicas do parque
  eólico denominado Farelo. (Expediente 06/2000 DXIEM-EOL).
range: Resolución
url: 'https://www.xunta.gal/dog/Publicados/2002/20021001/Anuncio131CE_gl.html'
---
<p>Examinado o expediente instruído por instancia de Elecnor, S.A. con domicilio para efectos de notificacións en praza Manuel Gómez Moreno, s/n, edificio Bronce, planta 6ª, C.P. 28020-Madrid, sobre autorización de instalacións do parque eólico denominado Farelo; resultan os seguintes</p>
<p>Antecedentes de feito.</p>
<p>Primeiro.-O 14 de abril de 2000, Guillermo Planas Roca, en nome e representación de Elecnor, S.A., solicitou a autorización administrativa do parque eólico denominado Farelo, de 49,4 MW, achegando a documentación establecida para o efecto polo Decreto 2617/1966, do 20 de outubro, sobre autorización de instalacións eléctricas, e 2619/1966, do 20 de outubro, sobre expropiación forzosa e sancións en materia de instalacións eléctricas, ambos de aplicación ó presente expediente en virtude do disposto, na disposición transitoria décimo primeira do Real decreto 1955/2000, do 1 de decembro, polo que se regulan as actividades de transporte, distribución, comercialización, abastecemento e procedementos de autorización de instalacións de enerxía eléctrica, e o Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia en virtude do disposto na disposición transitoria segunda do Decreto 302/2001, do 25 de outubro, polo que se regula o </p>
<p>aproveitamento da enerxía eólica na Comunidade Autónoma de Galicia.</p>
<p>Segundo.-Por Resolución do 18 de xullo de 2000, da Dirección Xeral de Industria, Enerxía e Minas, publicada no DOG do 22 de setembro e no BOE do 27 de setembro, someteuse a información pública a solicitude de autorización administrativa das instalacións do parque eólico de Farelo, para os efectos de presentación de solicitudes.</p>
<p>Unha vez rematado o prazo de 20 días que se fixa na devandita resolución, non se recibiu ningunha solicitude de competencia.</p>
<p>Terceiro.-O proxecto do parque eólico Farelo someteuse a información pública para os efectos previstos nos artigos 53 e 54 da Lei 54/1997, do 27 de novem</p>
<p>bro, do sector eléctrico; Decreto 2169/1966, do 20 de outubro, e Decreto 2617/1966, xa mencionados; ambos de aplicación ó presente expediente en virtude do disposto na disposición transitoria décimo primeira do Real decreto 1955/2000, polo que se regulan as actividades de transporte, distribución, comercialización, abastecemento e procedementos de autorización de instalacións de enerxía eléctrica; artigo 25 da Lei 10/1995, de ordenación do territorio de Galicia; e o Decreto 205/1995, polo que se regula o aproveitamento da enerxía eólica en Galicia, medinte resolución da Dirección Xeral de Industria, do 3 de xaneiro de 2001, publicada no BOP de Lugo do 19 de febreiro, no BOP de Pontevedra do 21 de febreiro, no diario El Progreso do 13 de xaneiro e La Voz de Galicia do 19 de xaneiro, no DOG do 7 de febreiro e nos taboleiros de anuncios dos concellos de Antas de Ulla (Lugo), Agolada e Rodeiro (Pontevedra).</p>
<p>Durante o período de información pública presentáronse as seguintes alegacións:</p>
<p>1. Mª Luisa López Bastos alega que, debido ó impacto que a instalación do parque eólico vai ter no contorno, sería necesario que se puxesen os veciños en antecedentes respecto do trazado da liña de tensión.</p>
<p>Por outra banda, María Luisa López Bastos, pon de manifesto a súa absoluta desconformidade coa oferta económica que a empresa Elecnor, S.A. lles realizou ós diferentes propietarios dos terreos nos que se pretende instala-lo parque eólico de Farelo, toda vez que a oferta realizada pola dita empresa é totalmente desproporcionada en relación á que realizou respecto a outros parques eólicos instalados no ámbito da comunidade autónoma, nos que ademais os xeradores eran dunha potencia moi inferior ós que se pretenden instalar.</p>
<p>2. Ingemarga, S.A. alega que:</p>
<p>Ten un permiso de investigación que aproba os labores para o primeiro ano de investigación por Resolución do 31 de maio de 2001 da Dirección Xeral de Industria, Enerxía e Minas para minerais declarados como de carácter prioritario pola Lei estatal de fomento da minería do 4 de xaneiro de 1977 e regulamentos que a desenvolven e comprendidos entre a riqueza á que se refire o artigo 128 da Constitución española.</p>
<p>Que en último caso se harmonizarán ámbalas explotacións para o cal cita a sentencia número 64/1982, do 4 de novembro, do Tribunal Constitucional: «hase de harmoniza-la utilización racional dos recursos mineros citados teniéndolo bien presente á hora de atender, que é deber, ó desenvolvemento de tódolos sectores económicos».</p>
<p>Que, en caso de no ser posible compatibilizar ámbalas dúas explotacións, sinálase que o outorgamento do permiso de investigación é anterior á</p>
<p>solicitude á que se refire o expediente 060-EOL para o cal cita o artigo 33 da Constitución española.</p>
<p>Cuarto.-O 23 de xaneiro de 2002 e o 7 de febreiro de 2002 respectivamente, as delegacións provinciais da Consellería de Industria e Comercio de Pontevedra e Lugo emitiron informe favorable sobre o citado proxecto, coas seguintes características básicas:</p>
<p>Localización e coordenadas poligonais:</p>
<table><tbody><tr><td></td></tr>
<tr><td>Nome</td><td>Concellos</td><td>Vértices</td></tr>
<tr><td></td></tr>
</tbody></table>
<table><tbody><tr><td>Farelo</td><td>Antas de Ulla (Lugo)</td><td></td><td>X</td><td>Y</td></tr>
<tr><td></td></tr>
<tr><td></td><td>Agolada (Pontevedra)</td><td>1</td><td>582.000</td><td>4.740.500</td></tr>
<tr><td></td></tr>
<tr><td></td><td>Rodeiro (Pontevedra)</td><td>2</td><td>585.000</td><td>4.740.500</td></tr>
<tr><td></td></tr>
<tr><td></td><td></td><td>3</td><td>585.000</td><td>4.737.000</td></tr>
<tr><td></td></tr>
<tr><td></td><td></td><td>4</td><td>592.000</td><td>4.732.000</td></tr>
<tr><td></td></tr>
<tr><td></td><td></td><td>5</td><td>590.000</td><td>4.730.000</td></tr>
<tr><td></td></tr>
<tr><td></td><td></td><td>6</td><td>585.000</td><td>4.730.000</td></tr>
<tr><td></td></tr>
<tr><td></td><td></td><td>7</td><td>584.000</td><td>4.734.000</td></tr>
<tr><td></td></tr>
<tr><td></td><td></td><td>8</td><td>582.000</td><td>4.739.000</td></tr>
<tr><td></td></tr></tbody></table>
<p>Nº de aeroxeradores: 38.</p>
<p>Potencia unitaria por aeroxerador: 1.300 kW.</p>
<p>Potencia total instalada: 49,4 MW.</p>
<p>Altura das torres: 50/60 m.</p>
<p>Diámetro do rotor: 62 m.</p>
<p>Producción anual estimada: 118.560 MWh/ano.</p>
<p>Investimento previsto: 5.683.112.964 ptas. (34.155.508,91 euros).</p>
<p>Características técnicas da infraestructura eléctrica de transformación e interconexión:</p>
<p>-38 centros de transformación (sitos no interior de cada aeroxerador) de 1.600 kVA, 0,69/30 kV e os seus correspondentes aparellos de seccionamento, manobra e protección de M.T.</p>
<p>-Subestación transformadora de tensión 30/132 kV.</p>
<p>-Rede colectora subterránea, que percorre o conxunto dos aeroxeradores, interconectándoos coas celas de 30 kV da subestación 30/132 kV que recolle a enerxía do parque.</p>
<p>Quinto.-O 18 de decembro de 2001, a Dirección Xeral de Calidade e Avaliación Ambiental resolveu aproba-la declaración de impacto ambiental do citado parque eólico, na cal se fixan as posicións de 37 aeroxeradores quedando o número 13 pendente de recolocación e posterior informe.</p>
<p>Sexto.-O 1 de abril de 2002 e medinte escrito remitido a esta dirección xeral, Elecnor, S.A. renuncia á instalación do aeroxerador número 3 do proxecto do parque eólico.</p>
<p>Sétimo.-O 21 de febreiro de 2002, a Dirección Xeral de Industria, Enerxía e Minas abriu trámite de audiencia ás empresas Elecnor, S.A. e Ingemarga, S.A. para proceder a determina-la compatibilidade ou incompatibilidade dos seus aproveitamentos públicos en xogo.</p>
<p>Fundamentos de dereito.</p>
<p>Primeiro.-A Dirección Xeral de Industria, Enerxía e Minas é competente para resolver este expediente con fundamento no Estatuto de autonomía de Galicia, Real decreto 2563/1982, do 24 de xullo, o Decreto 132/1982, do 4 de novembro, e o Decreto 15/2002, do 24 de xaneiro, polo que se establece a estructura orgánica da Consellería de Industria e Comercio, en relación co Decreto 2617/1966, do 20 de outubro, disposición transitoria décimo primeira do Real decreto 1955/2000, do 1 de decembro, polo que se regulan as actividades de transporte, distribución, comercialización, abastecemento e procedemento de autorización de instalacións de enerxía eléctrica, o Decreto 205/1995, do 6 de xullo, Decreto 302/2001, do 25 de outubro, e o Real decreto 2818/1998, do 23 de decembro, xa citados.</p>
<p>Segundo.- Á vista das alegacións presentadas, da contestación dada a elas por parte da empresa promotora e do resto de documentación que consta no expediente, queda de manifesto que:</p>
<p>1. En relación coa alegación formulada por María López Bastos relativa á oferta económica realizada pola empresa Elecnor, S.A. ós diferentes propietarios, faise constar que non se pode analiza-la valoración económica da alegación posto que esta se basea nun acordo entre particulares, o cal, non ten relación coa tramitación administrativa da solicitude de autorización da instalación.</p>
<p>Por outra banda no relativo á liña de evacuación de enerxía, esta é obxecto de proxecto por separado, non obstante, o trazado aproximado previsto está indicado no apéndice denominado evacuación de enerxía PP.EE. serras do Faro e Farelo, dentro dos estudios de impacto ambiental dos proxectos dos parques eólicos.</p>
<p>2. Con relación á alegación da empresa Ingemarga, S.A. faise constar que na superficie na que se localizará o parque eólico existe na actualidade concedido un permiso de investigación mineiro denominado Nova Serrra de Farelo nº 2671, polo que se abriu trámite de audiencia por parte desta dirección xeral o 21 de febreiro de 2002 para así proceder a determina-la compatibilidade ou incompatibilidade dos aproveitamentos públicos en xogo, facéndose constar que para a definitiva aprobación do proxecto deberá resolverse o preceptivo trámite de compatibilidade de utilidades públicas, non sendo necesaria a dita resolución para o que concirne á simple autorización administrativa.</p>
<p>Terceiro.-No expediente instruído para o efecto cumpríronse os trámites procedementais sinalados no Decreto 2617/1966 e no Decreto 205/1995.</p>
<p>Esta dirección xeral, de acordo co que antecede e no exercicio das competencias que lle atribúen,</p>
<p>RESOLVE:</p>
<p>Autorizar a Elecnor, S.A. a instalación dos equipos electromecánicos do parque eólico denominado</p>
<p>Farelo, para unha potencia de 48,10 MW, que se vai localizar nos concellos de Antas de Ulla (Lugo), Agolada e Rodeiro (Pontevedra).</p>
<p>Todo iso de acordo coas condicións seguintes:</p>
<p>Primeira.-Con carácter previo á posta en marcha das instalacións, o órgano competente verificará o cumprimento dos condicionados impostos nesta resolución e na declaración de efectos ambientais do 18 de decembro de 2001, así como aquelas que no seu día se emitan conforme o disposto no artigo 3.2º do Decreto 327/1991, de 4 de outubro, de avaliación de efectos ambientais para Galicia.</p>
<p>Segunda.-A Administración resérvase o dereito de deixar sen efecto a presente autorización por calquera das causas establecidas no artigo 34 do Decreto 1775/1967, do 22 de xullo, por incumprimento das condicións impostas ou por calquera outra causa excepcional que o xustifique.</p>
<p>Terceira.-Esta autorización outórgase sen prexuízo de terceiros e independentemente das autorizacións, licencias ou permisos de competencia municipal, provincial ou outros necesarios para a realización das obras das instalacións autorizadas.</p>
<p>Contra a presente resolución, que non é definitiva en vía administrativa, cabe interpoñer recurso de alzada perante o conselleiro de Industria e Comercio no prazo dun mes contado a partir do día seguinte ó da notificación desta resolución, sen prexuízo de que os interesados poidan interpoñer calquera outro recurso que estimen pertinente.</p>
<p>Santiago de Compostela, 6 de setembro de 2002.</p>
<p>Ramón Ordás Badía</p>
<p>Director xeral de Industria, Enerxía e Minas</p>

