---
date: '2021-04-28'
id: G0596-200421-0004
page: 21241
number: 79
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 20 de abril de 2021, da Xefatura Territorial de Lugo, pola que
  se concede a autorización administrativa previa e de construción dunha
  instalación eléctrica no concello de Cervo (expediente IN407A 2020-71 AT).
range: Resolución
url: >-
  https://www.xunta.gal/dog/Publicados/2021/20210428/AnuncioG0596-200421-0004_gl.html
---
<p>Visto o expediente para outorgamento da autorización administrativa previa e de construción para a instalación eléctrica que a seguir se describe:</p>
    <p>Peticionaria: Begasa.</p>
    <p>Domicilio social: rúa Ramón María Aller Ulloa, nº 9, 27003 Lugo.</p>
    <p>Denominación: soterramento da LAT no núcleo urbano de Cervo.</p>
    <p>Situación: concello de Cervo.</p>
    <p>Visado: si, Colexio Oficial de Enxeñeiros Industriais de Galicia, con número de visado 20202984, do 11 de novembro de 2020.</p>
    <p>Características técnicas:</p>
    <p>• Liña soterrada de alta tensión Espiñeirido 1 a 20 kV, con orixe nunha arqueta existente da LAT Espiñeirido 1 (punto 6, plano nº 4 do presente proxecto), na cal se executa un empalme entre o condutor soterrado existente que provén da OCR Espiñeirido e o condutor proxectado, e final nun paso aéreo a soterrado no apoio 13 (A62227), cunha lonxitude de 450 metros en condutor RHZ1-150.</p>
    <p>• Liña soterrada de alta tensión Espiñeirido 2 a 20 kV, con orixe na LAT Espiñeirido 2 (punto 1, plano nº 4 do presente proxecto) e final no CT G. Escolar (1529), cunha lonxitude de 70 metros en condutor recuperado en obra tipo RHZ1-240.</p>
    <p>• Liña soterrada de alta tensión a 20 kV, con orixe no CT G. Escolar (1529) e final no CT Bidueira (1482), cunha lonxitude de 450 metros en condutor RHZ1-240.</p>
    <p>• Liña soterrada de alta tensión a 20 kV, con orixe no CT Bidueira (1482) e final no CT Vivendas Sociais Cervo (13614), cunha lonxitude de 440 metros en condutor RHZ1-240.</p>
    <p>• Liña soterrada de alta tensión a 20 kV, con orixe no CT Vivendas Sociais Cervo (13614) e final nunha arqueta (punto 5, plano nº 4 do presente proxecto), en que se realiza un empalme entre o condutor proxectado desde o CT Vivendas Sociais Cervo e o condutor existente con dirección OCR Espiñeirido, cunha lonxitude de 560 metros en condutor RHZ1-240.</p>
    <p>• Adecuación do CT non prefabricado Vivendas Sociais Cervo (CD 13614), cunha potencia proxectada de 630 kVA e unha potencia instalada de 250 kVA, no cal se instalan dúas celas de liña e unha de protección, realización de pontes CT-MT e CT-BT, instalación de novo cadro de BT e ampliación e desmontaxe de celas e cadros de BT existentes, relación de transformación 20.000/400-230 V.</p>
    <p>- Finalidade da instalación: mellora da subministración.</p>
    <p>- Orzamento: 90.805,48 €.</p>
    <p>- Documentación complementaria:</p>
    <p>• Separata para o Concello de Cervo.</p>
    <p>• Separata para a Deputación Provincial de Lugo.</p>
    <p>• Separata para Augas de Galicia.</p>
    <p>• Separata para a Consellería de Cultura.</p>
    <p>Esta xefatura territorial, de acordo cas competencias que resultan do Decreto 230/2020, do 23 de decembro, polo que se establece la estrutura orgánica da consellería, e tendo en conta o Decreto 9/2017, do 12 de xaneiro, sobre órganos competentes para autorización de instalacións eléctricas na Comunidade Autónoma de Galicia, resolve:</p>
    <p>En relación coa instalación de alta tensión, conceder a autorización administrativa previa e de construción ás ditas instalacións sen prexuízo de terceiros e con independencia das autorizacións que sexan necesarias para a execución da obra por parte doutros órganos da Administración, condicionado ao cumprimento dos seguintes requisitos:</p>
    <p>Primeiro. As instalacións deberán axustarse na súa execución ao disposto no citado proxecto de execución, e a dirección de obra debe realizala técnico competente.</p>
    <p>Segundo. O peticionario asegurará o mantemento e vixilancia correcta das instalacións durante a construción e despois da súa posta en servizo, co fin de garantir que, en todo momento, se manterán as condicións regulamentarias de seguridade.</p>
    <p>Terceiro. Deberán cumprirse en todo momento as normativas e directrices vixentes que sexan de aplicación, en particular, canto establece a Lei 24/2013, do 26 de decembro, do sector eléctrico, o Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas da alta tensión e as súas instrucións técnicas complementarias, o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución poderase interpor recurso de alzada ante o vicepresidente segundo e conselleiro de Economía, Empresa e Innovación no prazo dun mes, a partir do día seguinte ao da notificación ou publicación desta resolución; tamén se poderá interpor calquera outro recurso que se considere pertinente ao dereito.</p>
    <p>Lugo, 20 de abril de 2021</p>
    <footer><p>Gustavo José Casasola de Cabo<br>Xefe territorial de Lugo</p></footer>

