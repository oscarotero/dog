---
date: '2021-04-28'
id: G0003-220421-0001
page: 21219
number: 79
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 20 de abril de 2021, da Dirección Xeral de Recursos Humanos,
  pola que se publican a orde de prelación e a puntuación definitiva obtida
  polas persoas aspirantes admitidas no proceso de actualización das listas de
  selección temporal de diversas categorías de persoal estatutario.
range: Resolución
url: >-
  https://www.xunta.gal/dog/Publicados/2021/20210428/AnuncioG0003-220421-0001_gl.html
---
<p>O vixente Pacto sobre selección de persoal estatutario temporal do Sistema público de saúde de Galicia, publicado mediante a Resolución da Dirección Xeral de Recursos Humanos, do 13 de xuño de 2016 (<em>Diario Oficial de Galicia</em> núm. 123, do 30 de xuño), regula na súa norma II.4.4 a xeración e publicación das listas.</p>
    <p>Mediante a Resolución do 18 de febreiro de 2021 (<em>Diario Oficial de Galicia</em> núm. 38, do 25 de xaneiro) publicáronse os resultados provisionais de baremación dos/das aspirantes admitidos/as nas categorías de celador/a, grupo auxiliar da función administrativa, persoal de servizos xerais, técnico/a en farmacia, técnico/a superior en anatomía patolóxica, técnico/a superior en dietética e nutrición, técnico/a superior en documentación sanitaria, técnico/a superior en hixiene bucodental, técnico/a superior en imaxe para o diagnóstico, técnico/a superior en laboratorio de diagnóstico clínico e técnico/a superior en radioterapia.</p>
    <p>Mediante a Resolución do 8 de marzo de 2021 (<em>Diario Oficial de Galicia</em> núm. 51, do 16 de marzo) publicáronse os resultados provisionais de baremación dos/das aspirantes admitidos/as na categoría de celador/a, polo sistema reservado a persoas que acrediten unha discapacidade intelectual.</p>
    <p>Finalizados os prazos de reclamación previstos nas citadas resolucións e analizadas as presentadas, este centro directivo, de conformidade co anexo I, base novena da Resolución do 12 de setembro de 2013,</p>
    <h2>RESOLVE:</h2>
    <p>Primeiro. Aprobar a orde de prelación e a puntuación definitiva obtida polas persoas aspirantes admitidas no proceso de actualización das listas para a formalización de nomeamentos estatutarios temporais no ámbito do Sistema público de saúde de Galicia nas categorías de celador/a, celador/a polo sistema reservado a persoas que acrediten unha discapacidade intelectual, grupo auxiliar da función administrativa, persoal de servizos xerais, técnico/a en farmacia, técnico/a superior en anatomía patolóxica, técnico/a superior en dietética e nutrición, técnico/a superior en documentación sanitaria, técnico/a superior en hixiene bucodental, técnico/a superior en imaxe para o diagnóstico, técnico/a superior en laboratorio de diagnóstico clínico e técnico/a superior en radioterapia.</p>
    <p>Segundo. As listas co número de orde e a puntuación definitiva obtida polas persoas aspirantes admitidas atópanse publicadas, á disposición das persoas interesadas, na páxina web do Servizo Galego de Saúde (www.sergas.es).</p>
    <p>Ademais, o estado de cada solicitude pode ser consultado polo/a aspirante no seu expediente electrónico persoal en Fides/expedient-e/sección de procesos.</p>
    <p>Terceiro. Contra esta resolución, que pon fin á vía administrativa, as persoas interesadas poderán interpoñer recurso contencioso-administrativo de conformidade co establecido nos artigos 8, 14 e 46 da Lei 29/1998, do 13 de xullo, reguladora da xurisdición contencioso-administrativa. Potestativamente, e con carácter previo, poderase interpoñer recurso de reposición ante este mesmo órgano nos termos dos artigos 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>Cuarto. As listas entrarán en vigor con efectos do día seguinte ao da publicación desta resolución no <em>Diario Oficial de Galicia</em>.</p>
    <p>Santiago de Compostela, 20 de abril de 2021</p>
    <footer><p>Ana María Comesaña Álvarez<br>Directora xeral de Recursos Humanos</p></footer>

