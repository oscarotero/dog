---
date: '2021-04-28'
id: G0532-210421-0002
page: 21135
number: 79
agency: 'Consellería de Medio Ambiente, Territorio e Vivenda'
section: III. Outras disposicións.
title: >-
  RESOLUCIÓN do 21 de abril de 2021 pola que se dá publicidade do esgotamento de
  crédito da Orde do 5 de marzo de 2021 (Diario Oficial de Galicia número 45, do
  8 de marzo), pola que se establecen as bases reguladoras e se convocan
  subvencións, en réxime de concorrencia non competitiva, destinadas á creación
  ou mellora de infraestruturas nos concellos de Galicia con poboación inferior
  a 20.000 habitantes, para o ano 2021 (código de procedemento MT300A).
range: Resolución
url: >-
  https://www.xunta.gal/dog/Publicados/2021/20210428/AnuncioG0532-210421-0002_gl.html
---
<p>Feitos.</p>
    <p>Primeiro. A Orde do 5 de marzo de 2021, da Consellería de Medio Ambiente, Territorio e Vivenda, publicada no Diario Oficial de Galicia (en diante, DOG) núm. 45, do 8 de marzo, establece as bases reguladoras e convoca as subvencións, en réxime de concorrencia non competitiva, destinadas á creación ou mellora de infraestruturas nos concellos de Galicia con poboación inferior a 20.000 habitantes, para o ano 2021 (código de procedemento MT300A).</p>
    <p>Segundo. No seu artigo 7.1 indícase que, por ser unha convocatoria de subvencións en concorrencia non competitiva, as subvencións se resolverán por orde de rexistro de entrada das solicitudes presentadas.</p>
    <p>No artigo 7.2 da orde establécese que as resolucións de concesión poderán ditarse sucesivamente de forma individual para cada unha das solicitudes presentadas, a medida que se vaia verificando que toda a documentación que exixe o artigo 6 da presente orde é correcta e está completa, ata o esgotamento do crédito consignado na correspondente partida orzamentaria.</p>
    <p>Terceiro. Unha vez revisadas e ordenadas todas as solicitudes presentadas coa documentación completa, a última solicitude que se puido conceder antes do esgotamento do crédito tivo entrada no Rexistro electrónico da Xunta de Galicia con data do 9 de marzo de 2021, ás 00.09.43 horas, co número de rexistro 2021/520743.</p>
    <p>Consideracións xurídicas.</p>
    <p>O artigo 4.4 da Orde do 5 de marzo de 2021 establece que, unha vez esgotada a contía máxima fixada no punto 1 do mesmo artigo así como, de ser o caso, os aumentos de crédito efectuados, se publicará o esgotamento da contía máxima fixada e se acordará a non admisión das posteriores solicitudes; tal publicación efectuarase no DOG e na páxina web da Consellería de Medio Ambiente, Territorio e Vivenda.</p>
    <p>En virtude do exposto anteriormente, e de acordo co establecido no artigo 31.4 da Lei 9/2007, do 13 de xuño, de subvencións de Galicia,</p>
    <h2>RESOLVO:</h2>
    <p>Dar a coñecer o esgotamento de crédito con data do 9 de marzo de 2021, ás 00.09.43 horas, autorizado no artigo 4.1 da Orde do 5 de marzo de 2021 (DOG núm. 45, do 8 de marzo) para sufragar as subvencións, en réxime de concorrencia non competitiva, destinadas á creación ou mellora de infraestruturas nos concellos de Galicia con poboación inferior a 20.000 habitantes, para o ano 2021 (código de procedemento MT300A).</p>
    <p>Santiago de Compostela, 21 de abril de 2021</p>
    <footer><p>A conselleira de Medio Ambiente, Territorio e Vivenda<br>P.D. (Orde do 5.3.2021; DOG núm. 45, do 8 de marzo)<br>María Encarnación Rivas Díaz<br>Directora xeral de Ordenación do Territorio e Urbanismo</p></footer>

