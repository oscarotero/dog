---
date: '2021-04-28'
id: G2163-070421-0001
page: 21221
number: 79
agency: Xulgado de Primeira Instancia número 4 de Pontevedra
section: V. Administración de xustiza.
title: EDICTO (PO 224/2019).
range: Edicto
url: >-
  https://www.xunta.gal/dog/Publicados/2021/20210428/AnuncioG2163-070421-0001_gl.html
---
<p>Eu, Pilar Millán Mon, letrada da Administración de xustiza do Xulgado de Primeira Instancia número 4 de Pontevedra, dou fe de que nos autos de xuízo ordinario seguidos neste xulgado baixo o número 224/2019 se ditou sentenza cuxo encabezamento e resolución din literalmente: </p>
    <p>«Sentenza </p>
    <p>Pontevedra, 15 de abril de 2020. </p>
    <p>Vistos por min, Mª del Carmen Novoa Santás, maxistrada xuíza do Xulgado de Primeira Instancia número 4 de Pontevedra, os autos de xuízo ordinario 224/2019 seguidos neste xulgado en virtude de demanda interposta pola procuradora Sra. Alonso Fernández, en nome e representación da entidade Banco Santander, S.A., asistida pola letrada Sra. Losada Pérez Rúa fronte a herdeiros de José Manuel Filgueira Rey, en situación procesual de rebeldía, e sobre acción declarativa de resolución contractual e subsidiaria declarativa de vencemento e reclamación de cantidade,</p>
    <p>Resolvo:</p>
    <p>Que debo estimar e estimo en parte a demanda formulada pola procuradora dos tribunais, Sra. Alonso Fernández, en nome e representación da entidade Banco Santander, S.A., fronte a herdeiros de José Manuel Filgueira Rey, e declaro que a resolución do contrato de préstamo con garantía hipotecaria e as súas novacións, descrito no feito primeiro da demanda por incumprimento grave e esencial da obrigación de pagamento realizada por Banco Santander con data do 30 de outubro de 2018, foi axustada ao disposto no artigo 1124 do Código civil. Condénase a demandada ao pagamento da cantidade resultante de reliquidar a débeda eliminando a cláusula solo desde o inicio do contrato, cantidade que se determinará, de ser o caso, en execución de sentenza, en concepto de principal e xuros remuneratorios ata resolución do contrato e peche da conta. Condénase a demandada ao pagamento dos xuros que se devindiquen desde a data de recepción da comunicación da resolución ata o seu completo pagamento, calculados ao tipo dos xuros legais. Declárase que as cantidades obxecto de condena se poden realizar en execución con cargo á garantía hipotecaria outorgada a favor da demandante sobre o predio rexistral nº 58.383. Condénase a demandada a aterse ás anteriores declaracións e a aboar as citadas cantidades; todo iso sen facer expresa imposición de custas a ningunha das partes.</p>
    <p>Así o manda e asina por esta sentenza, que non é firme e contra a cal se poderá interpoñer recurso de apelación ante este mesmo xulgado no prazo de vinte días, logo de constitución de depósito na forma e contía determinadas pola Lei 1/2009, do 3 de novembro, Mª del Carmen Novoa Santás, maxistrada xuíza de Primeira Instancia deste xulgado. Dou fe». </p>
    <p>Para que se publique no <em>Diario Oficial de Galicia</em>, expido este edicto.</p>
    <p>Pontevedra, 17 de novembro de 2020 </p>
    <footer><p>A letrada da Administración de xustiza</p></footer>

