---
date: '2021-04-28'
id: G0596-070421-0004
page: 21237
number: 79
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 5 de abril de 2021, da Xefatura Territorial de Ourense, pola que
  se conceden as autorizacións administrativas previa e de construción de
  instalacións eléctricas no concello da Mezquita (expediente IN407A 2021/4-3).
range: Resolución
url: >-
  https://www.xunta.gal/dog/Publicados/2021/20210428/AnuncioG0596-070421-0004_gl.html
---
<p>Visto o expediente para outorgamento da autorización administrativa previa e da autorización administrativa de construción das instalacións eléctricas que a seguir se describen, tal e como se recollen no proxecto asinado en Ourense polo enxeñeiro industrial David Núñez Fernández, colexiado nº 1534 do ICOIIG, o día 14.12.2020, quen acredita a súa habilitación e competencia mediante declaración responsable asinada na citada data.</p>
    <p>Solicitante: UFD Distribución Electricidad, S.A.; CIF: A63222533.</p>
    <p>Enderezo: A Batundeira, nº 2, Velle, 32960 Ourense.</p>
    <p>Denominación: LMTA, LMTS, CS polígono 47, parcela 96, servizos AVE A Mezquita.</p>
    <p>Situación: concello da Mezquita (Ourense).</p>
    <p>Orzamento: 40.647,06 €.</p>
    <p>Características técnicas:</p>
    <p>Modificación da LMTA SSB701, a 15 kV, expediente 3364-AT, coa instalación do novo apoio núm. 90-28/1, do tipo C 16/2000-H35-CA/CS, e o retensando do condutor existente LA-110 mm2 Al nos vans afectados (874 m), con orixe no apoio 90-22p existente e final no apoio nº 90-29.</p>
    <p>LMTS a 15 kV, con entrada e saída no CS proxectado para dar servizo ás instalacións do AVE na Mezquita, de 110 m de lonxitude, en condutor tipo RHZ1-2OL 12/20 kV 1×240 mm2 Al, con orixe no PAS instalado en novo apoio proxectado nº 90-28/1 na LMTA SSB701 (expediente 3364-AT) e final no 2º PAS instalado no novo apoio proxectado nº 90-28/1.</p>
    <p>CS AVE A Mezquita; de tipo prefabricado 3L + 2 telecontroladas GSM/GPRS/FO/ C/Trafo, tensión 15 kV manobra exterior, con cela de SSAA; situación no Pereiro (A Mezquita).</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria, do 19 de febreiro de 2014, pola que se aproba o procedemento de autorización administrativa de construción (DOG núm. 54, do 19 de marzo), así como na Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro), esta xefatura territorial resolve:</p>
    <p>Conceder a autorización administrativa previa e a autorización administrativa de construción ás devanditas instalacións, cuxas características se axustarán en todas as súas partes ao proxecto arriba sinalado e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten de aplicación e en especial as relativas á ordenación do territorio e ao medio.</p>
    <p>O prazo de posta en marcha das instalacións que se autorizan será de seis meses, contados a partir da data da última autorización administrativa necesaria para a súa execución.</p>
    <p>Contra a presente resolución poderase interpoñer recurso de alzada ante o vicepresidente segundo e conselleiro de Economía, Empresa e Innovación no prazo dun mes contado a partir do día seguinte ao da notificación ou publicación desta resolución; tamén se poderá interpoñer calquera outro recurso que se considere pertinente.</p>
    <p>Ourense, 5 de abril de 2021</p>
    <footer><p>Pablo Fernández Vila<br>Xefe territorial de Ourense</p></footer>

