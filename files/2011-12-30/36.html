---
date: '2011-12-30'
id: CA06-161211-9964
page: 41040
number: 249
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 9 de decembro de 2011, da Dirección Xeral de Desenvolvemento
  Pesqueiro, pola que se acorda ratificar a modificación dos estatutos da
  Confraría de Pescadores Virxen do Monte de Camariñas, inscribila no Rexistro
  de Confrarías e das súas Federacións e ordenar a súa publicación no Diario
  Oficial de Galicia.
range: Resolución
url: >-
  https://www.xunta.gal/dog/Publicados/2011/20111230/AnuncioCA06-161211-9964_gl.html
---
<p>Examinada a modificación dos artigos 1, 3 e 94 dos estatutos da Confraría de Pescadores Virxen do Monte de Camariñas, realizada segundo o procedemento previsto no seu artigo 93, e no 5 do Decreto 261/02, do 30 de xullo, polo que se aproban as normas reguladoras das confrarías de pescadores e as súas federacións.</p>
    <p>Comprobado que se cumpre o requisito que establece o artigo 4 do devandito Decreto 261/2002, do 30 de xullo, de aprobación pola xunta xeral da confraría, na súa reunión do 11 de febreiro de 2011, e de conformidade cos seus artigos 112 a), 113 e 114, relativos ao Rexistro de Confrarías e das súas Federacións, en relación co disposto nos artigos 2 e 14 da Lei 9/1993, do 8 de xullo, de confrarías de pescadores de Galicia.</p>
    <p>A directora xeral de Desenvolvemento Pesqueiro da Consellería do Mar, en representación desta, acorda ratificar a modificación dos artigos 1, 3 e 94 dos estatutos da Confraría de Pescadores Virxen do Monte de Camariñas, que queda compostos por 94 artigos, unha disposición adicional, unha derrogatoria, e unha derradeira (62 páxinas), inscribila no Rexistro de Confrarías e das súas Federacións, no folio 1 do libro 1.º, e ordenar a súa publicación no <em>Diario Oficial de Galicia</em>, adquirindo desde este momento a eficacia xurídica que lle recoñecen as normas legais de aplicación.</p>
    <p>Santiago de Compostela, 9 de decembro de 2011.</p>
    <footer><p>Susana Rodríguez Carballo<br>Directora xeral de Desenvolvemento Pesqueiro</p></footer>

