---
date: '2011-12-30'
id: G1467-271211-10405
page: 41045
number: 249
agency: Empresa Pública de Obras e Servizos Hidráulicos
section: VI. Anuncios. a) Administración autonómica.
title: >-
  RESOLUCIÓN do 29 de decembro de 2011 pola que se anuncia a licitación, polo
  procedemento aberto con varios criterios de valoración, trámite ordinario de
  licitación e anticipado de gasto, para a adxudicación dos contratos non
  suxeitos a regulación harmonizada de execución das obras públicas hidráulicas
  de abastecemento e saneamento, cofinanciados pola Unión Europea a través do
  Fondo Europeo de Desenvolvemento Rexional (Feder) no marco do Programa
  operativo Feder Galicia 2007-2013 (clave OH.236.636 e tres máis).
range: Resolución
url: >-
  https://www.xunta.gal/dog/Publicados/2011/20111230/AnuncioG1467-271211-10405_gl.html
---
<p>1. Entidade adxudicadora: datos xerais e datos para a obtención da información.</p>
    <p>a) Organismo: Empresa Pública de Obras e Servizos Hidráulicos.</p>
    <p>b) Dependencia que tramita o expediente: contratación.</p>
    <p>c) Tipo de contrato: obra.</p>
    <p>d) Obtención de documentación e información:</p>
    <p>1) Lugares de obtención do prego de cláusulas administrativas particulares (que inclúe o cadro de características do contrato), da documentación técnica e da demais información que proceda:</p>
    <p>– Enderezo da internet do perfil do contratante:</p>
    <p>http://www.contratosdegalicia.es/consultaOrganismo.jsp?N=24</p>
    <p>– Tamén se terá acceso ao perfil do contratante desde a plataforma de contratos públicos de Galicia a través de http://www.xunta.es</p>
    <p>– A Empresa Pública de Obras e Servizos Hidráulicos, na rúa Doutor Maceira n.º 18, 15706 Santiago de Compostela (A Coruña), teléfonos: 981 95 74 01/27, fax: 981 95 74 03/881 99 96 94 e correo electrónico: contratacion.eposh@xunta.es</p>
    <p>– A copistaría Copynino, na rúa Feáns n.º 19, Santiago de Compostela (A Coruña), teléfono e fax: 981 58 89 38.</p>
    <p>2) Data límite de obtención de documentación e información: coincide coa data límite de presentación de ofertas.</p>
    <p>2. Obxecto dos contratos.</p>
    <p>a) Descrición e lugar de execución: abastecemento a núcleos de Valga. Valga (Pontevedra).</p>
    <p>Número de expediente: OH.236.636.</p>
    <p>Orzamento base de licitación: importe neto: 893.083,66 euros. Importe total: 1.053.838,72 euros. Cofinanciado polo Fondo Europeo de Desenvolvemento Rexional (Feder) nun 70%. Tema prioritario 45: xestión e distribución da auga (auga potable).</p>
    <p>Prazo de execución (meses): doce (12).</p>
    <p>Clasificación: grupo E, subgrupo 1, categoría d e grupo K, subgrupo 8, categoría d.</p>
    <p>b) Descrición e lugar de execución: actuacións de saneamento en San Martiño e As Testadas. Poio (Pontevedra).</p>
    <p>Número de expediente: OH.336.987.</p>
    <p>Orzamento base de licitación: importe neto: 854.151,98 euros. Importe total: 1.007.899,34 euros. Cofinanciado polo Fondo Europeo de Desenvolvemento Rexional (Feder) nun 70%. Tema prioritario 46: tratamento da auga (auga residual).</p>
    <p>Prazo de execución (meses): doce (12).</p>
    <p>Clasificación: grupo E, subgrupo 1, categoría e.</p>
    <p>c) Descrición e lugar de execución: saneamento no núcleo de Cañás. Carral (A Coruña).</p>
    <p>Número de expediente: OH.315.989.</p>
    <p>Orzamento base de licitación: importe neto: 410.971,11 euros. Importe total: 484.945,91 euros. Cofinanciado polo Fondo Europeo de Desenvolvemento Rexional (Feder) nun 70%. Tema prioritario 46: tratamento da auga (auga residual).</p>
    <p>Prazo de execución (meses): seis (6).</p>
    <p>Clasificación: grupo E, subgrupo 1, categoría d.</p>
    <p>d) Descrición e lugar de execución: saneamento nas Neves. As Neves (Pontevedra).</p>
    <p>Número de expediente: OH.336.999.</p>
    <p>Orzamento base de licitación: importe neto: 410.817,91 euros. Importe total: 484.765,13 euros. Cofinanciado polo Fondo Europeo de Desenvolvemento Rexional (Feder) nun 70%. Tema prioritario 46: tratamento da auga (auga residual).</p>
    <p>Prazo de execución (meses): seis (6).</p>
    <p>Clasificación: grupo E, subgrupo 1, categoría d.</p>
    <p>3. Tramitación e procedemento.</p>
    <p>a) Tramitación: ordinaria da licitación e anticipada de gasto.</p>
    <p>b) Procedemento: aberto con varios criterios de valoración e non suxeito a regulación harmonizada.</p>
    <p>c) Criterios de adxudicación: a pluralidade dos criterios de valoración enumérase e detállase coas súas puntuacións e ponderacións no prego de cláusulas administrativas particulares e no perfil do contratante.</p>
    <p>4. Garantías exixidas.</p>
    <p>a) Provisional: non se exixe en ningún dos contratos.</p>
    <p>b) Definitiva: 5% do orzamento base de licitación, IVE excluído, para cada un dos contratos.</p>
    <p>5. Requisitos específicos do contratista.</p>
    <p>a) Clasificación: a exixida para cada contrato. </p>
    <p>b) Solvencia económica e financeira e solvencia técnica: para as empresas non españolas de Estados membros da Unión Europea, non clasificadas en España de acordo co establecido nos artigos 66.1 e 59.4 do Real decreto lexislativo 3/2011, do 14 de novembro, polo que se aproba o texto refundido da Lei de contratos do sector público, deberán acreditar a súa solvencia nos termos que se expresan na cláusula 7.1.4.2. do prego de cláusulas administrativas particulares e no número 5.2. do cadro de características do contrato.</p>
    <p>6. Presentación de ofertas.</p>
    <p>a) Data límite de presentación: 17 de febreiro de 2012.</p>
    <p>b) Modalidade de presentación: a establecida no prego de cláusulas administrativas particulares. As proposicións axustaranse estritamente aos modelos que se inclúen no citado prego.</p>
    <p>c) Lugar de presentación: no Rexistro da Empresa Pública de Obras e Servizos Hidráulicos nos días e horas hábiles de oficina (de luns a venres e das 9.00 ás 14.00 horas). Tamén por correo, segundo o disposto no artigo 80.4 do Regulamento xeral da Lei de contratos das administracións públicas; neste caso o licitador deberá anunciarlle ao órgano de contratación, no mesmo día da imposición na oficina de Correos, mediante telegrama ou fax, a remisión da documentación para concorrer á licitación, así como xustificar a data de imposición do envío.</p>
    <p>d) Prazo durante o cal o licitador estará obrigado a manter a súa oferta: dous (2) meses, desde a apertura en acto público, segundo se indica no punto seguinte, das ofertas contidas no sobre C.</p>
    <p>e) Admisión de variantes: non se admiten.</p>
    <p>7. Apertura das ofertas.</p>
    <p>a) Descrición: a apertura, a comprobación e a valoración separada do sobre A relativo á documentación acreditativa dos requisitos de aptitude para contratar, do sobre B cos elementos da oferta non valorables de forma automática e do sobre C cos da oferta que admiten unha valoración mediante a aplicación de fórmulas, realizarase conforme o disposto nos pregos administrativos e na normativa de contratos do sector público.</p>
    <p>b) Enderezo, localidade e código postal: Empresa Pública de Obras e Servizos Hidráulicos, na rúa Doutor Maceira n.º 18, 15706 Santiago de Compostela (A Coruña).</p>
    <p>c) A data e a hora: a apertura en acto público do sobre B será o 29 de febreiro de 2012, ás 10.00 horas, e a apertura do sobre C terá lugar na data e na hora que se lles notificará aos licitadores, por fax ou por calquera outro medio admitido, e publicarase no perfil do contratante con dous (2) días hábiles de antelación á súa realización.</p>
    <p>8. Gastos de publicidade: serán por conta dos licitadores seleccionados para ser adxudicatarios proporcionalmente aos orzamentos de licitación dos contratos.</p>
    <p>9. Outras informacións.</p>
    <p>Cofinanciamento da Unión Europea: o obxecto dos contratos indicados no punto 2 anterior está cofinanciado polo Feder nun 70%, no marco do Programa operativo Feder Galicia 2007-2013, eixe prioritario de intervención 3. Ambiente, contorno natural, recursos hídricos e prevención de riscos. Unha maneira de facer Europa.</p>
    <p>CPA e CPV (codificación do obxecto do contrato): as indicadas no cadro de características de cada contrato.</p>
    <p>Valor estimado de cada contrato: coincide co importe neto do orzamento base de licitación.</p>
    <p>Melloras: admítense nos termos expresados no prego de cláusulas administrativas particulares.</p>
    <p>Apertura e valoración das ofertas dos sobres B e C: a apertura do sobre B e a súa valoración realizarase con anterioridade á apertura e valoración do contido do sobre C. No caso de que calquera dos actos públicos de apertura das ofertas se modifiquen, notificaráselles esta circunstancia aos licitadores presentados e farase pública no perfil do contratante.</p>
    <p>Publicidade de resultados: as datas e os resultados da apertura dos sobres A, B e C, así como da adxudicación e formalización do contrato, faranse públicas no perfil do contratante.</p>
    <p>Formalización do contrato: o contrato perfeccionarase coa súa formalización, que se efectuará no prazo previsto no cadro de características.</p>
    <p>Esta contratación está suxeita á condición suspensiva da existencia de crédito adecuado e suficiente para financiar as obrigas que dela derivan no exercicio correspondente, de conformidade co disposto no prego de cláusulas administrativas particulares e na Lei de contratos do sector público.</p>
    <p>Santiago de Compostela, 29 de decembro de 2011.</p>
    <footer><p>Francisco Menéndez Iglesias<br>Presidente da Empresa Pública de Obras e Servizos Hidráulicos</p></footer>

