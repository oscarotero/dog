---
date: '2011-12-30'
id: C3C1-281211-10494
page: 41005
number: 249
agency: 'Consellería de Presidencia, Administracións Públicas e Xustiza'
section: VI. Anuncios. a) Administración autonómica.
title: >-
  RESOLUCIÓN do 26 de decembro de 2011, da Secretaría Xeral Técnica da
  Consellería de Presidencia, Administracións Públicas e Xustiza, pola que se
  fai pública a presentación dunha solicitude para a creación do Colexio Oficial
  de Dietistas-Nutricionistas de Galicia.
range: Resolución
url: >-
  https://www.xunta.gal/dog/Publicados/2011/20111230/AnuncioC3C1-281211-10494_gl.html
---
<p>De conformidade co disposto no artigo 86 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, faise pública a presentación da solicitude de creación do Colexio Oficial de Dietistas-Nutricionistas de Galicia, coa fin de que no prazo dun mes os interesados lexítimos poidan examinar o expediente nas dependencias da Secretaría Xeral da Consellería de Presidencia, Administracións Públicas e Xustiza (Servizo de Entidades Xurídicas e Corporativas) sita no edificio administrativo San Caetano, bloque 5-3.ª planta, en Santiago de Compostela, e formular as alegacións que consideren oportunas. </p>
    <p>A memoria xustificativa da creación do colexio profesional, que acompaña a solicitude, prevé os seguintes ámbitos:</p>
    <p>Territorial: Comunidade Autónoma de Galicia.</p>
    <p>Profesional: o Colexio Oficial de Dietistas-Nutricionistas de Galicia agrupará os profesionais que estean en posesión dos seguintes títulos:</p>
    <p>– Diplomado en Nutrición Humana e Dietética, regulado no Real decreto 433/1998, do 20 de marzo.</p>
    <p>– Calquera titulación oficial equivalente á anterior, recoñecida ou homologada pola autoridade competente.</p>
    <p>Asina a solicitude: José Antonio López Gómez, presidente da Asociación Galega de Dietistas e Nutricionistas.</p>
    <p>Santiago de Compostela, 26 de decembro de 2011. </p>
    <footer><p>Beatriz Cuiña Barja<br>Secretaria xeral técnica da Consellería de Presidencia,<br>Administracións Públicas e Xustiza</p></footer>

