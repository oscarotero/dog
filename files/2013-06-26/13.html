---
date: '2013-06-26'
id: G2345-050613-0002
page: 24863
number: 120
agency: Xulgado do Social número 2 da Coruña
section: V. Administración de xustiza.
title: EDICTO (752/2011).
range: Edicto
url: >-
  https://www.xunta.gal/dog/Publicados/2013/20130626/AnuncioG2345-050613-0002_gl.html
---
<p>María Adelaida Egurbide Margañón, secretaria xudicial do Xulgado do Social número 2 da Coruña, fago saber que no procedemento Seguridade Social 752/2011 deste xulgado do social, seguido por instancia de Mutual Midat Cyclops, Mutua de Accidentes de Trabajo y Enfermedades Profesionales contra a empresa Instituto Nacional da Seguridade Social, Tesouraría Xeral da Seguridade Social e Ana María Fraiz Hermida sobre ordinario, se ditou a seguinte resolución:</p>
    <p>«Decido que estimo a demanda interposta por Mutual Midat Cyclops e condeno a demandada Ana María Fraiz Hermida a reintegrar as prestacións indebidas percibidas por importe de 11.378,14 euros.</p>
    <p>Notifíqueselles a presente resolución ás partes e fágaselles saber o seu dereito a interpoñer contra ela recurso de suplicación perante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito perante este xulgado no prazo de cinco días a partir da súa notificación. </p>
    <p>Advírtaselle ao recorrente que non sexa traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros do depósito especial indicado no artigo 229.1.a) da Lei reguladora da xurisdición social, na conta aberta na entidade Banesto, a nome deste xulgado co número 47570000, código 36 e número de expediente, acreditando mediante a presentación do xustificante de ingreso no período comprendido ata a formalización do recurso así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado, a cantidade obxecto de condena, ou formalizar aval bancario pola dita cantidade en que se faga constar a responsabilidade solidaria do avalista, incorporándoos a este xulgado co anuncio de recurso. </p>
    <p>En todo caso, o recorrente deberá designar letrado para a tramitación do recurso, no momento de anuncialo.</p>
    <p>Dedúzase testemuño literal desta sentenza que quedará nestas actuacións, con inclusión da orixinal no libro de sentenzas.</p>
    <p>Así por esta miña sentenza, pronúncioo, mándoo e asínoo. </p>
    <p>Publicación. A anterior sentenza foi lida e publicada pola maxistrada xuíza que a subscribe, en audiencia pública no día da súa data e na miña presenza, secretaria, do que dou fe».</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, o cando se trate de emprazamento.</p>
    <p>A Coruña, 5 de xuño de 2013</p>
    <footer><p>A secretaria xudicial</p></footer>

