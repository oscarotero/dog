---
date: '2022-10-19'
id: V0653-270922-0010
page: 55594
number: 199
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 27 de setembro de 2022, da Xefatura Territorial de Pontevedra,
  pola que se autoriza a execución do proxecto de desmontaxe e peche dunha
  instalación eléctrica no concello de Vilagarcía de Arousa (expediente IN407A
  2022/187-4).
range: Resolución
url: >-
  https://www.xunta.gal/dog/Publicados/2022/20221019/AnuncioV0653-270922-0010_gl.html
---
<p>Visto o expediente para a autorización de desmontaxe e peche da instalación eléctrica que a seguir se cita:</p>
    <p>Solicitante: UFD Distribución Electricidad, S.A.</p>
    <p>Domicilio social: avenida América, 38, 28028 Madrid.</p>
    <p>Denominación: desmontaxe do CT Brandariz 36C339.</p>
    <p>Situación: Vilagarcía de Arousa.</p>
    <p>Elementos que se desmontan: </p>
    <p>Centro de transformación Brandariz con matrícula 36C339, situado no interior do edificio número 18 da rúa Castelao de Vilagarcía de Arousa. </p>
    <p>Consideracións legais:</p>
    <p>A Xefatura Territorial de Pontevedra é competente para resolver este expediente con fundamento no Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación (DOG núm. 126, do 4 de xullo), e no Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 22, do 1 de febreiro).</p>
    <p>De acordo co disposto no artigo 53 da Lei 24/2013, do 26 de decembro, do sector eléctrico, e nos artigos 135 a 139 do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, o peche de instalacións está suxeito a un procedemento de autorización. En consecuencia, esta xefatura territorial resolve:</p>
    <p>Autorizar a execución das actuacións recollidas no proxecto de desmontaxe do centro de transformación Brandariz 36C339, concedéndolle un prazo de 12 meses, a partir da recepción deste documento, para a súa realización.</p>
    <p>O remate dos traballos descritos neste proxecto deberá ser comunicado a esta xefatura territorial, coa finalidade de que sexan comprobadas as actuacións realizadas e emitir a preceptiva acta de peche de instalacións, tal e como dispón o artigo 139 do Real decreto 1955/2000, do 1 de decembro.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das actuacións autorizadas.</p>
    <p>Contra esta resolución, que non é definitiva en vía administrativa, cabe interpoñer recurso de alzada ante o vicepresidente primeiro e conselleiro de Economía, Industria e Innovación da Xunta de Galicia, no prazo dun mes contado a partir do día seguinte ao da notificación o publicación desta resolución, conforme o establecido no artigo 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que xulguen pertinente.</p>
    <p>Pontevedra, 27 de setembro de 2022</p>
    <footer><p>Tomás Nogueiras Nieto<br>Xefe territorial de Pontevedra</p></footer>

