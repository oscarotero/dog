---
date: '2022-10-19'
id: G0482-111022-0001
page: 55564
number: 199
agency: Instituto Galego do Consumo e da Competencia
section: III. Outras disposicións.
title: >-
  RESOLUCIÓN do 10 de outubro de 2022 pola que se fai público o esgotamento do
  crédito orzamentario correspondente ao exercicio 2022, destinado ao
  financiamento das axudas, en réxime de concorrencia non competitiva para o ano
  2022, ás asociacións de consumidores da Comunidade Autónoma de Galicia para
  actividades de sensibilización, formación e divulgación en materia de
  subministración eléctrica e comercio electrónico seguro (código de
  procedemento CO400B).
range: Resolución
url: >-
  https://www.xunta.gal/dog/Publicados/2022/20221019/AnuncioG0482-111022-0001_gl.html
---
<p>Mediante a Resolución do 16 de setembro de 2022, da Dirección do Instituto Galego do Consumo e da Competencia, procédese á publicación da convocatoria pola que se regula a concesión de axudas, en réxime de concorrencia non competitiva para o ano 2022, ás asociacións de consumidores da Comunidade Autónoma de Galicia para as actividades de sensibilización, formación e divulgación en materia de subministración eléctrica e comercio electrónico seguro.</p>
    <p>No anexo I da devandita resolución establécense as bases reguladoras para a concesión, en réxime de concorrencia non competitiva, de axudas para o ano 2022, ás asociacións de consumidores da Comunidade Autónoma de Galicia para actividades de sensibilización, formación e divulgación en materia de subministración eléctrica e comercio electrónico seguro.</p>
    <p>Tal como se establece no artigo 1.2 das referidas bases, o procedemento de concesión destas axudas tramitarase en réxime de concorrencia non competitiva de acordo co establecido na Lei 9/2007, do 13 de xuño, de subvencións de Galicia.</p>
    <p>O artigo 10 das bases dispón que as axudas se concederán en actos sucesivos ata o esgotamento do crédito. O órgano xestor publicará no DOG e na páxina web do Instituto Galego do Consumo e da Competencia o esgotamento da partida orzamentaria e inadmitirá as posteriores solicitudes destinadas á subvención, salvo que se produza un incremento de crédito.</p>
    <p>Unha vez esgotados os recursos económicos destinados a estas axudas, previstas na Resolución do 16 de setembro de 2022, da Dirección do Instituto Galego do Consumo e da Competencia, pola que se procede á publicación da convocatoria pola que se regula a concesión de axudas, en réxime de concorrencia non competitiva para o ano 2022, ás asociacións de consumidores da Comunidade Autónoma de Galicia para actividades de sensibilización, formación e divulgación en materia de subministración eléctrica e comercio electrónico seguro,</p>
    <h2>RESOLVO:</h2>
    <p>Primeiro. Facer público que o crédito orzamentario asignado ao financiamento das axudas recollidas na devandita Resolución do 16 de setembro de 2022 quedou esgotado o 3 de outubro de 2022 coa solicitude presentada ás 12.55 horas.</p>
    <p>Segundo. Ordenar a publicación da presente resolución no Diario Oficial de Galicia.</p>
    <p>Contra esta resolución, que pon fin á vía administrativa, cabe interpoñer recurso potestativo de reposición ante o órgano que a ditou, no prazo dun mes contado desde o día seguinte ao da súa publicación no Diario Oficial de Galicia, ou ben directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses, que se contarán desde a mesma data. En todo caso, non se poderá interpoñer recurso contencioso-administrativo ata que se resolva expresamente ou se produza a desestimación presunta do recurso de reposición.</p>
    <p>Santiago de Compostela, 10 de outubro de 2022</p>
    <footer><p>Manuel Heredia Pérez<br>Director do Instituto Galego do Consumo e da Competencia</p></footer>

