---
date: '1999-12-23'
id: 13ACE
page: 15
number: 246
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Decreto 329/1999, do 3 de decembro, polo que se aproban os cambios de
  titularidade da avenida principal do polígono da Gándara, comprendida entre as
  estradas N-651 e C-642 (estrada de Castela) incluída no sistema viario do
  Concello de Ferrol a prol do Ministerio de Fomento, e da Avenida de Vigo, de
  titularidade estatal, a prol do Concello de Ferrol.
range: Decreto
url: 'https://www.xunta.gal/dog/Publicados/1999/19991223/Anuncio13ACE_gl.html'
---
<p>O Concello de Ferrol, en sesión plenaria do día 30 de maio de 1997, acordou propoñe-la solicitude de cambio de titularidade da avenida principal do polígono da Gándara, incluída na relación de estradas da dita entidade local, e da Avenida de Vigo, de titularidade estatal, de forma que se produza unha permuta na titularidade das citadas vías, baseada en que a execución do proxecto de acceso norte ó porto de Ferrol varía completamente o itinerario actual de accesos ó porto.</p>
<p>Con data do 26 de xaneiro do 1998, a Secretaría de Estado de Infraestructuras e Transportes do Ministerio de Fomento manifestou a posición favorable do departamento á aceptación da cesión a favor do Estado da referida avenida da Gándara.</p>
<p>Conforme o sinalado no artigo 5 da Lei 4/1994, do 14 de setembro, de estradas de Galicia, por proposta do conselleiro de Política Territorial, Obras Públicas e Vivenda e de acordo entre as administracións afectadas e logo de deliberación do Consello da Xunta de Galicia na súa reunión do día tres de decembro de mil novecentos noventa e nove,</p>
<p>DISPOÑO:</p>
<p>Artigo único.-Apróbanse os cambios de titularidade, a favor do Ministerio de Fomento, da avenida principal do polígono da Gándara, comprendida entre as estradas N-651 e C-642 (estrada de Castela), pertencente á relación de estradas do Concello de Ferrol, e a favor do Concello de Ferrol, da Avenida de Vigo, pertencente á Rede de Estradas do Estado.</p>
<p>Disposición derradeira</p>
<p>Este decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, tres de decembro de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>José Cuíña Crespo</p>
<p>Conselleiro de Política Territorial,</p>
<p>Obras Públicas e Vivenda</p>

