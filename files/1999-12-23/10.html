---
date: '1999-12-23'
id: 13ADA
page: 15
number: 246
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Orde do 15 de decembro de 1999 pola que se resolve a cesión en propiedade de
  vehículos adecuadamente preparados ós concellos da Comunidade Autónoma galega
  que conten con servicios de policía local.
range: Orde
url: 'https://www.xunta.gal/dog/Publicados/1999/19991223/Anuncio13ADA_gl.html'
---
<p>Por Orde do 4 de maio de 1999 (DOG nº 97, do 24 de maio), a Consellería de Xustiza, Interior</p>
<p>e Relacións Laborais anunciou medidas de apoio á Policía Local de Galicia, consistentes na cesión de vehículos especialmente preparados para o exercicio das súas funcións.</p>
<p>A teor do disposto na disposición adicional desta orde, na que se establecía que a achega compensatoria realizada polos beneficiarios segundo o disposto no artigo 6º.2 a) podería xerar créditos no estado de gastos do orzamento desta consellería, que poderían ser utilizados na adquisición e adxudicación de máis vehículos,</p>
<p>RESOLVO:</p>
<p>Primeiro.-Conceder con cargo á aplicación 13.02.624.0, programa 123.A, dos orzamentos xerais da Comunidade Autónoma de Galicia para 1999, a cesión en propiedade dun vehículo modelo Citröen Xsara 1.9 Diesel L.X. Break equipado para uso da policía local ós concellos de Outes e Cambados, unha vez verificados os requisitos establecidos pola Orde do 4 de maio de 1999 (DOG nº 97, do 24 de maio) ó abeiro da que presentaron a súa correspondente solicitude.</p>
<p>Segundo.-Notifica-lo contido desta resolución ós concellos beneficiarios, especificando as condicións particulares que deberán cumprir e que se formalizarán mediante convenio no que constará o acordo da cesión e a aceptación do cesionario.</p>
<p>Terceiro.-Contra a presente resolución, que pon fin á vía administrativa, poderase interpoñer recurso de reposición ante este mesmo órgano, no prazo dun mes contado a partir do día seguinte ó da publicación desta orde, ou recurso contencioso-administrativo ante a Sala do Contencioso-administrativo do Tribunal Superior de Xustiza de Galicia, no prazo de dous meses contados a partir do seguinte ó da publicación desta orde. En todo caso non se poderá interpoñer recurso contencioso-administrativo ata que sexa resolto expresamente ou se produza a desestimación presunta do recurso de reposición.</p>
<p>Santiago de Compostela, 15 de decembro de 1999.</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

