---
date: '2013-05-02'
id: L178-110413-0001
page: 13845
number: 84
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de información pública da modificación puntual do Plan especial de
  reforma interior dos Concheiros-Cotaredo-San Lázaro na rúa do Valiño (números
  25 a 31).
range: Anuncio
url: >-
  https://www.xunta.gal/dog/Publicados/2013/20130502/AnuncioL178-110413-0001_gl.html
---
<p>A Xunta de Goberno Local, na sesión que tivo lugar o día 27 de marzo de 2013, adoptou o seguinte acordo:</p>
    <p>a) Aprobar inicialmente a modificación puntual do Plan especial de reforma interior do PERI dos Concheiros, segundo a proposta de ordenación volumétrica presentada con data do 20 de decembro de 2012 por Urbi Lucsa, S.L., cuxo ámbito de actuación se corresponde cos números 25 a 31 da rúa do Valiño (parcela 90 do PERI).</p>
    <p>b) En aplicación do procedemento regulado polo artigo 86.1 da LOUG, o expediente someterase a información pública durante o prazo dun mes, mediante anuncios que para o efecto se publicarán no <em>Diario Oficial de Galicia </em>e en dous xornais dos de maior circulación na provincia. Simultaneamente practicarase citación persoal a todos os propietarios das parcelas afectadas, segundo figuran no Catastro, con publicación do correspondente edicto no <em>Boletín Oficial </em>da provincia.</p>
    <p>c) Durante o trámite de información pública solicitarase o informe do director xeral do Patrimonio Cultural, en cumprimento do disposto polo Decreto 247/2012, do 22 de novembro, polo que se aproba a delimitación do Camiño Francés. </p>
    <p>d) Como condición para a aprobación definitiva, acreditarase a conformidade dos propietarios que representen máis do 50 % da superficie afectada, segundo exixe o artigo 74.c) da LOUG. </p>
    <p>e) O acordo de aprobación inicial determina automaticamente, por aplicación do disposto no artigo 77.2 da LOUG, a suspensión do outorgamento de licenzas para todas aquelas actuacións que poidan resultar incompatibles coa nova ordenación proposta, durante o prazo máximo de dous anos, contado desde a aprobación inicial, e extinguirase en todo caso coa aprobación definitiva do planeamento.</p>
    <p>O citado expediente sométese ao trámite de información pública durante o prazo dun mes, contado a partir do día seguinte ao da publicación deste anuncio no <em>Diario Oficial de Galicia</em>, co fin de que os interesados poidan consultar o expediente no Servizo de Planeamento e Xestión e, de ser o caso, formulen as alegacións que xulguen oportunas.</p>
    <p>Santiago de Compostela, 4 de abril de 2013</p>
    <footer><p>María Pardo Valdés<br>Concelleira da Área de Desenvolvemento Urbano e Sostible</p></footer>

