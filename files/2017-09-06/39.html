---
date: '2017-09-06'
id: G0494-310817-0003
page: 41816
number: 169
agency: 'Cámara Oficial de Comercio, Industria, Servizos e Navegación de Tui'
section: VI. Anuncios. c) Outros anuncios.
title: ANUNCIO da convocatoria para a participación na misión comercial a Polonia.
range: Anuncio
url: >-
  https://www.xunta.gal/dog/Publicados/2017/20170906/AnuncioG0494-310817-0003_gl.html
---
<p>A Cámara de Comercio de Tui anuncia a apertura da convocatoria que ten por obxecto promover a participación no Plan internacional de promoción, cofinanciado polo Fondo Europeo de Desenvolvemento Rexional (Feder) da Unión Europea na misión comercial a Polonia, multisectorial, que se realizará entre o 20 e 26 de novembro de 2017. </p>
    <p>Primeiro. Beneficiarios</p>
    <p>Pemes, micropemes e autónomos da Comunidade Autónoma de Galicia.</p>
    <p>O número máximo de empresas beneficiarias será de 10.</p>
    <p>Segundo. Obxecto</p>
    <p>O obxecto da convocatoria é a selección de operacións realizadas polas pemes que contribúan a promover a súa internacionalización e mellorar a súa competitividade, co obxectivo de mellorar a propensión para exportar e a base exportadora da economía española, diversificar os mercados de destino da exportación española e incrementar a competitividade da economía española para impulsar España como destino de investimento.</p>
    <p>Terceiro. Convocatoria</p>
    <p>O texto completo da convocatoria estará á disposición das empresas na sede da Cámara de Tui. Ademais, pódese consultar a través da web www.camaratui.com </p>
    <p>Cuarto. Contía</p>
    <p>O orzamento máximo de execución da actuación Misión comercial a Polonia, no marco desta convocatoria para o período 2017, é de 20.000 euros, dentro do Programa operativo de crecemento intelixente 2014-2020.</p>
    <p>Os recursos estimados para os servizos de apoio prestados pola Cámara de Comercio de Tui serán de 2.000 euros, cofinanciados nunha porcentaxe do 80 % con cargo aos fondos Feder e nunha porcentaxe do 20 % pola Cámara de Comercio de Tui.</p>
    <p>A contía máxima das axudas que se outorgarán, con cargo a esta convocatoria, ás empresas participantes na actuación Misión comercial a Polonia é de 18.000 euros en concepto de subvencións. As axudas serán cofinanciadas nunha porcentaxe do 80 % con cargo a fondos Feder, a través do Programa operativo de crecemento intelixente 2014-2020, e o resto financiarase con cargo ás empresas participantes.</p>
    <p>Quinto. Prazo de presentación de solicitudes</p>
    <p>O prazo para a presentación de solicitudes ábrese tras a publicidade deste anuncio, o día 11 de setembro, e finalizará o día 5 de outubro de 2017.</p>
    <p>O modelo de solicitude de participación poderase descargar na web www.camaratui.com </p>
    <p>Tui, 16 de agosto de 2017</p>
    <footer><p>Gumersindo Alonso Gestoso<br>Presidente da Cámara Oficial de Comercio, Industria,<br>Servizos e Navegación de Tui</p></footer>

