---
date: '2023-10-05'
id: G0691-250923-0003
page: 55919
number: 190
agency: 'Vicepresidencia Segunda e Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  RESOLUCIÓN do 25 de setembro de 2023, da Dirección Xeral de Patrimonio
  Natural, pola que se emprazan os interesados no recurso
  contencioso-administrativo 4195/2023 interposto contra a Resolución do 19 de
  abril de 2023 pola que se determinan as épocas hábiles de caza, as medidas de
  control por danos e os réximes especiais por especies durante a tempada
  2023/24.
range: Resolución
url: >-
  https://www.xunta.gal/dog/Publicados/2023/20231005/AnuncioG0691-250923-0003_gl.html
---
<p>Neste centro directivo recibiuse oficio da Sección Segunda da Sala do Contencioso-Administrativo do Tribunal Superior de Xustiza de Galicia, en relación co recurso contencioso-administrativo número 4195/2023, interposto contra a Resolución do 19 de abril de 2023, da Dirección Xeral de Patrimonio Natural, pola que se determinan as épocas hábiles de caza, as medidas de control por danos e os réximes especiais por especies durante a tempada 2023/24, en que se solicita a remisión do expediente administrativo e o emprazamento dos interesados no expediente correspondente.</p>
    <p>Para os efectos de cumprir o solicitado no oficio, a Dirección Xeral de Patrimonio Natural acordou remitir o expediente ao Tribunal Superior de Xustiza de Galicia.</p>
    <p>O que se notifica para xeral coñecemento de todas as persoas interesadas nos procedementos, que son emprazadas para que poidan comparecer como demandadas nos autos no prazo de nove días, de acordo co disposto no artigo 49.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 25 de setembro de 2023</p>
    <footer><p> Belén María do Campo Piñeiro<br> Directora xeral de Patrimonio Natural</p></footer>

