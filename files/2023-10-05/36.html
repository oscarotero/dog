---
date: '2023-10-05'
id: C3Q2-250923-0004
page: 55979
number: 190
agency: Instituto Galego da Vivenda e Solo
section: VI. Anuncios. a) Administración autonómica.
title: >-
  ANUNCIO do 19 de setembro de 2023 polo que se notifica o prazo de alegacións
  no procedemento de acceso a información pública.
range: Anuncio
url: >-
  https://www.xunta.gal/dog/Publicados/2023/20231005/AnuncioC3Q2-250923-0004_gl.html
---
<p>De conformidade co establecido no artigo 55 da Lei 1/2021, do 8 de xaneiro, de ordenación do territorio de Galicia, foi sometido a información pública o Proxecto de interese autonómico para a ampliación do parque empresarial de Palas de Rei (fase III), Lugo, mediante o Anuncio do 13 de abril de 2022 (DOG núm. 86, do 4 de maio, e BOP núm. 161, do 15 de xullo).</p>
    <p>Nese trámite, e dando resposta aos informes emitidos, foi necesario desenvolver medidas para a reforma do acceso ao parque. Ao afectar novos terreos que discorren por este tramo da estrada, notificóuselles individualmente a todas as persoas titulares catastrais.</p>
    <p>Ao non poderse realizar a notificación persoal ás persoas titulares das parcelas relacionadas no anexo, mediante este anuncio, e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselles o dito trámite por medio dun anuncio no Boletín Oficial del Estado. O prazo previsto para a súa presentación contarase desde o día seguinte ao da publicación deste anuncio no Boletín Oficial del Estado.</p>
    <p>De acordo co establecido no artigo 27 da Lei 1/2016, do 18 de xaneiro, de transparencia e bo goberno, e no artigo 19 da Lei 19/2013, do 9 de decembro, de transparencia, acceso á información pública e bo goberno, dado que o acceso á información solicitada pode afectar dereitos ou intereses de terceiros, concederáselles un prazo de quince (15) días hábiles para que poidan realizar as alegacións que consideren oportunas, e producirase a suspensión do prazo para resolver ata que se reciban as alegacións ou transcorra o prazo concedido para a súa presentación.</p>
    <p>Santiago de Compostela, 19 de setembro de 2023</p>
    <footer><p>Heriberto García Porto<br>Director xeral do Instituto Galego da Vivenda e Solo</p></footer>
    <h2>ANEXO</h2>
    <table>
     <tbody>
      <tr>
       <td>Referencia catastral</td>
       <td>Persoa/s que serán notificadas</td>
      </tr>
      <tr>
       <td>27040A00100013</td>
       <td>Manuel Pereiro Orozco</td>
      </tr>
      <tr>
       <td>1875603NH9417N</td>
       <td>Mª del Rosario Vázquez García</td>
      </tr>
     </tbody>
    </table>

