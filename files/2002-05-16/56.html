---
date: '2002-05-16'
id: 930E
page: 7303
number: 94
agency: CONCELLO DE OLEIROS
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2002/20020516/Anuncio930E_gl.html'
---
<p>O Concello de Oleiros tramita expediente para a elección de xuíz de paz titular do Xulgado de Paz de Oleiros (A Coruña).</p>
<p>As persoas interesadas poderán presenta-las súas solicitudes mediante instancia que se presentará no rexistro xeral do concello, das 9 ás 13 horas, durante o prazo de quince días hábiles, contados desde a publicación deste anuncio no Diario Oficial de Galicia (DOG).</p>
<p>As condicións legais que deberán requiri-los aspirantes para seren elixidos son:</p>
<p>a) Ser español e maior de idade.</p>
<p>b) Non estar incurso en ningunha das causas de incapacidade que se relacionan:</p>
<p>-Estar impedido (nin física, nin psiquicamente) para a función xudicial.</p>
<p>-Os condenados por delicto doloso, mentres non obtivesen a rehabilitación.</p>
<p>-Os procesados ou inculpados por delicto doloso, mentres non sexan absoltos ou se dicte acto de sobresemento.</p>
<p>-Os que non esteán en pleno exercicio dos seus dereitos civís.</p>
<p>c) Non estar incurso en causas de incompatibilidade previstas para o desenvolvemento das funcións xudiciais -artigo 389 e seguintes da Lei orgánica do poder xudicial- excepto do exercicio de actividades profesionais ou mercantís.</p>
<p>Estas causas de incompatibilidade operarán con posterioridade ó nomeamento mediante opción que efectuarán as persoas nomeadas para o cargo.</p>
<p>Faise constar que non é preciso ser licenciado en dereito.</p>
<p>Xunto coa instancia deberán presenta-la documentación seguinte:</p>
<p>a) Certificado de nacemento ou fotocopia auténtica do DNI.</p>
<p>b) Certificado expedido polo Rexistro Central de Penados e Rebeldes e declaración complementaria á que fai referencia o artigo 2 da Lei 68/1960, no seu punto 1 a), referente a se se atopa inculpado ou procesado.</p>
<p>c) Xustificación de méritos que alegue o solicitante.</p>
<p>Vixencia do nomeamento: catro (4) anos.</p>
<p>Oleiros, 30 de abril de 2002.</p>
<p>Esther Pita Pita</p>
<p>Alcaldesa</p>

