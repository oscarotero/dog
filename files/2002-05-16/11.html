---
date: '2002-05-16'
id: 924E
page: 7209
number: 94
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 169/2002, do 25 de abril, polo que se declara a urxente ocupación,
  para efectos de expropiación forzosa, pola Deputación Provincial de Lugo, dos
  bens e dereitos necesarios para a realización da obra número 127, Plan de
  Obras e Servicios, Trabada.-Trabada-Sante-A Ría de Abres, alargamento e
  mellora do punto quilométrico 1,60 ó 3,60 (Concello de Trabada).
range: Decreto
url: 'https://www.xunta.gal/dog/Publicados/2002/20020516/Anuncio924E_gl.html'
---
<p>A Deputación Provincial de Lugo, en sesión celebrada o día vintesete de xullo de dous mil un, aprobou o proxecto da obra número 127, Plan de Obras e Servicios, Trabada.-Trabada-Sante-A Ría de Abres, alargamento e mellora do punto quilométrico 1,60 ó 3,60 e na sesión do vintenove de outubro de dous mil un, acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Por parte da Deputación Provincial de Lugo foi remitida a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día catro de abril de dous mil dous.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día vintesete de decembro de dous mil un.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, por</p>
<p>que segundo sinala a deputación, a estrada onde se vai actuar sitúase nunha comarca cunha densidade de poboación alta, e cunha economía baseada nas explotacións gandeiras e forestais, polo que se fai necesario o alargamento e mellora do trazado, así como a eliminación dun punto negro.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día vintecinco de abril de dous mil dous,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, pola Deputación Provincial de Lugo, para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución da obra número 127, Plan de Obras e Servicios, Trabada.-Trabada-Sante-A Ría de Abres, alargamento e mellora do punto quilométrico 1,60 ó 3,60.</p>
<p>Santiago de Compostela, vintecinco de abril de dous mil dous.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

