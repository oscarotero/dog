---
date: '2020-05-07'
id: G0003-300420-0005
page: 19206
number: 87
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 20 de abril de 2020, da Xerencia da Área Sanitaria de Santiago
  de Compostela e Barbanza, pola que se resolve a convocatoria pública para a
  provisión do posto de xefe/a da Sección de Medicina Interna-Área de Medicina
  Xeral e Pluripatolóxica, convocada mediante a Resolución do 4 de novembro de
  2019 (Diario Oficial de Galicia número 222, do 21 de novembro).
range: Resolución
url: >-
  https://www.xunta.gal/dog/Publicados/2020/20200507/AnuncioG0003-300420-0005_gl.html
---
<p>Unha vez convocada, mediante Resolución do 4 de novembro de 2019 (DOG nº 222, do 21 de novembro), a provisión do posto de xefe/a da Sección de Medicina Interna-Área de Medicina Xeral e Pluripatolóxica, esta xerencia, en virtude das competencias atribuídas polo Decreto 137/2019, do 10 de outubro (DOG nº 208, do 31 de outubro), polo que se establece a estrutura orgánica do Servizo Galego de Saúde, e polo Decreto 134/2019, do 10 de outubro (DOG nº 204, do 25 de outubro), polo que se regulan as áreas sanitarias e os distritos sanitarios do Sistema público de saúde de Galicia,</p>
    <h2>RESOLVE:</h2>
    <p>Primeiro. A convocatoria pública para a provisión do posto de xefe/a da Sección de Medicina Interna-Área de Medicina Xeral e Pluripatolóxica, convocada mediante Resolución do 4 de novembro de 2019 da devandita xerencia (DOG nº 222, do 21 de novembro).</p>
    <p>Segundo. Nomear, para o posto que se indica, a persoa citada no anexo desta resolución.</p>
    <p>Terceiro. De conformidade coa base décima da convocatoria, o candidato nomeado será avaliado, antes de que transcorran catro anos desde o seu nomeamento, para os efectos de prorrogar o desempeño da xefatura, por idéntico período, ou proceder á súa remoción.</p>
    <p>Cuarto. O aspirante nomeado deberá cesar na praza que desempeñe dentro dos tres días hábiles seguintes a aquel en que se publique a presente resolución no <em>Diario Oficial de Galicia</em>.</p>
    <p>A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento, se a praza desempeñada e o posto adxudicado son da mesma área sanitaria, ou no prazo de quince días hábiles, se son de distinta área sanitaria.</p>
    <p>Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>Se así o permiten as necesidades do servizo e por petición motivada do interesado, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a consideración de servizo activo e percibiranse os correspondentes haberes de conformidade co que estableza a orde sobre confección de nóminas do persoal ao servizo da Administración autonómica.</p>
    <p>Entenderase que solicita a excedencia voluntaria por interese particular e será declarado nesa situación polo órgano competente quen non se incorpore ao posto adxudicado no prazo establecido.</p>
    <p>Quinto. Contra a presente resolución poderase interpor recurso de alzada ante a Dirección Xeral de Recursos Humanos do Servizo Galego de Saúde, no prazo dun mes, contado a partir do día seguinte ao da súa publicación, nos termos establecidos nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 20 de abril de 2020</p>
    <footer><p>Eloína Núñez Masid<br>Xerente da Área Sanitaria de Santiago de Compostela e Barbanza</p></footer>
    <h2>ANEXO</h2>
    <p>Posto: xefe/a da Sección de Medicina Interna-Área de Medicina Xeral e Pluripatolóxica.</p>
    <p>Nome e apelidos: Francisco Javier Suárez Dono.</p>
    <p>DNI(*): ***5823**.</p>
    <p>(*) DNI: ocúltase parcialmente o número de documento nacional de identidade para preservar os datos de carácter persoal, de acordo coa Lei orgánica 3/2018, do 5 de decembro.</p>

