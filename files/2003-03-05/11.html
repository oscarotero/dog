---
date: '2003-03-05'
id: '8986'
page: 2
number: 45
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: VI. ANUNCIOS
title: >-
  Resolución do 10 de febreiro de 2003, da Dirección Xeral da Función Pública,
  pola que se emprazan os interesados no recurso contencioso-administrativo
  procedemento abreviado número 01/2003, interposto por Carmen Vila Cadahía.
range: Resolución
url: 'https://www.xunta.gal/dog/Publicados/2003/20030305/Anuncio8986_gl.html'
---
<p>A Dirección Xeral da Función Pública recibiu do Xulgado do Contencioso-Administrativo número un de Santiago de Compostela, providencia pola que se admite a trámite a demanda tramitada polo procedemento abreviado nº 01/2003, formulada por Carmen Vila Cadahía, contra a resolución da Consellería da Presidencia, Relacións Institucionais e Administración Pública do 27 de decembro de 2002, pola que se desestima o recurso de alzada formulado contra a Resolución do 15-7-2002 do tribunal V-E designado para cualificalo proceso selectivo para o acceso á categoría 11 do grupo V do persoal laboral fixo da Xunta de Galicia, convocado pola Orde do 30 de xullo de 2001, relativo ó segundo exercicio da fase de oposición.</p>
<p>En consecuencia, esta dirección xeral acordou nesta data e de conformidade co disposto no artigo 49 da Lei 29/1998, do 13 de xullo, reguladora da xurisdicción contencioso-administrativa, a remisión do correspondente expediente administrativo ó referido xulgado, o que se notifica para xeral coñecemento de tódalas persoas interesadas no procedemento e se emprazan para que poidan comparecer como parte nos autos no Xulgado do Contencioso-Administrativo de Santiago de Compostela no prazo de 9 (nove) días, contados desde o seguinte ó da publicación da presente resolución no Diario Oficial de Galicia.</p>
<p>Santiago de Compostela, 10 de febreiro de 2003.</p>
<p>Belén Prado Sanjurjo</p>
<p>Directora xeral da Función Pública</p>

