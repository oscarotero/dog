---
date: '2003-03-05'
id: '8956'
page: 2
number: 45
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 4 de febreiro de 2003 pola que se modifica a actual autorización ó
  centro privado Escuelas Nieto de Vigo (Pontevedra).
range: Orde
url: 'https://www.xunta.gal/dog/Publicados/2003/20030305/Anuncio8956_gl.html'
---
<p>Examinado o expediente presentado polo centro privado Escuelas Nieto de Vigo (Pontevedra), solicitando autorización para impartir 3 unidades do segundo ciclo de educación infantil na rúa Ramón Nieto nº 196.</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria de Pontevedra e que se remite cos informes correspondentes.</p>
<p>Vistos a Lei orgánica 1/1990, do 3 de outubro (BOE do 4 de outubro), de ordenación xeral do sistema educativo; Lei orgánica 10/2002, do 23 de decembro, de calidade da educación; Real decreto 1004/1991, do 14 de xuño (BOE do 26 de outubro), polo que se establecen os requisitos mínimos dos centros que imparten ensinanzas de réxime xeral non universitarias; Decreto 133/1995, do 10 de maio (DOG do 22 de maio), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (DOG do 15 de decembro) que o desenvolve.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Ordenación Educativa,</p>
<p>DISPÓN:</p>
<p>Primeiro.-Autoriza-lo centro privado Escuelas Nieto de Vigo (Pontevedra), 3 unidades do segundo ciclo de educación infantil situadas na rúa Ramón Nieto nº 196, quedando a composición resultante segundo se especifica no anexo.</p>
<p>Segundo.-Suprimir 1 unidade do segundo ciclo de educación infantil na rúa Ramón Nieto nº 247.</p>
<p>Terceiro.-Antes do inicio das ensinanzas de educación infantil que se autorizan, a delegación provincial da Consellería de Educación e Ordenación Universitaria, despois do informe da Inspección Educativa, aprobará expresamente a relación de persoal que imparta docencia no dito centro.</p>
<p>Cuarto.-Queda o centro obrigado ó cumprimento da lexislación vixente e a solicita-la oportuna revisión cando teñan que modificarse calquera dos datos que sinala a presente orde.</p>
<p>Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día siguiente ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo do dous meses perante o Tribunal Superior de Xustiza de Galicia.</p>
<p>Santiago de Compostela, 4 de febreiro de 2003.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: Pontevedra.</p>
<p>Concello: Vigo.</p>
<p>Localidade: Vigo.</p>
<p>Enderezo: rúa Ramón Nieto nº 247.</p>
<p>Código do centro: 36010356.</p>
<p>Denominación: centro privado Escuelas Nieto.</p>
<p>Titular: Fundación Benéfico Docente Escuelas Nieto.</p>
<p>Ensinanzas que se autorizan:</p>
<p>3 unidades de educación infantil, na rúa Ramón Nieto nº 196.</p>
<p>Composición resultante:</p>
<p>a) Centro de educación infantil: 3 unidades.</p>
<p>b) Centro de educación primaria: 6 unidades.</p>
<p>c) Centro de educación secundaria: 4 unidades de educación secundaria obrigatoria.</p>
<p>d) Centro de educación especial: 1 unidade (psíquicos).</p>

