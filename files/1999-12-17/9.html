---
date: '1999-12-17'
id: '13726'
page: 14
number: 242
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 3 de decembro de 1999, da Dirección Xeral da Función Pública,
  pola que se fan públicas as listas provisionais para a cobertura, con carácter
  temporal, de postos de traballo reservados a persoal laboral, reguladas no
  Decreto 89/1997, do 10 de abril, correspondentes ás categorías 3 (auxiliar de
  clínica e outros) e 4 (auxiliar coidador e outros) do grupo IV (lista A e B),
  de conformidade co establecido na Resolución do 30 de xuño de 1999.
range: Resolución
url: 'https://www.xunta.gal/dog/Publicados/1999/19991217/Anuncio13726_gl.html'
---
<p>Rematado o prazo fixado pola resolución da Dirección Xeral da Función Pública, do 30 de xuño de 1999 (DOG nº 129, do 7 de xullo), de presentación de solicitudes para a elaboración das listas para a cobertura con carácter temporal de postos de traballo reservados a persoal laboral nas relacións de postos de traballo, reguladas polo Decreto 89/1997, do 10 de abril, polo que se modifica o Decreto 252/1992, do 30 de xullo, e á vista das solicitudes presentadas para as categorías 3 (auxiliar de clínica e outros) e 4 (auxiliar coidador e outros) do grupo IV (listas A e B), e unha vez elaborados pola Comisión Permanente de Selección as listaxes provisionais na súa sesión do día 30 de novembro de 1999, a Dirección Xeral da Función Pública</p>
<p>RESOLVE:</p>
<p>Primeiro.-Facer públicas as listas provisionais para a cobertura, con carácter temporal, de postos</p>
<p>de traballo reservados a persoal laboral correspondentes ás categorías 3 (auxiliar de clínica e outros) e 4 (auxiliar coidador e outros) do grupo IV (listas A e B), da forma que seguidamente se indica:</p>
<p>Anexo I. Figuran os solicitantes incluídos na lista.</p>
<p>Anexo II. Figuran os solicitantes excluídos con expresión da causa de exclusión.</p>
<p>Tódolos solicitantes da lista A que figuren sinalados cun asterisco (*) deberán presenta-la titulación académica e/ou requisitos requiridos para o acceso á categoría respectiva.</p>
<p>Segundo.-Os citados anexos atópanse expostos nas seguintes dependencias:</p>
<p>-Dirección Xeral da Función Pública da Consellería da Presidencia e Administración Pública.</p>
<p>-Servicio de Información e Atención ó Cidadán da Consellería da Presidencia e Administración Pública.</p>
<p>-Delegacións provinciais da Consellería da Presidencia e Administración Pública.</p>
<p>-Oficinas comarcais da Consellería da Presidencia e Administración Pública.</p>
<p>Terceiro.-Os solicitantes admitidos (lista A) que figuran cun asterisco (*) teñen a consideración de admitidos con carácter provisional debendo enviar, no prazo de 10 días hábiles contados a partir do día seguinte ó da publicación no Diario Oficial de Galicia, á comisión Permanente de Selección de Persoal o xustificante da titulación académica e/ou requisitos requiridos para o acceso á categoría respectiva. No caso de que non o presenten no prazo establecido, quedarán excluídos das listas.</p>
<p>Cuarto.-Os interesados disporán dun prazo de dez días hábiles contados a partir do día seguinte ó da publicación no Diario Oficial de Galicia para a reparación de erros e, se é o caso, formula-las oportunas alegacións, que irán dirixidas á correspondente Comisión Permanente de Selección de Persoal Laboral (Dirección Xeral da Función Pública, Consellería da Presidencia e Administración Pública, edificios administrativos de San Caetano, s/n, Santiago de Compostela).</p>
<p>Unha vez transcorrido o prazo citado con anterioridade, e se é o caso, levaranse a efecto as reparacións procedentes, dándose disto a oportuna publicidade.</p>
<p>Quinto.-Os solicitantes que figuran admitidos no anexo I (lista B) estarán obrigados, no prazo de 10 días hábiles contados a partir do día seguinte ó da publicación no Diario Oficial de Galicia das listaxes provisionais, a remitirlle á Dirección Xeral da Función Pública o xustificante do aboamento da taxa que a continuación se expresa:</p>
<p>-Grupo IV: 6.265 ptas.</p>
<p>Os que non o fixeran no prazo sinalado serán excluídos automaticamente das listas.</p>
<p>Estará exento do aboamento das taxas por dereito de inscrición na categoría correspondente ós que foran admitidos no último proceso selectivo para o acceso á mesma categoría, de acordo coa base 3ª da resolución da Dirección Xeral da Función Pública do 30 de xuño de 1999 e corrección de erros do 13 de outubro de 1999.</p>
<p>Santiago de Compostela, 3 de decembro de 1999.</p>
<p>Joaquín López-Rúa Soler</p>
<p>Director xeral da Función Pública</p>

