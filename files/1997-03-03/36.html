---
date: '1997-03-03'
id: 3E6E
page: 1
number: 42
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Aviso do 3 de febreiro de 1997, da Xefatura de Servicio de Estructuras e
  Desenvolvemento Rural da Coruña, polo que se anuncia a toma de posesión
  provisional de predios da zona de concentración parcelaria da zona de Serantes
  (Laxe-A Coruña).
range: Aviso
url: 'https://www.xunta.gal/dog/Publicados/1997/19970303/Anuncio3E6E_gl.html'
---
<p>Rematada a publicación do acordo de concentración parcelaria da zona de Serantes (Laxe-A Coruña) e non excedendo o número de recursos presentados e pendentes do seis por cento dos titulares das explotacions, nin representando os reclamantes máis do dez por cento da superficie concentrada, a Dirección Xeral de Estructuras e Desenvolvemento Rural resolveu dar posesión provisoria dos novos predios. A dita toma de posesión é obrigatoria para tódolos interesados e enténdese sen prexuízo das rectificacións que procedan como consecuencia dos recursos que prosperen (artígo 44 da Lei de concentración parcelaria para Galicia).</p>
<p>Os interesados poderán reclamar ante esta xefatura (edificio administrativo, praza Luis Seoane, s/n, 15008-A Coruña) acompañando dictame pericial, sobre diferencias superiores ó dous por cento entre a cabida real dos novos predios e a que conste no expediente de concentración, dentro dos trinta días seguintes ó da publicación do presente aviso no Diario Oficial de Galicia (artigo 46 da Lei de concentración parcelaria para Galicia).</p>
<p>Para os oportunos efectos establécense os seguintes prazos de toma de posesión:</p>
<p>a) Labradío sen colleita pendente, prados e pastos o día seguinte o da publicación deste aviso no Diario Oficial de Galicia.</p>
<p>b) Os restantes predios, no momento de seren retiradas as colleitas que estivesen pendentes de recolección no día antes citado.</p>
<p>c) En relación coas árbores existentes nos predios recoméndase, na medida do posible, chegar a un acordo entre contribuínte e adxudicatario; en caso contrario, poderán ser retiradas polos propietarios das parcelas de contribución dentro dos catro meses seguintes á publicación do presente aviso no Diario</p>
<p>Oficial de Galicia, logo de petición á Xefatura de Servicio de Montes e Industrias Forestais do preceptivo permiso e o informe favorable do Servicio de Medio Ambiente Natural da Consellería de Agricultura no caso de seren especies autóctonas protexidas. Transcorrido o referido prazo entenderase que pertencen ó propietario do novo predio.</p>
<p>A Coruña, 3 de febreiro de 1997.</p>
<p>Rogelio del Valle Muñoz-Cobo</p>
<p>Xefe de Servicio de Estructuras e Desenvolvemento Rural da Coruña</p>
<p>Visto e prace</p>
<p>Rogelio Aramburu Núñez</p>
<p>Delegado Provincial da Coruña</p>
<p>1217</p>

