---
date: '1995-09-15'
id: '4392'
page: 7002
number: 178
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 11 de xullo de 1995, da Delegación Provincial de Pontevedra,
  pola que se dispón a inscrición no rexistro e publicación no Diario Oficial de
  Galicia do convenio colectivo da empresa Auxiliar Conservera, S.A.
range: Resolución
url: 'https://www.xunta.gal/dog/Publicados/1995/19950915/Anuncio4392_gl.html'
---
<p>Visto o expediente do convenio colectivo para a empresa Auxiliar Conservera, S.A., da provincia de Pontevedra, que tivo entrada nesta delegación provincial o día 6-7-1995, subscrito en representación da parte económica por unha representación da empresa, e da parte social, polos delegados de persoal, en data 6-7-1995. De conformidade co disposto no artigo 90, 2º y 3º da Lei 8/1980, do 10 de marzo, do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta Delegación Provincial de Pontevedra,</p>
<p>ACORDA:</p>
<p>Primeiro.-Ordena-la súa inscrición no libro de Rexistro de Convenios Colectivos de Traballo, desta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación (SMAC).</p>
<p>Terceiro.-Dispoñe-la súa publicación no BOP e no Diario Oficial de Galicia (DOG).</p>
<p>Vigo, once de xullo de mil novecentos noventa e cinco.</p>
<p>Antonio Coello Bufill</p>
<p>Delegado provincial de Pontevedra</p>
<p>I. Disposicións xerais.</p>
<p>Artigo 1º.-Ámbito de aplicación.</p>
<p>O presente convenio colectivo ten por obxecto regula-las relacións laborais entre Auxiliar Conservera, S.A. e o seu persoal.</p>
<p>Artigo 2º.-Ámbito persoal.</p>
<p>Afecta este convenio a todo o persoal que se encontre prestando servicios actualmente nesta empresa, xa sexa na sección de frío industrial, xa na de fariña de peixe, calquera que sexa a actividade das mencionadas a que se dedique.</p>
<p>Artigo 3º.-Vixencia.</p>
<p>A vixencia do presente convenio será do 1-1-1995 ó 31-12-1995.</p>
<p>Artigo 4º.-Prórroga.</p>
<p>Extinguido o período de vixencia, o convenio entenderase prorrogado de ano en ano, salvo se algunha das partes que o subscriben o denunciase cunha anticipación de tres meses á expiración da súa vixencia ou de calquera das súas prórrogas.</p>
<p>Artigo 5º.-Condicións máis beneficiosas.</p>
<p>A empresa respectará as condicións máis beneficiosas que viñese desfrutando o persoal.</p>
<p>Artigo 6º.-Absorbibilidade.</p>
<p>Terán carácter de absorbibles e compensables en cómputo anual coas condicións aquí establecidas as melloras económicas que por calquera disposición durante a vixencia deste convenio se puidesen establecer.</p>
<p>II. Condicións laborais.</p>
<p>Artigo 7º.-Xornada laboral.</p>
<p>A xornada de traballo para o persoal afectado polo presente convenio será de trinta e nove horas e trinta minutos semanais de traballo efectivo, segundo o seguinte horario:</p>
<p>Factoría de frío industrial:</p>
<p>De luns a xoves de 8 a 16.30 horas con 30 minutos de descanso e o venres de 8 a 16 horas con 30 minutos de descanso, entendéndose os 30 minutos de descanso como tempo non efectivo de traballo. Quedan exentos da xornada expresada o persoal adscrito á sala de máquinas, o cal, por esixencias do servicio, efectuará quendas rotativas establecidas pola empresa de mañá, tarde e noite de 39 horas e 30 minutos efectivos de traballo semanal, cos descansos regulamentarios, por estaren exceptuados do descanso dominical.</p>
<p>Factoría de fariñas:</p>
<p>Quenda de noite: estará composta por un oficial de primeira e un peón, dependendo das necesidades da producción poderíase aumentar un traballador máis de cada categoría, sendo o sistema de funcionamento de forma rotativa entre todo o cadro de persoal adscrito ó dito centro, semanalmente no primeiro caso e quincenalmente no segundo. O horario será de 22 horas a 6.15 horas do día seguinte con 15 minutos de descanso de luns a xoves e os venres o horario será de 22 horas a 5.45 horas do día seguinte, igualmente con 15 minutos de descanso.</p>
<p>O descanso de 15 minutos non será considerado como tempo efectivo de traballo.</p>
<p>O resto do persoal que non traballase na quenda de noite farao no horario de 8 horas a 16.30 horas de luns a xoves e o venres de 8 a 16 horas con 30 minutos de descanso, non sendo considerado este descanso como tempo efectivo de traballo.</p>
<p>O persoal que estea no cadro de persoal o 1-1-1993 e que realice a quenda de noite percibirá, ademais das que a lei lle outorga, un plus que queda establecido en 450 ptas. por noite traballada para o oficial de primeira e 350 ptas. para o peón. A empresa comprométese a soluciona-lo transporte para este persoal que realice a dita quenda.</p>
<p>O persoal de nova contratación na empresa estará sometido á xornada laboral anual e ó horario de traballo que expresamente se pacte no contrato de traballo, podéndose establecer un horario flexible ou calquera outro acomodado ás necesidades empresariais.</p>
<p>O persoal da empresa, tanto da sección de frío industrial como o da sección de fariñas de peixe, comprométese a atender e realizar cos traballadores que fosen necesarios os labores de descarga de camións de peixe fresco e conxelado que, motivados por algún sinistro imprevisible, chegasen á empresa fóra da xornada normal de traballo, sempre e cando a dirección desta o comunicase ó persoal, se fose posible, cunha anticipación mínima de 12 horas.</p>
<p>A empresa coidará por medio dos seus encargados e capataces de distribuí-lo traballo de forma tal que non se prolonguen os períodos de estadía do persoal nas cámaras frigoríficas de conxelación, para o que establecerán quendas rotativas dentro da xornada ou alternaranse as clases de traballo. En ningún caso poderá exceder de 6 horas a permanencia nas ditas cámaras, dándose por concluída a xornada unha vez chegado a ese tope. Cando se traballen períodos menores de 4 horas en cámaras, completarase a xornada normal ata 8 horas fóra delas.</p>
<p>Pasadas as primeiras 4 horas, o tempo que transcorra computarase como dobre para efectos de completa-la xornada.</p>
<p>Artigo 8º.-Licencias retribuídas.</p>
<p>A empresa concederá licencias ós traballadores que a soliciten, tendo en conta os seguintes casos:</p>
<p>a) Casamento do productor: 15 días naturais.</p>
<p>b) Enfermidade grave do cónxuxe, ascendentes ou descendentes e parto da esposa: 5 días.</p>
<p>c) Morte do cónxuxe, ascendentes -incluídos políticos, se conviven baixo o mesmo teito-, descendentes ou irmáns: 5 días.</p>
<p>d) No caso de parentes políticos e de non existir convivencia: 3 días.</p>
<p>e) No caso de desprazamento da propia residencia será o tempo necesario sen dereito a retribución polo exceso dos mencionados días.</p>
<p>f) Por cumprimento dun deber inescusable de carácter público: o tempo que fose necesario.</p>
<p>g) 6 días para asuntos particulares, o desfrute dos cales será disposto pola empresa a solicitude do traballador. No suposto de que o comité e a empresa acorde desfrutar estes seis días coletivamente, o desfrute levarase a cabo deste xeito.</p>
<p>A licencia de cinco días poderase continuar sen dereito a retribución, logo de certificado médico, o cal será esixido cada sete días, sendo o primeiro en modelo oficial e con cargo á empresa e os sucesivos en modelo non oficial con cargo ó traballador.</p>
<p>Artigo 9º.-Permisos.</p>
<p>A empresa poderá concederlle ó persoal permisos non retribuídos sempre que as esixencias do servicio así o permitan e obrigatoriamente no caso b) do artigo anterior, cando exceda logo da oportuna xustificación da dita licencia.</p>
<p>Artigo 10º.-Vacacións.</p>
<p>O descanso anual retribuído para todo o persoal consitirá en 30 días naturais. O período de vacacións retribuirase para cada categoría profesional cos importes que se especifican na táboa salarial anexa e que comprende os conceptos do salario base mensual, antigüidade e plus de asistencia.</p>
<p>Artigo 11º.-Prohibición de carga e descarga.</p>
<p>A empresa obrígase a non utilizar nos labores de carga e descarga que esixan subir a camións ou buque o persoal feminino, así como a cargar a man peso superior a 20 kg respecto ó persoal masculino, o límite máximo de peso a cargar a man será de 35 kg; en ámbolos casos se entende por persoa. Os menores de 18 anos só poderán efectuar labores de carga, descarga e carrexo de pesos non superiores a 8 kg para o persoal feminino e ata 20 para o masculino. No caso de arrastre manual, o peso máximo será de 50 kg cunha distancia non superior a 4 metros.</p>
<p>Artigo 12º.-Salario.</p>
<p>O persoal afectado polo presente convenio percibirá segundo a categoría profesional o salario base mensual que se especifica na tábola salarial anexa. No caso de que o IPC rexistrase o 31 de decembro de 1995 un incremento superior ó 4% respecto á cifra que resultase do dito IPC no 31 de decembro de 1994, efectuarase unha revisión salarial tan pronto como se constate oficialmente a dita circunstancia. Tal incremento aboarase con efectos do 1 de xaneiro de</p>
<p>1995, servindo por conseguinte como base de cálculo para o incremento salarial de 1996.</p>
<p>Artigo 13º.-Gratificacións extraordinarias.</p>
<p>Todo o persoal da empresa percibirá nos meses de xullo e decembro o importe de 30 días de salario base mensual do convenio, máis antigüidade e plus de asistencia, que figura na táboa salarial anexa.</p>
<p>Artigo 14º.-Complementos salariais do posto de traballo.</p>
<p>O persoal afectado por traballos de carácter penoso, perigoso, tóxico ou molesto percibirá por cada día de traballo complementos salariais na contía fixada na táboa salarial anexa. Se o día 1º de cada ano o valor correspondente a este suplemento fose inferior ó resultado de aplica-lo 20% sobre o salario mínimo interprofesional na dita data, percibirase o valor deste complemento na contía así calculada, sen que poida afectarlle calquera outra variación do dito salario mínimo interprofesional que se puidese producir durante o transcurso de cada ano.</p>
<p>As cantidades que resultasen de aplicar este criterio aboaranse con efectos retroactivos unha vez aprobado o convenio colectivo de cada ano. Todo o persoal, excluídos apoderados e técnicos, percibirán unha prima de producción de 15 ptas. por día de traballo efectivo e antes do 15 de xaneiro de cada ano unha contía de 55.000 ptas.</p>
<p>Artigo 15º.-Plus de transporte.</p>
<p>Todo o persoal da empresa percibirá en concepto de plus de transporte a cantidade de 5,10 ou 15 ptas. diarias, segundo resida en Vigo cidade, extrarradio de Vigo e outro concello, sempre e cando o viñese percibindo con anterioridade ó 31 de decembro de 1977.</p>
<p>O persoal que estea no cadro de persoal o 31 de decembro de 1977 e que realice os seus traballos na fábrica de fariñas será trasladado a ela en CHAPELISA con medios adecuados de transporte, percibindo en compensación ó maior tempo investido a cantidade de 40 ptas. diarias.</p>
<p>Artigo 16º.-Antigüidade.</p>
<p>Tódolos traballadores afectados por este convenio desfrutarán de aumentos periódicos por anos de servicio consistentes en trienios-mes ilimitados, segundo o valor establecido na táboa salarial anexa.</p>
<p>Se o primeiro de xaneiro de cada ano o valor trienio-mes fixado na táboa salarial fose inferior ó resultado de aplica-lo 6% sobre o salario mínimo interprofesional que rexese na dita data percibirase o valor do trienio na contía así calculada, sen que lle poida afectar calquera outra variación do salario mínimo interprofesional que se puidese producir durante o transcurso de cada ano.</p>
<p>As cantidades que resultasen de aplicar este criterio aboaranse con efectos retroactivos do día 1 de xaneiro, unha vez se aprobe o convenio cada ano.</p>
<p>Artigo 17º.-Horas extraordinarias.</p>
<p>Aboaranse de acordo coa táboa salarial anexa, aplicándose o criterio para a súa realización previsto no artigo 13 do A.I. de 1983, definíndose especificamente como horas extraordinarias estructurais as derivadas dunha prolongación necesaria da xornada como consecuencia de descargas de peixe conxelado e fresco, así como da entrada da mercadoría en cámara e a súa transformación en fariña.</p>
<p>A petición do traballador, cada hora extra pode ser compensada con hora e media de descanso. O desfrute deste beneficio será previamente establecido entre a empresa e o traballador.</p>
<p>Artigo 18º.-Vinculación á empresa.</p>
<p>Todo traballador que por razón de idade se xubile, cause baixa na empresa a consecuencia de invalidez permanente absoluta ou falecemento e leve nela un mínimo de 5 anos percibirá unha indemnización a tanto global na contía de 30.000 ptas., incrementándose esta noutras 30.000 ptas. por cada ano de servicio, ata un máximo de 130.000 ptas.</p>
<p>Artigo 19º.-Persoal con capacidade diminuída.</p>
<p>A empresa quedará obrigada a incorporar a un posto de traballo adecuado, sen mingua das súas percepcións económicas a todo traballador que quedase incapacitado parcial ou totalmente para o seu traballo habitual como consecuencia de accidente ou enfermidade profesional, sempre que tal posto exista na empresa. No caso de nova creación darase preferencia a este persoal, logo de proba satisfactoria de aptitude.</p>
<p>Artigo 20º.-Complementos prestacións de Seguridade Social.</p>
<p>A empresa complementará os seus traballadores en situación de incapacidade temporal derivada dunha enfermidade común ou accidente non laboral desde o 4º ó 21º día (ambos inclusive) da baixa co 25% do seu salario. Despois do 21º día a empresa aboaralle ós traballadores que continúen nesta situación a diferencia existente entre o seu salario e as prestacións da Seguridade Social ata a percepción do 100% do salario.</p>
<p>Se a incapacidade temporal é por hospitalización, a empresa aboará o100% do salario, desde o primeiro día da baixa.</p>
<p>No caso de accidente laboral, a empresa complementará co 25% as prestacións que lle corresponden ó traballador, calculadas sobre as bases de cotización para accidente, a partir do día da baixa.</p>
<p>Cando por razón de enfermidade o traballador precise a asistencia ó seu consultorio médico en horas coincidentes coa súa xornada laboral, a empresa concederá sen perda de retribución o permiso necesario por un total de ata dezaseis horas anuais máximo, debéndose xustificar este co correspondente volante visado polo médico.</p>
<p>Artigo 21º.-Plus de asistencia.</p>
<p>Establécese un plus de asistencia por un importe mensual de 7.284 ptas. que, divididas entre 22 días</p>
<p>estimados de traballo mensual resulta unha cantidade diaria de 331 ptas. Este plus devengarase na súa integridade se non se faltou ó traballo ningún día durante cada mes.</p>
<p>A falta de puntualidade nun día de traballo que non supere a media hora presupón a perda de 166 ptas. do plus. A reiteración de falta de puntualidade durante unha quincena presupón a perda do plus correspondente a ese mes.</p>
<p>Artigo 22º</p>
<p>No caso de necesitar cubrir algún posto de traballo, terán prioridade os fillos dos productores, sempre que reúnan as condicións esixidas para cubri-lo dito posto.</p>
<p>Artigo 23º</p>
<p>Farase unha revisión médica tódolos anos e para tódolos empregados, a través do gabinete médico da compañía coa cal a empresa ten contratado o seguro de accidentes.</p>
<p>Artigo 24º</p>
<p>O presente convenio foi acordado entre a empresa Auxiliar Conservera, S.A., representada por José María García Fernández, Eladio Liz Freire e Rodolfo Hinrichs Vázquez de Parga, este como asesor, e en representación da parte social os membros do comité de empresa José Luis Díaz Peña, Antonio García Domínguez e José Manuel Antón Otero.</p>
<p>III. Disposicións derradeiras.</p>
<p>1º. Para a interpretación e cumprimento das cláusulas deste convenio colectivo e, en xeral, para atender</p>
<p>cantas cuestións se derivan da súa aplicación, establécese unha comisión paritaria que está integrada polos seguintes membros:</p>
<p>-Tres vocais nomeados pola representación da empresa.</p>
<p>-Tres membros do comité de empresa.</p>
<p>Esta comisión reunirase a petición de calquera das partes, logo de convocatoria, nun prazo de 72 horas.</p>
<p>2º. O comité de empresa, ademais das que a lei lle outorga, terá as seguintes funcións específicas:</p>
<p>a) Denuncia-lo convenio como lexítimo representante dos traballadores.</p>
<p>b) Negociar convenios coa dirección; durante este proceso poderán ser asistidos polos asesores que consideren oportunos, logo de comunicación.</p>
<p>c) Os delegados sindicais gozarán de 15 horas mensuais para os seus labores sindicais. As horas non utilizadas por un ou varios delegados poden ser utilizadas por outros delegados que xa excedesen a súa cota, sempre que non excedan do cómputo total de horas que correspondan á totalidade dos delegados existentes.</p>
<p>d) En caso de celebración de congresos sindicais da central que representan, a empresa poderá autoriza-lo tempo necesario para asistir a eles.</p>
<p>e) A empresa, a petición persoal de cada traballador, descontará da súa nómina o importe mensual da cota sindical, a cal será ingresada na conta que se lle indique na mencionada petición, nos cinco días seguintes á liquidación de haberes.</p>
<p>Táboa salarial de 1995</p>
<table><tbody><tr><td>Categoría</td><td>Salario base mensual
Artigo 12º</td><td>Complemento salarial
Importe día traballo
Artigo 14º</td><td>Antigüidade importe
1 trienio mensual
Artigo 16º</td><td>Plus asistencia
mensual
Artigo 21º</td></tr>
<tr><td></td></tr>
</tbody></table>
<table><tbody><tr><td>Xerente</td><td>193.599</td><td>8.883</td></tr>
<tr><td>Axudante titulado</td><td>171.871</td><td>7.615</td></tr>
<tr><td>Xefe administrativo</td><td>171.871</td><td>7.615</td></tr>
<tr><td>Ofic. 1 administrativo</td><td>123.761</td><td>5.231</td></tr>
<tr><td>Ofic. 2 administrativo</td><td>102.933</td><td>4.347</td></tr>
<tr><td>Auxiliar administrativo</td><td>96.177</td><td>4.347</td></tr>
<tr><td>Encargado</td><td>118.479</td><td>537</td><td>4.838</td><td>7.284</td></tr>
<tr><td>Ofic. 1 máquinas</td><td>110.342</td><td>512</td><td>4.636</td><td>7.284</td></tr>
<tr><td>Ofic. 1 producción</td><td>101.906</td><td>485</td><td>4.347</td><td>7.284</td></tr>
<tr><td>Peón especialista</td><td>97.670</td><td>485</td><td>4.347</td><td>7.284</td></tr>
<tr><td>Peón</td><td>96.388</td><td>485</td><td>4.347</td><td>7.284</td></tr>
<tr><td>Operaria fabricación</td><td>94.286</td><td>485</td><td>4.347</td><td>7.284</td></tr>
<tr><td>Electricista</td><td>115.709</td><td>537</td><td>4.838</td><td>7.284</td></tr>
</tbody></table>
<p>Táboa horas extras</p>
<table><tbody><tr><td>Oficial 1</td><td>Peón especialista</td><td>Peón</td></tr>
<tr><td>Día normal</td><td>Festivo</td><td></td><td>Día normal</td><td>Festivo</td><td>Día normal</td><td>Festivo</td></tr>
<tr><td></td></tr>
</tbody></table>
<table><tbody><tr><td>S/ antigüidade</td><td>1.306</td><td>1.859</td><td>1.218</td><td>1.745</td><td>1.206</td><td>1.722</td></tr>
<tr><td>01 trienio</td><td>1.345</td><td>1.922</td><td>1.270</td><td>1.809</td><td>1.243</td><td>1.785</td></tr>
<tr><td>02 trienios</td><td>1.381</td><td>1.984</td><td>1.306</td><td>1.872</td><td>1.282</td><td>1.834</td></tr>
<tr><td>03 trienios</td><td>1.432</td><td>2.048</td><td>1.345</td><td>1.922</td><td>1.320</td><td>1.897</td></tr>
<tr><td>04 trienios</td><td>1.470</td><td>2.109</td><td>1.382</td><td>1.984</td><td>1.368</td><td>1.960</td></tr>
<tr><td>05 trienios</td><td>1.520</td><td>2.161</td><td>1.432</td><td>2.035</td><td>1.395</td><td>2.010</td></tr>
</tbody></table>
<table><tbody><tr><td>Oficial 1</td><td>Peón especialista</td><td>Peón</td></tr>
<tr><td>Día normal</td><td>Festivo</td><td></td><td>Día normal</td><td>Festivo</td><td>Día normal</td><td>Festivo</td></tr>
<tr><td></td></tr>
</tbody></table>
<table><tbody><tr><td>06 trienios</td><td>1.557</td><td>2.236</td><td>1.470</td><td>2.103</td><td>1.432</td><td>2.060</td></tr>
<tr><td>07 trienios</td><td>1.596</td><td>2.274</td><td>1.507</td><td>2.148</td><td>1.470</td><td>2.109</td></tr>
<tr><td>08 trienios</td><td>1.633</td><td>2.349</td><td>1.545</td><td>2.199</td><td>1.507</td><td>2.172</td></tr>
<tr><td>09 trienios</td><td>1.670</td><td>2.424</td><td>1.570</td><td>2.248</td><td>1.545</td><td>2.223</td></tr>
<tr><td>10 trienios</td><td>1.709</td><td>2.500</td><td>1.607</td><td>2.298</td><td>1.583</td><td>2.274</td></tr>
</tbody></table>
<p>95-5344</p>

