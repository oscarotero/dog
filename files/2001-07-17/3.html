---
date: '2001-07-17'
id: BB46
page: 9
number: 138
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 7 de xuño de 2001 pola que se autoriza a modificación de ensinanzas do
  centro privado Montecastelo de Vigo (Pontevedra).
range: Orde
url: 'https://www.xunta.gal/dog/Publicados/2001/20010717/AnuncioBB46_gl.html'
---
<p>Examinado o expediente instruído por instancia do centro privado Montecastelo de Vigo, solicitando a reducción de 6 unidades de educación primaria e 2 unidades de educación secundaria obrigatoria.</p>
<p>Resultando que segundo a Orde do 12 de marzo de 1998 (DOG do 13 de abril), obtivo autorización para 12 unidades de educación primaria, 8 unidades de educación secundaria obrigatoria e 6 unidades de bacharelato das modalidades de ciencias da natureza e da saúde; humanidades e ciencias sociais, e tecnoloxía.</p>
<p>Vistos a Lei 1/1990, do 3 de outubro (BOE do 4), de ordenación xeral do sistema educativo; o Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias; o Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (DOG do 15 de decembro) que desenvolve o antedito decreto.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-la modificación de ensinanzas ó centro privado Montecastelo de Vigo (Pontevedra), reducindo 6 unidades de educación primaria e 2 unidades de educación secundaria obrigatoria, quedando a composición resultante segundo se especifica no anexo desta orde.</p>
<p>Segundo.-Queda o centro obrigado ó cumprimento da lexislación vixente y a solicita-la oportuna revisión cando teña que modificarse calquera dos datos que sinala a presente orde.</p>
<p>Terceiro.-Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día siguiente ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e de procedemento administrativo común, ou ben directamente o recurso contencioso-administrativo no prazo do dous meses perante o Tribunal Superior de Xustiza de Galicia.</p>
<p>Santiago de Compostela, 7 de xuño de 2001.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: Pontevedra.</p>
<p>Concello: Vigo.</p>
<p>Localidade: Vigo.</p>
<p>Enderezo: rúa Doutor Paz Pardo, 84, A Gandariña.</p>
<p>Código do centro: 36011191.</p>
<p>Denominación: Montecastelo.</p>
<p>Titular: Fomento de Centros de Enseñanza Sociedad Anónima.</p>
<p>Composición resultante:</p>
<p>Quenda de mañá:</p>
<p>a) Centro de educación primaria: 6 unidades.</p>
<p>b) Centro de educación secundaria: -6 unidades de educación secundaria obrigatoria.-6 unidades de bacharelato das modalidades de ciencias da natureza e da saúde; humanidades e ciencias sociais e tecnoloxía.</p>
<p>c) Centro de formación profesional específica:-1 ciclo formativo de grao medio de equipos e instalacións electrotécnicas. 2 unidades para 30 alumnos/unidade.-1 ciclo formativo de grao medio de equipos electrónicos de consumo. 2 unidades para 30 alumnos/unidade.</p>
<p>Quenda de tarde-noite:- 1 ciclo formativo de grao superior de desenvolvemento de productos electrónicos. 2 unidades para 30 alumnos/unidade.-1 ciclo formativo de grao superior de desenvolvemento de aplicacións informáticas. 2 unidades para 30 alumnos/unidade.</p>

