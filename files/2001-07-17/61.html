---
date: '2001-07-17'
id: BC36
page: 9
number: 138
agency: CENTRO DE EXTENSIÓN UNIVERSITARIA E DIVULGACIÓN AMBIENTAL DE GALICIA
section: VI. ANUNCIOS
title: >-
  Resolución do 6 de xullo de 2001 pola que se lle dá cumprimento ó acordo do 7
  de xuño de 2001, polo que se resolve a convocatoria para a provisión, polo
  sistema de libre designación, dun posto de traballo vacante de director
  xerente do consorcio do Centro de Extensión Universitaria e Divulgación
  Ambiental de Galicia.
range: Resolución
url: 'https://www.xunta.gal/dog/Publicados/2001/20010717/AnuncioBC36_gl.html'
---
<p>Convocada a provisión, polo sistema de libre designación, dun posto de traballo vacante no Centro de Extensión Universitaria e Divulgación Ambiental de Galicia, publicada no Diario Oficial de Galicia nº 28 , do 8 de febreiro de 2001, segundo o establecido na Lei 4/1988, do 26 de maio, da función pública de Galicia, en uso das facultades recollidas nos estatutos do consorcio, creado para o desenvolvemento do convenio de colaboración entre a Consellería de Medio Ambiente da Xunta de Galica, a Universidade da Coruña e o Concello de Oleiros e como cumprimento do acordo do Consello de Dirección do CEIDA do 7 de xuño,</p>
<p>RESOLVO:</p>
<p>Primeiro.-Adxudicarlle destino no posto de traballo que se indica ó funcionario que se expresa no anexo desta resolución, seleccionado conforme o establecido nas bases da convocatoria.</p>
<p>Segundo.-O cesamento no actual destino do funcionario producirase no prazo de tres días hábiles contados a partir do día seguinte ó da data de publicación desta resolución no Diario Oficial de Galicia.</p>
<p>O prazo de toma de posesión da praza adxudicada comezará a contarse a partir do día seguinte ó do cesamento, e será de tres días se o destino anterior radica na mesma localidade ou dun mes se está en localidade distinta ou comporta o reingreso ó servicio activo, conforme o establecido no artigo 14 do Regulamento de provisión de postos de traballo, promoción profesional e promoción interna da Comunidade Autónoma de Galicia, aprobado polo Decreto 93/1991, do 20 de marzo.</p>
<p>O cómputo do prazo posesorio iniciarase cando rematen os permisos ou licencias que, se é o caso, estivese desfrutando o interesado.</p>
<p>Nos supostos de baixa temporal ou transitoria, o cómputo do prazo iniciarase a partir da correspondente alta.</p>
<p>Terceiro.-A toma de posesión realizada dentro do prazo referido dilixenciarase e tramitarase conforme as disposicións que regulan a materia.</p>
<p>Cuarto.-Contra esta resolución cabe interpor recurso de alzada ante o Pleno do consello no prazo dun mes a partir do día seguinte ó da súa publicación no Diario Oficial de Galicia, sen prexuízo de que os interesados poidan exercer, se é o caso, calquera outro que estimen procedente.</p>
<p>Santiago de Compostela, 6 de xullo de 2001.</p>
<p>Carlos del Álamo Jiménez</p>
<p>Presidente da Comisión de Dirección do Centro de Extensión Universitaria e Divulgación Ambiental de Galicia</p>
<p>ANEXO</p>
<p>Apelidos e nome: Vales Vázquez, Carlos.</p>
<p>NRP/DIN: 32.755.168 V.</p>
<p>Grupo: A.</p>
<p>Corpo/escala: profesor de ensino secundario.</p>
<p>Posto de traballo: director xerente CEIDA.</p>
<p>Nivel: 28 B.</p>
<p>Localidade: Castelo de Santa Cruz. Oleiros. A Coruña.</p>

