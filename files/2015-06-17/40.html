---
date: '2015-06-17'
id: G1171-100615-0004
page: 24174
number: 113
agency: Centro Universitario da Defensa - Escola Naval Militar de Marín
section: VI. Anuncios. c) Outros anuncios.
title: >-
  ANUNCIO do 15 de xuño de 2015 polo que se procede a dar publicidade á
  resolución da mesma data pola que se convoca concurso público para a
  contratación de persoal docente (CPD08).
range: Anuncio
url: >-
  https://www.xunta.gal/dog/Publicados/2015/20150617/AnuncioG1171-100615-0004_gl.html
---
<p>A Dirección do Centro Universitario da Defensa (en diante CUD) na Escola Naval Militar de Marín (en diante ENM), no uso das súas competencias, tras a aprobación na reunión do Padroado do 14 de novembro de 2013, con base na disposición adicional vixésimo terceira (Cobertura das necesidades de persoal docente dos centros universitarios da Defensa) da Lei 22/2013, do 23 de decembro, de orzamentos xerais do Estado para o ano 2014, e recibida autorización do Ministerio de Facenda e Administracións Públicas (escrito con data do 18 de xullo de 2014), resolve proceder ao anuncio da convocatoria de concurso público, polo procedemento de urxencia, para cubrir as necesidades docentes existentes mediante a contratación, en réxime laboral de persoal docente, para as seguintes categorías:</p>
    <table>
     <tbody>
      <tr>
       <td>Categoría de profesor</td>
       <td>Número de prazas</td>
      </tr>
      <tr>
       <td>Axudante doutor</td>
       <td>2</td>
      </tr>
     </tbody>
    </table>
    <p>Este concurso rexerase polo disposto na Lei orgánica 6/2001, do 21 de decembro, de universidades (LOU), modificada pola Lei orgánica 4/2007, do 12 de abril, así como polo Real decreto 898/1985, do 30 de abril, sobre réxime do profesorado universitario; pola Lei 30/1992, do 26 de novembro, de réxime xurídico das administracións públicas e do procedemento administrativo común (en diante Lei 30/1992), e pola normativa reguladora do procedemento para a provisión de prazas de persoal docente e investigador do CUD na ENM, aprobada na reunión do Padroado do 8 de marzo de 2010.</p>
    <p>A información completa (bases da convocatoria, modelo de solicitude, etc.) pode consultarse no taboleiro de anuncios do Centro Universitario da Defensa na Escola Naval Militar (praza de España s/n, 36920 Marín, Pontevedra), así como na páxina web do Centro Universitario da Defensa ( http://cud.uvigo.es – Persoal – Persoal docente e investigador (PDI) – Concursos de profesorado – Oitavo concurso de persoal docente contratado (código CPD08).</p>
    <p>O prazo de presentación de solicitudes é de dez días naturais contados a partir do día seguinte ao da publicación deste anuncio no Diario Oficial de Galicia e deben dirixilas ao director do Centro Universitario da Defensa no modelo oficial, obrigatoriamente acompañadas dos documentos acreditativos previstos na convocatoria.</p>
    <p>Marín, 15 de xuño de 2015</p>
    <footer><p>José María Pousada Carballo<br>Director do Centro Universitario da Defensa na Escola Naval Militar de Marín</p></footer>

