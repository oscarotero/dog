---
date: '1996-12-30'
id: CE0A
page: 11
number: 253
agency: CONCELLO DA CORUÑA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1996/19961230/AnuncioCE0A_gl.html'
---
<p>O Concello Pleno, en sesión de 16 de decembro de 1996, acordou:</p>
<p>1. Estima-la alegación formulada por Julio Álvarez Conchado, en representación da entidade mercantil Promocións Inmobiliarias Conchado, S.A., no sentido de establecer en 3,60 m a altura da planta baixa por Ronda de Nelle, e de 2,90 m para cada unha</p>
<p>das dez plantas altas dos edificios sinalados como M-3 e M-4, polo que a altura debe determinarse en 32,60 m, facendo extensivo o criterio referente á altura das plantas altas ou o que é o mesmo, o referente ó espesor das placas, a tódolos edificios do polígono, por tratarse dun aspecto de técnica constructiva.</p>
<p>2. Aprobar definitivamente o plan especial de reforma interior do Paseo das Pontes coas seguintes correccións derivadas do informe da Delegación Provincial da Consellería de Política Territorial, Obras Públicas e Vivenda:</p>
<p>a) Establece-la dimensión da parcela destinada a uso escolar en 10.477 m.</p>
<p>b) Os sotos non se teñen en conta no cómputo da edificabilidade sese dedican exclusivamente a garaxe-aparcamento, pero computarán edificabilidade sese dedican a outros usos.</p>
<p>c) Deberán excluírse da ordenanza de cuarteirón as parcelas M-3 e M-4, pois teñen a súa propia ordenanza (bloques illados B-2).</p>
<p>d) O uso de aparcamento na planta baixa dos bloques illados computará edificabilidade, de acordo co apartado 3.12 do anexo do plan xeral.</p>
<p>e) As entreplantas en baixos comerciais admitiranse nas condicións establecidas no apartado 13 do anexo 4 do plan xeral, coa aclaración de que o retranqueo dos 5 metros ten que facerse desde a liña de edificación principal que neste caso é Ronda de Nelle.</p>
<p>f) Fíxase como duración da etapa única prevista no ano desde que se culmine o procedemento de xestión.</p>
<p>O referido proxecto terá eficacia e entrará en vigor conforme o establecido no artigo 8 da Lei 7/1995, do 29 de xuño, de delegación e distribución de competencias en materia de urbanismo (DOG número 134, do 13 de xullo de 1995).</p>
<p>A Coruña, 19 de decembro de 1996.</p>
<p>O alcalde</p>
<p>Rubricado</p>
<p>9546</p>

