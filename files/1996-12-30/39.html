---
date: '1996-12-30'
id: CE12
page: 11
number: 253
agency: CONCELLO DE AMES
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/1996/19961230/AnuncioCE12_gl.html'
---
<p>A comisión de goberno, en sesión celebrada o día 19 de novembro de 1996, acordou aprobar definitivamente o proxecto de urbanización de terreos en Aspra do Vento e que fora aprobado inicialmente en sesión con data 14 de setembro de 1996 e, exposto ó público por prazo regulamentario, non se produciran alegacións.</p>
<p>O que se fai público de acordo co establecido no artigo 8.d) da Lei 7/1995, de delegación e distribución de competencias en materia de urbanismo e no artigo 70.2º da Lei 7/1985, do 2 de abril, reguladora das bases do réxime local.</p>
<p>Contra este acordo, que é definitivo en vía administrativa, poderán os interesados interpoñer recurso contencioso-administrativo no prazo de dous meses ante a Sala do Contencioso-Administrativo do Tribunal Superior de Xustiza de Galicia, contados desde o día seguinte ó que apareza publicado este anuncio no último BOP ou do Diario Oficial de Galicia.</p>
<p>A interposición deste recurso deberá comunicárselle ó Concello de Ames, de conformidade co disposto no artigo 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Ames, 9 de decembro de 1996.</p>
<p>O alcalde</p>
<p>Rubricado</p>

