---
date: '1999-04-05'
id: 5F0A
page: 3
number: 63
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 5 de marzo de 1999, da Dirección Provincial da Coruña, pola que
  se anuncia o concurso público 1DP/99, polo procedemento aberto, para a
  contratación dun servicio para transportar mostras analíticas entre os centros
  de saúde e os laboratorios do Hospital Materno Infantil Teresa Herrera, o
  Complexo Hospitalario Juan Canalejo da Coruña e o Hospital Gil Casares de
  Santiago de Compostela.
range: Resolución
url: 'https://www.xunta.gal/dog/Publicados/1999/19990405/Anuncio5F0A_gl.html'
---
<p>A Dirección Provincial do Servicio Galego de Saúde da Coruña, en virtude das atribucións que lle foron delegadas conforme o establecido na Orde do 21-4-1998, do conselleiro de Sanidade e Servicios</p>
<p>Sociais, sobre delegación de competencias en órganos centrais e periféricos do Sergas, convoca o seguinte concurso público, polo procedemento, aberto, para a contratación dun servicio para transportar mostras analíticas entre os centros de saúde e os laboratorios do Hospital Materno Infantil Teresa Herrera, o Complexo Hospitalario Juan Canalejo da Coruña e o Hospital Gil Casares de Santiago de Compostela.</p>
<p>Servicio: transporte de mostras analíticas.</p>
<p>Orzamento: 6.744.483 ptas., IVE incluído (40.535,159 euros).</p>
<p>Fianza provisional: 2% do orzamento de licitación.</p>
<p>Forma de adxudicación: concurso público, procedemento aberto.</p>
<p>Prazo de execución: desde o 1-4-1999 ata o 31-12-1999.</p>
<p>Admisión de variantes: non se admiten.</p>
<p>Solvencia económica e financeira: acreditarase de acordo co establecido no artigo 16 da Lei 13/1995, de CAP e no prego de cláusulas administrativas particulares.</p>
<p>Solvencia técnica: acreditarase de acordo co establecido no punto 6.2 da folla de especificacións.</p>
<p>Criterios de adxudicación: ver prego de cláusulas administrativas particulares e folla de especificacións.</p>
<p>Documentos de interese para os licitadores: o prego de cláusulas administrativas particulares e demais documentación complementaria estarán de manifesto e á disposición dos concursantes para o seu exame, na Dirección Provincial do Sergas da Coruña r/ Durán Loriga, nº 3, 4ª planta, tódolos días laborables, agás os sábados, desde as 9 h ata as 14 h.</p>
<p>Presentación de proposicións: as proposicións presentaranse en man, en sobres pechados e asinados polo licitador ou persoa que o represente, no rexistro xeral da Dirección Provincial do Sergas da Coruña, antes das 14 h do vixésimo sexto día natural, contado a partir do seguinte ó da publicación desta resolución no DOG, ou enviadas por correo dentro do prazo sinalado.</p>
<p>Cando as proposicións se envíen por correo, o licitador deberá xustifica-la data de imposición do envío na oficina de correos e anunciarlle ó órgano de contratación a remisión da oferta mediante fax 981 18 56 78 ou telegrama no mesmo día, de conformidade co establecido no punto 9 do prego de cláusulas administrativas particulares.</p>
<p>Apertura das proposicións: a apertura das proposicións admitidas será realizada pola mesa de contratación, reunida en acto público na sala de xuntas da Dirección Provincial do Sergas da Coruña, r/ Durán Loriga, nº 3, a partir das 10 h do décimo primeiro día natural, contado a partir do seguinte a aquel no que remate o prazo de presentación de ofertas. No caso de que o dito día coincida en sábado</p>
<p>ou festivo, a apertura das proposicións terá lugar o día hábil seguinte.</p>
<p>Documentación que deberán achega-los licitadores: os documentos que figuran no prego de cláusulas administrativas particulares.</p>
<p>Anuncios: o pagamento do anuncio deste concurso público será por conta do adxudicatario ou adxudicatarios do contrato ou contratos.</p>
<p>A Coruña, 5 de marzo de 1999.</p>
<p>Antonio V. Martínez Calvo</p>
<p>Director provincial da Coruña</p>

