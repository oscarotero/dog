---
date: '2001-04-10'
id: 63F2
page: 4
number: 71
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: III. OUTRAS DISPOSICIÓNS
title: >-
  Orde do 27 de marzo de 2001 pola que se regula a oferta de prazas xuvenís
  dentro do programa Campaña Verán-2001.
range: Orde
url: 'https://www.xunta.gal/dog/Publicados/2001/20010410/Anuncio63F2_gl.html'
---
<p>A Consellería de Familia e Promoción do Emprego, Muller e Xuventude, a través da Dirección Xeral de Xuventude, leva a cabo a promoción e organización de actividades de animación sociocultural destinadas á xuventude no ámbito do ocio e o tempo libre.</p>
<p>Asumidas as competencias neste eido polo Decreto 146/1982, do 1 de decembro, e consciente esta consellería da importancia que ten facilitar canles polas que a xuventude poida participar neste tipo de actividades, é polo que este ano, de igual xeito que en anos anteriores, se convoca a Campaña Verán-2001.</p>
<p>A oferta da Campaña Verán-2001 comprende, ademais daquelas que se desenvolven na Comunidade Autónoma galega, actividades de ámbito nacional e a súa realización ten lugar noutras comunidades autónomas de España.</p>
<p>A Dirección Xeral de Xuventude pretende desta forma atende-la demanda individual, cada día máis crecente, de mozos e mozas no eido do ocio e o tempo libre.</p>
<p>Por todo isto,</p>
<p>DISPOÑO:</p>
<p>Artigo 1º</p>
<p>Co obxectivo de facilitarlle á xuventude a participación en actividades de tempo libre, a Consellería de Familia e Promoción do Emprego, Muller e Xuventude, a través da Dirección Xeral de Xuventude, oferta un plan xeral de actividades que se detalla no anexo I desta orde.</p>
<p>As diferentes actividades que integran esta oferta xeral desenvolveranse tanto en Galicia como nas comunidades autónomas de España, en diferentes quendas de entre unha semana e quince días de duración durante os meses de xullo e agosto.</p>
<p>Nos servicios e oficinas locais de xuventude das delegacións provinciais da Consellería de Familia e Promoción do Emprego, Muller e Xuventude, nas oficinas e puntos de información xuvenil da Rede Galega de Información e Documentación Xuvenil, no Centro Coordinador de Información e Documentación Xuvenil e nas oficinas de información administrativa e atención ó cidadán, os interesados poden solicitar folletos informativos da convocatoria desta campaña, onde se detalla unha información ampla sobre cada actividade e da instalación xuvenil onde se vai levar a cabo.</p>
<p>Artigo 2º.-Servicios ofertados.</p>
<p>A oferta da Campaña Verán-2001 supón a inscrición individual e permítelles ós participantes dispoñer dos seguintes servicios:</p>
<p>1. Un programa de actividades de carácter sociocultural, recreativo, formativo e convivencial, que posibilite a participación do mozo.</p>
<p>2. Aloxamento en albergue xuvenil, residencia xuvenil ou campamento xuvenil.</p>
<p>3. Mantenza en réxime de pensión completa.</p>
<p>4. O material necesario para a actividade.</p>
<p>5. Un equipo técnico de persoal especializado en animación sociocultural e actividades de tempo libre.</p>
<p>6. Atención sanitaria de primeiros auxilios e seguro de accidentes.</p>
<p>7. O transporte ata onde se van desenvolve-las actividades que se realicen fóra da Comunidade Autónoma galega.</p>
<p>Artigo 3º.-Participantes.</p>
<p>Poden solicita-la súa participación nas actividades ofertadas nesta convocatoria os mozos con idades comprendidas dentro dos tramos de idades que se especifican para cada actividade no anexo I.</p>
<p>En canto á marxe de idade mínima e máxima que se especifica para cada actividade, deberase ter en conta:</p>
<p>1. A idade mínima que se especifica para cada actividade deberá cumprirse durante o ano 2001, agás nos casos en que a idade mínima sexa os 18 anos; nese caso deberanse ter cumpridos antes do comezo da actividade.</p>
<p>2. A idade máxima que se especifica para cada actividade deberá terse o 1-7-2001, para aquelas que se desenvolvan en xullo, e o 1-8-2001 para as que se desenvolvan en agosto.</p>
<p>Non se admitirán aquelas solicitudes nas que o solicitante non cumpra os ditos requisitos de idade para a actividade solicitada.</p>
<p>Artigo 4º.-Solicitude.</p>
<p>1. As solicitudes deberán formularse no impreso que se indica no anexo II desta orde. Cada mozo unicamente poderá cubrir unha solicitude e un máximo de cinco quendas ou actividades por solicitude (cada quenda ou actividade vai identificado cun código no anexo I desta orde).</p>
<p>2. As solicitudes dirixiranse á directora xeral de Xuventude, e poderán presentarse no rexistro xeral da Consellería de Familia e Promoción do Emprego, Muller e Xuventude, nos rexistros das súas delegacións provinciais ou por calquera dos medios establecidos no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>3. Así mesmo, admitiranse aquelas solicitudes que se reciban a través da rede Internet na páxina con enderezo (u.r.l.) <a href="http://www.xunta.es/adm/campalbe.htm.">http://www.xunta.es/adm/campalbe.htm.</a></p>
<p>O interesado será responsable da seguridade dos datos incluídos na solicitude ata que non se almacenen na base de datos da Xunta de Galicia.</p>
<p>O interesado poderá comproba-la recepción da súa solicitude a partir do 5 de maio no teléfono xove 902 15 25 35.</p>
<p>Artigo 5º.-Prazo.</p>
<p>O prazo de solicitude iniciarase o día seguinte ó da publicación desta orde no Diario Oficial de Galicia e rematará o día 30 de abril de 2001.</p>
<p>Artigo 6º.-Adxudicación de prazas.</p>
<p>A adxudicación realizarase da seguinte forma:</p>
<p>1. Por adxudicación directa, no caso de que a demanda non supere o número de prazas dispoñibles.</p>
<p>2. Por sorteo, por medios informáticos, no suposto de que o número de solicitudes supere o número de prazas dispoñibles.</p>
<p>O sorteo realizarase o día 10 de maio de 2001 nas dependencias da Secretaría Xeral da Consellería de Familia e Promoción do Emprego, Muller e Xuventude en Santiago de Compostela.</p>
<p>A Dirección Xeral de Xuventude fará público o resultado do sorteo e confeccionará a correspondente lista de admitidos para cada quenda e actividade. As ditas listas serán expostas o día 11 de maio na Dirección Xeral de Xuventude, no rexistro xeral da Consellería de Familia e Promoción do Emprego, Muller e Xuventude, nos rexistros e servicios de Xuventude das súas delegacións provinciais, e no Centro de Información Administrativa e Atención ó Cidadán de Santiago de Compostela.</p>
<p>Artigo 7º.-Documentación.</p>
<p>Os participantes seleccionados deberán presentar na delegación provincial da Consellería de Familia e Promoción do Emprego, Muller e Xuventude da provincia onde se vai desenvolve-la actividade, ou na Dirección Xeral de Xuventude, no caso das actividades pluriprovinciais (que se desenvolven en dúas ou tres instalacións de diferentes provincias) ou actividades que se realicen fóra da Comunidade Autónoma de Galicia, no prazo de dez días contados desde o día seguinte ó da data de exposición das listas, a seguinte documentación:</p>
<p>-Xustificación de pagamento (impreso oficial).</p>
<p>-Fotocopia do DNI ou da folla correspondente do libro de familia.</p>
<p>-Fotocopia do documento de afiliación á Seguridade Social ou seguro médico.</p>
<p>-Cuestionario médico-sanitario (anexo III).</p>
<p>-Certificado médico de non padecer ningunha enfermidade e de ser apto para participar na actividade.</p>
<p>-Declaración xurada de que sabe nadar.</p>
<p>No caso de non presenta-la antedita documentación no prazo indicado, a praza pasará a oferta pública, aplicándose o procedemento disposto no artigo 8º desta orde.</p>
<p>Artigo 8º.-Adxudicación das prazas de resultas.</p>
<p>1. As prazas que non se cubrisen polo procedemento de adxudicación establecido no artigo 6º, así como as vacantes que se produzan, xa sexa por renuncia do interesado ou por non presenta-la documentación referida no artigo 7º desta orde en prazo, concederanse por adxudicación directa segundo se vaian solicitando.</p>
<p>Para estes efectos, durante os días 11 e 12 de xuño poderán solicita-las prazas vacantes todos aqueles solicitantes ós que non se lles adxudicou praza no sorteo ou renunciasen á praza.</p>
<p>Transcorrido o dito período, as prazas vacantes poderán ser solicitadas por calquera persoa interesada, sempre e cando cumpra as limitacións de idade ás que se fai mención no artigo 3º desta orde.</p>
<p>2. Para solicita-las prazas de resultas, o interesado poderá efectua-la oportuna reserva da praza, no caso de que existan vacantes, persoalmente ou por teléfono a través de calquera servicio de Xuventude das delegacións provinciais da Consellería de Familia e Promoción do Emprego, Muller e Xuventude, ou da Dirección Xeral de Xuventude.</p>
<p>Unha mesma persoa non poderá reservar máis dunha praza. A reserva de prazas poderase efectuar das 9 ás 14 horas, en días laborables agás sábados.</p>
<p>3. Unha vez efectuada a reserva de praza, o interesado disporá dun prazo de 48 horas para presenta-lo impreso que se indica no anexo II desta orde debidamente cuberto, e a documentación relacionada no artigo 7º. Os solicitantes ós que non se lles adxudicou praza no sorteo non terán que presenta-lo anexo II. Esta documentación poderá presentala en calquera das oficinas anteriormente relacionadas. En caso contrario, perderá o dereito á praza reservada.</p>
<p>4. No anexo IV indícanse os enderezos, os teléfonos e o fax das oficinas administrativas a través das que poderá efectuarse a oportuna reserva de praza, para os efectos do disposto neste artigo.</p>
<p>Artigo 9º.-Prezos.</p>
<p>Os prezos de aplicación para cada actividade e quenda aparecen detallados no anexo I desta orde, de acordo co sinalado na Orde do 28 de decembro de 2000 (Diario Oficial de Galicia do 5 de xaneiro de 2001).</p>
<p>Artigo 10º.-Devolucións de cotas.</p>
<p>1. Se unha vez obtida a praza e aboado o prezo correspondente o interesado non puidese asistir á actividade, só terá dereito á devolución deste no caso de que comunique a renuncia á praza por escrito e solicite a devolución da cantidade aboada polo menos vinte días antes do inicio da actividade, salvo causa de forza maior que impida a participación na actividade. Esta última circunstancia deberá acreditarse documentalmente e será valorada polo órgano encargado de resolve-la solicitude.</p>
<p>2. Para estes efectos haberá á disposición dos interesados un modelo normalizado de solicitude de devolución de cota de participación na Dirección Xeral de Xuventude e nos servicios de Xuventude das delegacións provinciais da Consellería de Familia e Promoción do Emprego, Muller e Xuventude.</p>
<p>3. A solicitude deberá dirixirse ó delegado provincial da Consellería de Familia e Promoción do Emprego, Muller e Xuventude da provincia onde</p>
<p>se vai desenvolve-la actividade, ou á directora xeral de Xuventude no caso das actividades que se desenvolvan en máis dunha provincia ou fóra da Comunidade Autónoma de Galicia, que serán os órganos encargados de resolver en cada caso.</p>
<p>Disposicións derradeiras</p>
<p>Primeira.-Facúltase a directora xeral de Xuventude para dictar, no ámbito das súas competencias,</p>
<p>as resolucións precisas para o desenvolvemento desta orde.</p>
<p>Segunda.-Esta orde entrará en vigor o día seguinte o da súa publicación no Diario Oficial de Galicia.</p>
<p>Santiago de Compostela, 27 de marzo de 2001.</p>
<p>Manuela López Besteiro</p>
<p>Conselleira de Familia e Promoción do Emprego,</p>
<p>Muller e Xuventude</p>
<p>ANEXO I</p>
<p>Campamentos de verán-2001</p>
<table><tbody><tr><td></td></tr>
<tr><td></td></tr>
<tr><td>Instalación xuvenil</td><td>Actividade</td><td>Data</td><td>Idade</td><td>Importe praza</td><td>Nº código</td></tr>
<tr><td></td></tr>
</tbody></table>
<table><tbody><tr><td>Alb. Xuv. Eijo Garay
Res. xuv. Altamar
Alb. xuv. Gandarío</td><td>Ruta Coñece Galicia</td><td>17-31/7/2001</td><td>15-17</td><td>24.300</td><td>150001</td></tr>
<tr><td></td></tr>
<tr><td>Camp. xuv. A Devesa
Camp. xuv. O Chanto</td><td>Mar e natureza</td><td>1-15/7/2001</td><td>11-13</td><td>17.700</td><td>150002</td></tr>
<tr><td></td></tr>
<tr><td>Alb. xuv. Gandarío
Camp. xuv. Os Chacotes</td><td>Mar e natureza</td><td>1-15/7/2001</td><td>15-17</td><td>17.700</td><td>150003</td></tr>
<tr><td></td></tr>
<tr><td>Camp. xuv. A Devesa
Camp. xuv. Os Chacotes</td><td>Mar e natureza</td><td>16-30/7/2001</td><td>15-17</td><td>17.700</td><td>150004</td></tr>
<tr><td></td></tr>
<tr><td>Camp. xuv. Virxe Loreto
Camp. xuv. Pontemaril</td><td>Mar e natureza</td><td>16-30/7/2001</td><td>13-15</td><td>17.700</td><td>150005</td></tr>
<tr><td></td></tr>
<tr><td>Camp. xuv. Illa de Ons
Camp. xuv. P. de Xacinto</td><td>Mar e natureza</td><td>1-15/8/2001</td><td>13-15</td><td>17.700</td><td>150006</td></tr>
<tr><td></td></tr>
<tr><td>Alb. xuv. Mariña Española</td><td>A miña primeira
aventura</td><td>23-30/6/2001</td><td>9-10</td><td>11.300</td><td>150101</td></tr>
<tr><td></td></tr>
<tr><td></td><td></td><td>30/06-7/7/2001</td><td>9-10</td><td>11.300</td><td>150102</td></tr>
<tr><td></td></tr>
<tr><td></td><td></td><td>7-14/7/2001</td><td>9-10</td><td>11.300</td><td>150103</td></tr>
<tr><td></td></tr>
<tr><td></td><td></td><td>14-21/7/2001</td><td>9-10</td><td>11.300</td><td>150104</td></tr>
<tr><td></td></tr>
<tr><td></td><td></td><td>21-28/7/2001</td><td>9-10</td><td>11.300</td><td>150105</td></tr>
<tr><td></td></tr>
<tr><td></td><td>Deporte e recreación</td><td>17-31/8/2001</td><td>11-12</td><td>22.200</td><td>150106</td></tr>
<tr><td></td></tr>
<tr><td>Alb. xuv. Gandarío *</td><td>Actividades do mar</td><td>1-15/7/2001</td><td>13-14</td><td>24.300</td><td>150201</td></tr>
<tr><td></td></tr>
<tr><td></td><td>Vela e táboa</td><td>1-15/7/2001</td><td>15-17</td><td>24.300</td><td>150202</td></tr>
<tr><td></td></tr>
<tr><td></td><td>Actividades do mar</td><td>16-30/7/2001</td><td>13-14</td><td>24.300</td><td>150203</td></tr>
<tr><td></td></tr>
<tr><td></td><td>Actividades do mar</td><td>1-15/8/2001</td><td>12-14</td><td>24.300</td><td>150204</td></tr>
<tr><td></td></tr>
<tr><td></td><td>Vela e táboa</td><td>1-15/8/2001</td><td>15-17</td><td>24.300</td><td>150205</td></tr>
<tr><td></td></tr>
<tr><td></td><td>Actividades do mar</td><td>17-31/8/2001</td><td>13-14</td><td>24.300</td><td>150206</td></tr>
<tr><td></td></tr>
<tr><td></td><td>Vela e táboa</td><td>17-31/8/2001</td><td>15-17</td><td>24.300</td><td>150207</td></tr>
<tr><td></td></tr>
<tr><td>Camp. xuv. Furelos</td><td>En bicicleta e cabalo pola
natureza</td><td>1-15/7/2001</td><td>13-14</td><td>21.100</td><td>150301</td></tr>
<tr><td></td></tr>
<tr><td></td><td></td><td>16-30/7/2001</td><td>15-17</td><td>21.100</td><td>150302</td></tr>
<tr><td></td></tr>
<tr><td></td><td></td><td>1-15/8/2001</td><td>13-14</td><td>21.100</td><td>150303</td></tr>
<tr><td></td></tr>
<tr><td>Camp. xuv. Virxe de Loreto</td><td>Natureza xunto ó mar</td><td>1-15/7/2001</td><td>13-15</td><td>17.700</td><td>150401</td></tr>
<tr><td></td></tr>
<tr><td></td><td></td><td>1-15/8/2001</td><td>15-17</td><td>17.700</td><td>150402</td></tr>
<tr><td></td></tr>
<tr><td>Camp. xuv. Espiñeira</td><td>Aventura ó aire libre</td><td>1-15/7/2001</td><td>11-12</td><td>17.700</td><td>150501</td></tr>
<tr><td></td></tr>
<tr><td></td><td></td><td>16-30/7/2001</td><td>11-12</td><td>17.700</td><td>150502</td></tr>
<tr><td></td></tr>
<tr><td>Alb. xuv. Area</td><td>Actividades do mar: vela
e táboa, esquí acuático
e aula natureza mariña</td><td>1-15/7/2001</td><td>15-17</td><td>28.800</td><td>270101</td></tr>
<tr><td></td></tr>
<tr><td></td><td></td><td>16-30/7/2001</td><td>13-14</td><td>28.800</td><td>270102</td></tr>
<tr><td></td></tr>
<tr><td></td><td></td><td>1-15/8/2001</td><td>15-17</td><td>28.800</td><td>270103</td></tr>
<tr><td></td></tr>
<tr><td></td><td></td><td>17-31/8/2001</td><td>13-14</td><td>28.800</td><td>270104</td></tr>
<tr><td></td></tr>
</tbody></table>
<table><tbody><tr><td>Alb. xuv. Benigno Quiroga *</td><td>A nosa aventura:
iniciación ó deporte da
vela e do piragüismo</td><td>1-8/7/2001</td><td>9-11</td><td>11.300</td><td>270201</td></tr>
<tr><td></td></tr>
<tr><td></td><td></td><td>8-15/7/2001</td><td>9-11</td><td>11.300</td><td>270202</td></tr>
<tr><td></td></tr>
<tr><td></td><td></td><td>15-22/7/2001</td><td>9-11</td><td>11.300</td><td>270203</td></tr>
<tr><td></td></tr>
<tr><td></td><td></td><td>22-29/7/2001</td><td>9-11</td><td>11.300</td><td>270204</td></tr>
<tr><td></td></tr>
<tr><td></td><td></td><td>29/07-5/8/2001</td><td>9-11</td><td>11.300</td><td>270205</td></tr>
<tr><td></td></tr>
<tr><td></td><td></td><td>5-12/8/2001</td><td>9-11</td><td>11.300</td><td>270206</td></tr>
<tr><td></td></tr></tbody></table>
<table><tbody><tr><td></td></tr>
<tr><td></td></tr>
<tr><td>Instalación xuvenil</td><td>Actividade</td><td>Data</td><td>Idade</td><td>Importe praza</td><td>Nº código</td></tr>
<tr><td></td></tr>
</tbody></table>
<table><tbody><tr><td>Camp. Xuv. A Devesa</td><td>Encontro interautonómico</td><td>1-15/7/2001</td><td>15-17</td><td>17.200</td><td>270301</td></tr>
<tr><td></td></tr>
<tr><td>Camp. xuv. O Chanto</td><td>A nosa aventura</td><td>16-22/7/2001</td><td>9-11</td><td>8.900</td><td>270401</td></tr>
<tr><td></td></tr>
<tr><td></td><td></td><td>23-29/7/2001</td><td>9-11</td><td>8.900</td><td>270402</td></tr>
<tr><td></td></tr>
<tr><td>Camp. xuv. Os Chacotes</td><td>Deporte e natureza</td><td>1-15/8/2001</td><td>12-14</td><td>17.700</td><td>270501</td></tr>
<tr><td></td></tr>
<tr><td>Camp. xuv. P. de Xacinto</td><td>Aventura e deporte</td><td>1-15/7/2001</td><td>9-11</td><td>17.700</td><td>320101</td></tr>
<tr><td></td></tr>
<tr><td></td><td></td><td>16-30/7/2001</td><td>12-14</td><td>17.700</td><td>320102</td></tr>
<tr><td></td></tr>
<tr><td>Res. Colexio Pablo VI</td><td>Piragüismo</td><td>1-15/7/2001</td><td>12-13</td><td>24.300</td><td>320201</td></tr>
<tr><td></td></tr>
<tr><td></td><td></td><td>16-30/7/2001</td><td>14-15</td><td>24.300</td><td>320202</td></tr>
<tr><td></td></tr>
<tr><td>Alb. Escola Vilamarín *</td><td>Granxa agrogandeira</td><td>1-15/7/2001</td><td>9-11</td><td>23.200</td><td>320301</td></tr>
<tr><td></td></tr>
<tr><td></td><td></td><td>16-30/7/2001</td><td>11-13</td><td>23.200</td><td>320302</td></tr>
<tr><td></td></tr>
<tr><td></td><td></td><td>1-15/8/2001</td><td>9-11</td><td>23.200</td><td>320303</td></tr>
<tr><td></td></tr>
<tr><td>Alb. xuv. O Corgo</td><td>Piragüismo e remo</td><td>1-15/7/2001</td><td>14-15</td><td>24.300</td><td>320401</td></tr>
<tr><td></td></tr>
<tr><td></td><td></td><td>16-30/7/2001</td><td>12-13</td><td>24.300</td><td>320402</td></tr>
<tr><td></td></tr>
<tr><td></td><td></td><td>1-15/8/2001</td><td>14-15</td><td>24.300</td><td>320403</td></tr>
<tr><td></td></tr>
<tr><td>Alb. xuv. Vilamartín de
Valdeorras</td><td>A nosa aventura</td><td>1-15/7/2001</td><td>11-13</td><td>22.200</td><td>320501</td></tr>
<tr><td></td></tr>
<tr><td></td><td></td><td>16-30/7/2001</td><td>13-15</td><td>22.200</td><td>320502</td></tr>
<tr><td></td></tr>
<tr><td>Alb. xuv. Os Biocos de San Xoán
de Río</td><td>Aire libre
Ambiente</td><td>16-30/7/2001</td><td>14-15</td><td>23.200</td><td>320901</td></tr>
<tr><td></td></tr>
<tr><td></td><td></td><td>1-15/8/2001</td><td>11-13</td><td>23.200</td><td>320902</td></tr>
<tr><td></td></tr>
<tr><td>Alb. xuv. As Sinas *</td><td>Actividades do mar: vela, dorna,
táboa, piragüismo, kaiak, polo
e aula natureza mariña</td><td>1-15/7/2001</td><td>13-15</td><td>24.300</td><td>360101</td></tr>
<tr><td></td></tr>
<tr><td></td><td></td><td>16-30/7/2001</td><td>15-17</td><td>24.300</td><td>360102</td></tr>
<tr><td></td></tr>
<tr><td></td><td></td><td>1-15/8/2001</td><td>13-15</td><td>24.300</td><td>360103</td></tr>
<tr><td></td></tr>
<tr><td></td><td></td><td>17-31/8/2001</td><td>15-17</td><td>24.300</td><td>360104</td></tr>
<tr><td></td></tr>
<tr><td>Camp. xuv. Pontemaril</td><td>Aventura na natureza</td><td>1-15/7/2001</td><td>10-12</td><td>17.700</td><td>360201</td></tr>
<tr><td></td></tr>
<tr><td></td><td></td><td>16-30/7/2001</td><td>9-11</td><td>17.700</td><td>360202</td></tr>
<tr><td></td></tr>
<tr><td></td><td></td><td>1-8/8/2001</td><td>9-11</td><td>8.900</td><td>360203</td></tr>
<tr><td></td></tr>
<tr><td></td><td></td><td>9-16/8/2001</td><td>10-12</td><td>8.900</td><td>360204</td></tr>
<tr><td></td></tr>
<tr><td>Camp. xuv. Illa de Ons</td><td>Aventura na illa</td><td>1-15/7/2001</td><td>11-13</td><td>17.700</td><td>360301</td></tr>
<tr><td></td></tr>
<tr><td></td><td></td><td>16-30/7/2001</td><td>10-12</td><td>17.700</td><td>360302</td></tr>
<tr><td></td></tr>
<tr><td>Camp. xuv. Agolada</td><td>Aventura no mundo rural</td><td>1-15/7/2001</td><td>12-14</td><td>17.200</td><td>360401</td></tr>
<tr><td></td></tr>
<tr><td></td><td></td><td>16-30/7/2001</td><td>11-13</td><td>17.200</td><td>360402</td></tr>
<tr><td></td></tr></tbody></table>
<p>* Actividade complementaria: informática.</p>
<p>Campos de traballo en Galicia-2001</p>
<table><tbody><tr><td></td></tr>
<tr><td></td></tr>
<tr><td>Instalación xuvenil</td><td>Actividade</td><td>Data</td><td>Idade</td><td>Importe praza</td><td>Nº código</td></tr>
<tr><td></td></tr>
</tbody></table>
<table><tbody><tr><td>Campo de traballo Bergondo</td><td>Rehabilitación igrexa Bergondo
e ambiente</td><td>1-15/7/2001</td><td>15-17</td><td>10.000</td><td>150208</td></tr>
<tr><td></td></tr>
<tr><td></td><td></td><td>16-30/7/2001</td><td>18-22</td><td>10.000</td><td>150209</td></tr>
<tr><td></td></tr>
<tr><td></td><td></td><td>1-15/8/2001</td><td>15-17</td><td>10.000</td><td>150210</td></tr>
<tr><td></td></tr>
<tr><td>Campo de traballo de Vilarbó</td><td>Campo de traballo
Ambiente</td><td>16-29/7/2001</td><td>18-22</td><td>10.000</td><td>150601</td></tr>
<tr><td></td></tr>
<tr><td></td><td></td><td>1-14/8/2001</td><td>18-22</td><td>10.000</td><td>150602</td></tr>
<tr><td></td></tr>
<tr><td></td><td></td><td>16-29/8/2001</td><td>23-30</td><td>10.000</td><td>150603</td></tr>
<tr><td></td></tr>
<tr><td>Campo de traballo de Lugo</td><td>Ambiente</td><td>1-15/7/2001</td><td>18-22</td><td>10.000</td><td>270601</td></tr>
<tr><td></td></tr>
<tr><td></td><td></td><td>17-31/7/2001</td><td>23-30</td><td>10.000</td><td>270602</td></tr>
<tr><td></td></tr>
<tr><td></td><td></td><td>1-15/8/2001</td><td>18-22</td><td>10.000</td><td>270603</td></tr>
<tr><td></td></tr>
<tr><td></td><td></td><td>17-31/8/2001</td><td>23-30</td><td>10.000</td><td>270604</td></tr>
<tr><td></td></tr>
<tr><td>Campo de traballo de Monforte de
Lemos</td><td>Ambiente</td><td>1-15/7/2001</td><td>23-30</td><td>10.000</td><td>270701</td></tr>
<tr><td></td></tr>
<tr><td></td><td></td><td>17-31/7/2001</td><td>18-22</td><td>10.000</td><td>270702</td></tr>
<tr><td></td></tr>
<tr><td></td><td></td><td>1-15/8/2001</td><td>23-30</td><td>10.000</td><td>270703</td></tr>
<tr><td></td></tr>
<tr><td></td><td></td><td>17-31/8/2001</td><td>18-22</td><td>10.000</td><td>270704</td></tr>
<tr><td></td></tr></tbody></table>
<table><tbody><tr><td></td></tr>
<tr><td></td></tr>
<tr><td>Instalación xuvenil</td><td>Actividade</td><td>Data</td><td>Idade</td><td>Importe praza</td><td>Nº código</td></tr>
<tr><td></td></tr>
</tbody></table>
<table><tbody><tr><td>Campo de traballo da Peroxa</td><td>Ambiente e arqueoloxía</td><td>1-15/8/2001</td><td>18-22</td><td>10.000</td><td>320601</td></tr>
<tr><td></td></tr>
<tr><td></td><td></td><td>16-30/8/2001</td><td>23-30</td><td>10.000</td><td>320602</td></tr>
<tr><td></td></tr>
<tr><td>Campo de traballo de Ribas de Sil</td><td>Ambiente e arqueoloxía</td><td>1-15/7/2001</td><td>15-17</td><td>10.000</td><td>320701</td></tr>
<tr><td></td></tr>
<tr><td></td><td></td><td>16-30/7/2001</td><td>23-30</td><td>10.000</td><td>320702</td></tr>
<tr><td></td></tr>
<tr><td></td><td></td><td>1-15/8/2001</td><td>18-22</td><td>10.000</td><td>320703</td></tr>
<tr><td></td></tr>
<tr><td></td><td></td><td>16-30/8/2001</td><td>23-30</td><td>10.000</td><td>320704</td></tr>
<tr><td></td></tr>
<tr><td>Campo de traballo O Corgo</td><td>Ambiente</td><td>16-30/8/2001</td><td>18-22</td><td>10.000</td><td>320404</td></tr>
<tr><td></td></tr>
<tr><td>Campo de traballo de Celanova</td><td>Restauración</td><td>1-15/7/2001</td><td>23-30</td><td>10.000</td><td>320801</td></tr>
<tr><td></td></tr>
<tr><td></td><td></td><td>16-30/7/2001</td><td>18-22</td><td>10.000</td><td>320802</td></tr>
<tr><td></td></tr>
<tr><td>Camp. xuvenil Pontemaril</td><td>Campo de traballo restauración
e ambiente</td><td>1-15/8/2001</td><td>18-22</td><td>10.000</td><td>360205</td></tr>
<tr><td></td></tr>
<tr><td></td><td></td><td>17-31/8/2001</td><td>23-30</td><td>10.000</td><td>360206</td></tr>
<tr><td></td></tr>
<tr><td>Camp. xuv. Illa de Ons</td><td>Campo de traballo
Ambiente</td><td>1-15/7/2001</td><td>18-22</td><td>10.000</td><td>360303</td></tr>
<tr><td></td></tr>
<tr><td></td><td></td><td>16-30/7/2001</td><td>23-30</td><td>10.000</td><td>360304</td></tr>
<tr><td></td></tr>
<tr><td></td><td></td><td>1-15/8/2001</td><td>23-30</td><td>10.000</td><td>360305</td></tr>
<tr><td></td></tr>
<tr><td></td><td></td><td>17-31/8/2001</td><td>18-22</td><td>10.000</td><td>360306</td></tr>
<tr><td></td></tr>
<tr><td>Camp. xuv. Illas Cíes</td><td>Campo de traballo
Ambiente</td><td>1-15/7/2001</td><td>18-22</td><td>10.000</td><td>360501</td></tr>
<tr><td></td></tr>
<tr><td></td><td></td><td>16-30/7/2001</td><td>23-30</td><td>10.000</td><td>360502</td></tr>
<tr><td></td></tr>
<tr><td></td><td></td><td>1-15/8/2001</td><td>18-22</td><td>10.000</td><td>360503</td></tr>
<tr><td></td></tr>
<tr><td></td><td></td><td>17-31/8/2001</td><td>23-30</td><td>10.000</td><td>360504</td></tr>
<tr><td></td></tr></tbody></table>
<p>Campamentos noutras comunidades autónomas. Ano 2001-Campaña Verán</p>
<table><tbody><tr><td></td></tr>
<tr><td></td></tr>
<tr><td>Comunidade autónoma</td><td>Instalación xuvenil</td><td>Modalidade</td><td>Idade</td><td>Data</td><td>Prezo</td><td>Código</td></tr>
<tr><td></td></tr>
</tbody></table>
<table><tbody><tr><td>Dep. Gral. De Aragón</td><td>Aula natureza de Pineta</td><td>Campus montaña</td><td>13-15</td><td>17-31/7/2001</td><td>28.000</td><td>501301</td></tr>
<tr><td></td></tr>
<tr><td>Canarias</td><td>Res. xuv. San Antonio</td><td>Turístico-cultural</td><td>14-17</td><td>1-15/7/2001</td><td>52.000</td><td>500203</td></tr>
<tr><td></td></tr>
<tr><td>Cantabria</td><td>Camp. Loredo</td><td>Náutica</td><td>14-17</td><td>30/06-14/7/2001</td><td>31.000</td><td>500301</td></tr>
<tr><td></td></tr>
<tr><td></td><td>Alb. xuv. Loredo e alb.
xuv. Braña Vieja</td><td>Praia - montaña</td><td>14-17</td><td>17-31/7/2001</td><td>28.000</td><td>500302</td></tr>
<tr><td></td></tr>
<tr><td></td><td>Camp. xuv. Picos de Europa</td><td>Ruta de montaña</td><td>13-15</td><td>17-31/7/2001</td><td>28.000</td><td>500303</td></tr>
<tr><td></td></tr>
<tr><td></td><td>Alb. xuv. Solórzano</td><td>Iniciación inglés</td><td>13-15</td><td>16-30/7/2001</td><td>28.000</td><td>500306</td></tr>
<tr><td></td></tr>
<tr><td>Castilla y León</td><td>Alb. xuvenil Navarredonda
de Gredos</td><td>Multiaventura</td><td>14-17</td><td>1-15/7/2001</td><td>28.000</td><td>500401</td></tr>
<tr><td></td></tr>
<tr><td></td><td>Alb. xuvenil Soncillos</td><td>Multiaventura</td><td>14-17</td><td>1-15/7/2001</td><td>28.000</td><td>500402</td></tr>
<tr><td></td></tr>
<tr><td></td><td>Cuerda del Pozo</td><td>Náutica</td><td>14-17</td><td>1-15/7/2001</td><td>31.000</td><td>500407</td></tr>
<tr><td></td></tr>
<tr><td></td><td>Camp. xuvenil Puente Viejo</td><td>Náutica</td><td>14-17</td><td>16-30/7/2001</td><td>31.000</td><td>500404</td></tr>
<tr><td></td></tr>
<tr><td></td><td>Camp. xuv. Espinosa de los
Monteros</td><td>Multiaventura</td><td>15-17</td><td>16-30/7/2001</td><td>28.000</td><td>500406</td></tr>
<tr><td></td></tr>
<tr><td></td><td>Camp. Xuvenil Alto de León</td><td>Intercomunidades</td><td>12-14</td><td>1-15/08/01</td><td>28.000</td><td>500403</td></tr>
<tr><td></td></tr>
<tr><td>Castilla - La Mancha</td><td>Alb. xuvenil Alonso Quijano</td><td>Náutica e aire
libre</td><td>15-17</td><td>1-15/7/2001</td><td>31.000</td><td>500501</td></tr>
<tr><td></td></tr>
<tr><td>Extremadura</td><td>C. Emperador Carlos V</td><td>Sendeirismo</td><td>15-17</td><td>2-16/08/01</td><td>28.000</td><td>500603</td></tr>
<tr><td></td></tr>
<tr><td>Murcia</td><td>Alb. xuvenil Calarreona</td><td>Mar e natureza</td><td>14-17</td><td>1-15/7/2001</td><td>28.000</td><td>500701</td></tr>
<tr><td></td></tr>
<tr><td></td><td>Águilas</td><td>Náutica</td><td>14-17</td><td>1-15/7/2001</td><td>31.000</td><td>500704</td></tr>
<tr><td></td></tr>
<tr><td>Navarra</td><td>Alb. xuv. Lekároz (3)</td><td>Multiaventura</td><td>15-17</td><td>17-31/7/2001</td><td>28.000</td><td>500806</td></tr>
<tr><td></td></tr>
<tr><td></td><td>Alb. xuv. Valle del Baztán</td><td>Itinerante</td><td>15-17</td><td></td><td>28.000</td><td>500802</td></tr>
<tr><td></td></tr>
<tr><td></td><td>Alb. xuv. Lekároz (4)</td><td>Multiaventura</td><td>15-17</td><td>2-16/8/2001</td><td>28.000</td><td>500807</td></tr>
<tr><td></td></tr>
<tr><td></td><td>Alb. xuv. Belagua (3)</td><td>Travesía montaña</td><td>15-17</td><td></td><td>28.000</td><td>500808</td></tr>
<tr><td></td></tr>
<tr><td>La Rioja</td><td>Camp. xuvenil Molino Viejo</td><td>Aula de natureza</td><td>13-14</td><td>2-16/7/2001</td><td>28.000</td><td>500901</td></tr>
<tr><td></td></tr>
<tr><td></td><td>Alb. xuvenil Hospital
San José</td><td>Iniciación á
montaña</td><td>15-17</td><td></td><td>28.000</td><td>500902</td></tr>
<tr><td></td></tr></tbody></table>

