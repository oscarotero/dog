---
date: '1995-09-29'
id: 498E
page: 7
number: 188
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Orde do 19 de setembro de 1995 pola que se fai pública a lista dos opositores
  seleccionados no proceso selectivo convocado pola Orde do 28 de marzo de 1995
  (DOG do 7 de abril), para ingreso no corpo de mestres en expectativa de
  ingreso na Comunidade Autónoma de Galicia, así como a adquisición de novas
  especialidades.
range: Orde
url: 'https://www.xunta.gal/dog/Publicados/1995/19950929/Anuncio498E_gl.html'
---
<p>De conformidade co disposto no punto 50 da orde da Consellería de Educación e Ordenación Universitaria do 28 de marzo de 1995 (DOG do 7 de abril), os órganos de selección remitiron á Dirección Xeral de Persoal a relación de aspirantes seleccionados, por orde de puntuación, e á vista de dita relación, esta consellería,</p>
<p>DISPÓN:</p>
<p>Primeiro.-Facer pública, no anexo I que se xunta, por especialidades e número de orde nesa especialidade, a relación dos aspirantes seleccionados no proceso selectivo para o ingreso no corpo de mestres.</p>
<p>Segundo.-Facer pública, no anexo II que se xunta, por especialidades, a relación de aspirantes que acadaron unha nova especialidade.</p>
<p>Terceiro.-O destino que obteñan os opositores que se relacionan no anexo I desta orde terá carácter provisional, e estarán obrigados a participar, no seu momento, nos seguintes concursos de traslados que se convoquen ata obteren destino definitivo dentro do ámbito de xestión directa da Consellería de Educación e Ordenación Universitaria.</p>
<p>Cuarto.-Os que, por estaren cumprindo o servicio militar, por xestación ou por outra causa, a xuízo da Dirección Xeral de Persoal, necesiten aprazamento da súa incorporación á fase de prácticas, unha vez que sexan chamados, deberán solicitalo por escrito</p>
<p>perante a Dirección Xeral de Persoal xuntando os documentos xustificativos.</p>
<p>Quinto.-Entenderase que renuncian ó procedemento selectivo os opositores seleccionados que non se incorporen ó destino obtido no prazo de 5 días, unha vez coñecido.</p>
<p>Sexto.-A Dirección Xeral de Persoal adoptará tódalas medidas que sexan precisas para o desenvolvemento desta orde.</p>
<p>Santiago de Compostela, 19 de setembro de 1995.</p>
<p>Juan Piñeiro Permuy</p>
<p>Conselleiro de Educación e Ordenación Universitaria</p>
<p>9506114</p>

