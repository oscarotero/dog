---
date: '2013-03-25'
id: L102-270213-0001
page: 8929
number: 59
agency: Concello de Ames
section: VI. Anuncios. b) Administración local.
title: >-
  ANUNCIO de información pública sobre a licitación de subministración mediante
  arrendamento (renting) de dous vehículos para a Policía local.
range: Anuncio
url: >-
  https://www.xunta.gal/dog/Publicados/2013/20130325/AnuncioL102-270213-0001_gl.html
---
<p>Arrendamento (renting) de dous (2) vehículos para a Policía local.</p>
    <p>Licitación correspondente á subministración mediante arrendamento (renting) de dous (2) vehículos para servizo de Policía local do Concello de Ames.</p>
    <p>En cumprimento do acordo adoptado na Xunta de Goberno Local, en sesión ordinaria, con data do 21 de febreiro de 2013, e conforme o disposto no artigo 143 do TRLCSP anúnciase a licitación correspondente á subministración mediante arrendamento (renting) de dous vehículos para o servizo de Policía local do Concello de Ames.</p>
    <p>1. Entidade adxudicadora.</p>
    <p>a) Organismo: Concello de Ames.</p>
    <p>b) Dependencia que tramita o expediente: contratación.</p>
    <p>c) Obtención da documentación e información:</p>
    <p>Enderezo da internet do perfil do contratante: www.concellodeames.org</p>
    <p>d) Nº de expediente: subministración 1/2013.</p>
    <p>2. Obxecto do contrato.</p>
    <p>a) Tipo: subministración.</p>
    <p>b) Descrición: é a contratación consistente na subministración en réxime de arrendamento (renting) de dous vehículos con destino á Policía local do Concello de Ames, conforme as exixencias e características técnicas establecidas no prego de prescricións técnicas.</p>
    <p>c) Lugar de execución/entrega: Concello de Ames.</p>
    <p>d) Prazo de execución/entrega: fíxase un período de arrendamento de 48 meses. O prazo máximo de entrega é de 1 mes contado desde a formalización do contrato.</p>
    <p>3. Tramitación e procedemento.</p>
    <p>a) Tramitación: ordinaria.</p>
    <p>b) Procedemento: aberto.</p>
    <p>c) Criterios de adxudicación:</p>
    <p>Oferta económica: ata 15 puntos.</p>
    <p>Melloras sobre as características técnicas e equipamento dos vehículos ofertados: ata 15 puntos.</p>
    <p>4. Orzamento base de licitación.</p>
    <p>Importe: 83.520 euros, máis IVE para os catro anos de duración do contrato.</p>
    <p>5. Garantías exixidas: provisional: non se exixe. Definitiva: 5 %.</p>
    <p>6. Requisitos específicos do contratista.</p>
    <p>Solvencia económica e financeira: conforme o disposto nos pregos de cláusulas administrativas.</p>
    <p>Solvencia técnica e profesional: conforme o disposto nos pregos de cláusulas administrativas.</p>
    <p>7. Presentación de ofertas.</p>
    <p>a) O prazo para presentar as ofertas será de 15 días naturais, contados a partir do día seguinte ao da publicación deste anuncio no BOP, no DOG e no perfil do contratante do Concello de Ames. Se o último día fose sábado ou festivo, ampliarase o prazo ata o seguinte día hábil.</p>
    <p>b) Presentaranse no Rexistro Xeral de Entrada do Concello de Ames, praza do Concello, nº 2, das 9.00 ás 14.00 horas.</p>
    <p>Tamén poderán enviarse por correo co cumprimento dos requisitos exixidos no punto 9 do prego de cláusulas administrativas particulares.</p>
    <p>8. Apertura de ofertas.</p>
    <p>Finalizado o prazo de presentación de ofertas procederase á apertura da documentación, que terá lugar o día e a hora que sinale o presidente da mesa de contratación, na Casa do Concello. O día e a hora dos actos públicos de apertura de ofertas anunciarase no perfil do contratante do órgano de contratación.</p>
    <p>Ames, 22 de febreiro de 2013</p>
    <footer><p>Santiago V. Amor Barreiro<br>Alcalde</p></footer>

