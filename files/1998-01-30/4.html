---
date: '1998-01-30'
id: '9926'
page: 806
number: 20
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 19 de xaneiro de 1998 pola que se autoriza o centro docente
  estranxeiro Chester College International School de Teo (A Coruña), para
  imparti-las ensinanzas do sistema educativo dos Estados Unidos de América a
  alumnos españois e estranxeiros.
range: Orde
url: 'https://www.xunta.gal/dog/Publicados/1998/19980130/Anuncio9926_gl.html'
---
<p>Examinado o expediente instruído por Juan Pías Barbeira, en calidade de representante do centro Chester College International School con domicilio en Montouto-Teo (A Coruña), solicita autorización para impartir ensinanzas do sistema educativo dos Estados Unidos de América a alumnos españois e estranxeiros.</p>
<p>Resultando que por Orde de 21 de xaneiro de 1987 (BOE do 14 de febreiro), se autoriza o funcionamento do dito centro para impartir ensinanzas correspondentes ós niveis de kindergarden e elementary school, equivalentes a educación preescolar e educación xeral básica. Así mesmo, por Orde do 8 de febreiro de 1989 (BOE do 13 de marzo), autorízaselle o nivel de high school (grados 9º a 12º), equivalentes ó bacharelato unificado polivalente e o curso de orientación universitaria.</p>
<p>Tendo en conta o establecido no Real decreto 806/1993, do 28 de maio (BOE do 23 de xuño), sobre réxime de centros docentes estranxeiros en España, polo que os centros estranxeiros autorizados deberán solicitar novamente autorización e inscrición conforme o previsto neste real decreto.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-lo centro docente estranxeiro Chester College International School para imparti-las ensinanzas do sistema educativo dos Estados Unidos de América a alumnos españois e estranxeiros, segundo os datos que se reflicten no anexo.</p>
<p>Segundo.-Este centro deberá imparti-lo currículo de lingua e cultura españolas así como de lingua</p>
<p>e cultura galegas establecidos pola Consellería de Educación e Ordenación Universitaria.</p>
<p>Terceiro.-O recoñecemento dos estudios no dito centro rexerase polo que en cada momento dispoña a normativa reguladora de homologación e validación de títulos e estudios estranxeiros de educación non universitaria.</p>
<p>Disposición transitoria</p>
<p>Ata que se fixe o currículo e horario correspondente ás ensinanzas de lingua e cultura españolas, seguirán vixentes as prescricións contidas no anexo do Real decreto 1110/1978, do 12 de maio, segundo se establece na disposición transitoria segunda do Real decreto 806/1993, do 28 de maio (BOE do 23 de xuño). O contido desta disposición transitoria farase extensivo á lingua e cultura galegas, en aplicación do establecido no Decreto 247/1995, do 14 de setembro (DOG do 15), modificado polo Decreto 66/1997, do 21 de marzo (DOG do 3 de maio), polo que se desenvolve para o ensino a Lei de normalización lingüística.</p>
<p>Santiago de Compostela, 19 de xaneiro de 1998.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: A Coruña.</p>
<p>Concello: Teo.</p>
<p>Localidade: Montouto.</p>
<p>Enderezo: Montouto.</p>
<p>Denominación: Chester College International School.</p>
<p>Titular: Chester College, S.A.</p>
<p>Niveis educativos: kindergarden, elementary school (1º a 8º grao), high school (9º a 12º grao), correspondentes a educación infantil, primaria, secundaria obrigatoria e bacharelato.</p>
<p>Número de puestos escolares: 230.</p>
<p>702</p>

