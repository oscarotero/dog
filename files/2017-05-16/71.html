---
date: '2017-05-16'
id: G0487-120517-1
page: 24009
number: 93
agency: Colexio Oficial de Terapeutas Ocupacionais de Galicia
section: VI. Anuncios. c) Outros anuncios.
title: ANUNCIO da asemblea xeral constituínte.
range: Anuncio
url: >-
  https://www.xunta.gal/dog/Publicados/2017/20170516/AnuncioG0487-120517-1_gl.html
---
<p>A Asociación Profesional Galega de Terapeutas Ocupacionais (APGTO) e a Comisión Xestora provisional do Cotoga, en cumprimento da vixente lei convoca a todos os profesionais en posesión da diplomatura en terapia ocupacional á Asemblea de Constitución do Colexio, que se celebrará o próximo día 3 de xuño de 2017, ás 17.30 horas en primeira convocatoria e ás 18.00 horas en segunda convocatoria, no Salón do Ámbito Cultural do Corte Inglés, sito na rúa Restollal, 50, de Santiago de Compostela. </p>
    <p>Para poder formar parte da Asemblea Constituínte, os interesados deberán acreditarse cos seguintes documentos: </p>
    <p>1. As persoas que forman parte do censo profesional de terapeutas ocupacionais en Galicia, elaborado pola APGTO durante o ano 2014: bastará con acudir co documento nacional de identidade (se a documentación enviada estivese aínda en vigor) ou fotocopia compulsada do mesmo (no caso de que caducase neste período). </p>
    <p>2. As persoas que non formen parte de tal censo: </p>
    <p>– Título de diplomado en terapia ocupacional ou fotocopia compulsada deste. </p>
    <p>– Documento nacional de identidade e fotocopia deste. </p>
    <p>A Asemblea Constituínte celebrarase coa seguinte orde do día: </p>
    <p>1º. Benvida aos/ás asistentes e recollida de documentación. </p>
    <p>2º. Lectura da Lei 13/2016, do 26 de xullo, de creación do Colexio Oficial de Terapeutas Ocupacionais de Galicia. </p>
    <p>3º. Aprobación dos estatutos definitivos do Colexio Oficial de Terapeutas Ocupacionais de Galicia (Cotoga). </p>
    <p>4º. Elección dos membros dos órganos de goberno do Colexio. </p>
    <p>5º. Propostas, debate e aprobación, se procede, do orzamento de ingresos, gastos e establecemento das cotas de ingreso e periódicas dos/das colexiados/as. </p>
    <p>6º. Rogos e preguntas. </p>
    <p>A Coruña, 10 de maio de 2017</p>
    <footer><p>Thais Pousada García<br>Presidenta da Comisión Xestora do Colexio Oficial<br>de Terapeutas Ocupacionais de Galicia</p></footer>
    <p class="dog-firma-izq">Mª do Pilar Blázquez Ballesteros<br>Secretaria do Colexio Oficial de Terapeutas Ocupacionais de Galicia</p>

