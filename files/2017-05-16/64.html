---
date: '2017-05-16'
id: L354-250417-0004
page: 23999
number: 93
agency: Concello de Ourense
section: VI. Anuncios. b) Administración local.
title: >-
  ANUNCIO polo que se dá publicidade á Sentenza 595/2016, no procedemento
  ordinario 4490/2011 (expediente Planeamento 2011002613).
range: Anuncio
url: >-
  https://www.xunta.gal/dog/Publicados/2017/20170516/AnuncioL354-250417-0004_gl.html
---
<p>Visto pola Sección Segunda da Sala do Contencioso-Administrativo do Tribunal Superior de Xustiza de Galicia o procedemento ordinario 4490/2011, en relación co Decreto 187/2011, da Xunta de Galicia, do 29 de setembro, polo que se suspende parcialmente a vixencia do Plan xeral de ordenación urbana do Concello de Ourense e se aproba a ordenación urbanística provisional ata a entrada en vigor do novo planeamento, interposto por Jorge Víctor Gil Carnicer, ditou a Sentenza 595/2016, do 6 de outubro, pola que se estima o recurso contencioso-administrativo interposto.</p>
    <p>Polo tanto, de conformidade co disposto nos artigos 72 e 107 da Lei 29/1998, do 13 de xullo, reguladora da xurisdición contencioso-administrativa, e co fin de levar a puro e debido efecto a dita sentenza, resólvese dar publicidade á súa parte dispositiva, que a seguir se transcribe:</p>
    <p>«Que debemos estimar e estimamos o recurso contencioso-administrativo interposto por Jorge Víctor Gil Carnicer contra o Decreto 187/2011, do 29 de setembro, da Consellería de Medio Ambiente, Territorio e Infraestruturas da Xunta de Galicia, polo que se suspende parcialmente o Plan xeral de ordenación urbana do Concello de Ourense e se aproba a ordenación urbanística provisional ata a entrada en vigor do novo planeamento e, conforme o instado, anulamos o referido Decreto 187/2011, no particular que aproba a ordenación urbanística provisional do nº 12 do anexo II do dito decreto, AR-39 E predio Mariñamansa, sen facer especial condena en custas.</p>
    <p>Contra esta sentenza cabe interpor, ben ante o Tribunal Supremo, ben ante a correspondente sección desta sala, o recurso de casación previsto no artigo 86 da Lei xurisdicional, que deberá prepararse mediante escrito que se presentará nesta sala no prazo de trinta días e cumprindo os requisitos indicados no artigo 89.2 da dita lei».</p>
    <p>Así mesmo, a Sección Segunda do Tribunal Superior de Xustiza de Galicia ditou auto no sentido de inadmitir a trámite o recurso de casación número 118/2016, preparado pola Xunta de Galicia e polo Concello de Ourense contra a Sentenza 595/2016, do 6 de outubro, pronunciada pola Sección Segunda da Sala do Contencioso-Administrativo do Tribunal Superior de Xustiza de Galicia.</p>
    <p>Ourense, 19 de abril de 2017</p>
    <footer><p>Jesús Vázquez Abad<br>Alcalde presidente</p></footer>

