---
date: '2022-11-04'
id: G0003-251022-0001
page: 57957
number: 210
agency: Servizo Galego de Saúde
section: IV. Oposicións e concursos.
title: >-
  ANUNCIO do 25 de outubro de 2022, da Xerencia da Área Sanitaria da Coruña e
  Cee, polo que se dá publicidade da resolución da mesma data para a provisión,
  polo procedemento de avaliación colexiada, dun posto de xefe/a do Servizo de
  Hospitalización a Domicilio-Coidados Paliativos.
range: Anuncio
url: >-
  https://www.xunta.gal/dog/Publicados/2022/20221104/AnuncioG0003-251022-0001_gl.html
---
<p>O Decreto 206/2005, do 22 de xullo (DOG núm. 145, do 29 de xullo), regula a provisión de prazas de persoal estatutario do Servizo Galego de Saúde. </p>
    <p>En desenvolvemento do citado decreto, ditouse a Orde da Consellería de Sanidade o 24 de maio de 2006 (DOG núm. 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde.</p>
    <p>Con base no exposto, a Xerencia da Área Sanitaria da Coruña e Cee, ao abeiro das facultades que lle confire o artigo 3 da citada Orde do 24 de maio de 2006 (DOG núm. 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde,</p>
    <h2>RESOLVE:</h2>
    <p>Primeiro. Proceder ao anuncio da convocatoria para a provisión, mediante o procedemento de avaliación colexiada, dun posto de xefe/a do Servizo de Hospitalización a Domicilio-Coidados Paliativos.</p>
    <p>Segundo. As solicitudes para participar nesta convocatoria, xunto coa documentación a que se refiren as súas bases, deberán dirixirse á Xerencia da Área Sanitaria da Coruña e Cee e poderán presentarse no Rexistro do Hospital Universitario A Coruña (edificio Hotel de Pacientes, As Xubias de Arriba, 84, 15006 A Coruña), así como a través de calquera dos procedementos do artigo 16.4 da Lei 39/2015, do 1 de outubro, do procedemento administrativo común das administracións públicas. O prazo de presentación de solicitudes será dun mes, contado a partir do día seguinte ao da publicación do anuncio desta convocatoria no <em>Diario Oficial de Galicia</em>.</p>
    <p>Terceiro. As bases íntegras da convocatoria estarán expostas na páxina web do Servizo Galego de Saúde (www.sergas.es) e na páxina web do espazo do profesional da Área Sanitaria da Coruña e Cee.</p>
    <p>A Coruña, 25 de outubro de 2022</p>
    <footer><p>Luis Verde Remeseiro<br>Xerente da Área Sanitaria da Coruña e Cee</p></footer>

