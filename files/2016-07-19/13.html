---
date: '2016-07-19'
id: G2261-090616-0003
page: 31382
number: 136
agency: Xulgado de Primeira Instancia e Instrución número 1 de Noia
section: V. Administración de xustiza.
title: EDICTO (ORD 201/2015)
range: Edicto
url: >-
  https://www.xunta.gal/dog/Publicados/2016/20160719/AnuncioG2261-090616-0003_gl.html
---
<p>Miguel Gendra Rey, letrado da Administración de xustiza do Xulgado de Primeira Instancia e Instrución de Noia, fai saber que neste xulgado se segue, por instancia de José García López e Manuela Bello Liste, demanda de procedemento ordinario fronte a A Vila Desarrollos Urbanísticos, Sociedad Limitada, en que se ditou sentenza estimatoria do 2.4.2016, coa seguinte parte dispositiva:</p>
    <p>«Acordo estimar integramente a demanda interposta por José García López e Manuela Bello Liste, representados pola procuradora Mercedes Treus Blanco e asistidos pola letrada María José Trigo Oubiña, fronte a A Vila Desarrollos Urbanísticos, S.L., en situación de rebeldía procesual, e, en consecuencia:</p>
    <p>1º. Declaro resolto o contrato de permuta formalizado entre as partes neste procedemento, en escritura pública do 4 de abril de 2007.</p>
    <p>2º. Condeno a demandada a lle restituír á demandante a propiedade do predio obxecto do contrato de permuta formalizado en escritura pública do 4 de abril de 2007, para o cal deberá outorgar as escrituras públicas que sexan necesarias para tal fin e inscribir no Rexistro da Propiedade a dita restitución, así como a aboar os gastos derivados da dita restitución.</p>
    <p>Todo isto con imposición das custas procesuais á demandada.</p>
    <p>Notifíquese esta sentenza ás partes e fágaselles saber que non é firme e contra ela cabe interpoñer, ante este xulgado e para a súa resolución pola Audiencia Provincial da Coruña, recurso de apelación, no prazo de vinte días contado a partir do seguinte ao da notificación desta resolución, logo de consignación do preceptivo depósito.»</p>
    <p>E como consecuencia do ignorado paradoiro de A Vila Desarrollos Urbanísticos, Sociedad Limitada, expídese este edicto para que sirva de cédula de notificación.</p>
    <p>Noia, 8 de xuño de 2016</p>
    <footer><p>O letrado da Administración de xustiza</p></footer>

