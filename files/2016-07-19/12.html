---
date: '2016-07-19'
id: G2167-300616-0001
page: 31380
number: 136
agency: Xulgado de Primeira Instancia número 1 de Santiago de Compostela
section: V. Administración de xustiza.
title: EDICTO (603/2015).
range: Edicto
url: >-
  https://www.xunta.gal/dog/Publicados/2016/20160719/AnuncioG2167-300616-0001_gl.html
---
<p>José Luis Pérez García, secretario xudicial do Xulgado de Primeira Instancia número 1 de Santiago de Compostela, polo presente anuncio:</p>
    <p>No presente procedemento seguido por instancia de Camilo Álvarez Pérez, Begoña Castro Iglesias fronte a Banco Bilbao Vizcaya Argentaria, Mundo Mágico Tours, S.A. e Espinaquer 2001, S.L. ditouse sentenza, cuxo teor literal é o seguinte:</p>
    <p>Sentenza</p>
    <p>Maxistrado xuíz: Jorge Martínez Vázquez</p>
    <p>Demandante: Camilo Álvarez Pérez e Begoña Castro Iglesias</p>
    <p>Procuradora: Sra. Cobas Riveiro</p>
    <p>Avogado: Sr. Vázquez Mato</p>
    <p>Demandados: Espinaquer 2001, S.L. (en rebeldía procesual), Mundo Mágico Tours, S.A. (en rebeldía procesual) e Banco Bilbao Vizcaya Argentaria, S.A. (1)</p>
    <p>Procurador: Sr. García-Piccoli Atanes (1)</p>
    <p>Avogada: Sra. Carralero Alonso, na vista Sra. Rodríguez Seoane (1)</p>
    <p>Xuízo verbal 603/2015 sobre resolución de contrato.</p>
    <p>En Santiago de Compostela o 22 de xaneiro de 2016.</p>
    <p>Resolución,</p>
    <p>Estimar substancialmente a demanda interposta por Camilo Álvarez Pérez e Begoña Castro Iglesias, fronte a Espinaquer 2001, S.L., en rebeldía procesual, fronte a Mundo Mágico Tours, S.A., en rebeldía procesual, e fronte a Banco Bilbao Vizcaya Argentaria, S.A., representado polo Sr. García-Piccoli Atanes, cos seguintes pronunciamentos:</p>
    <p>1º. Declaro a resolución do contrato de aproveitamento por quenda subscrita polos demandantes con Espinaquer 2001, S.L. e Mundo Mágico Tours, S.A. o 20 de setembro de 2001.</p>
    <p>2º. Declaro a resolución do contrato de financiamento vinculado ao anterior subscrito polos demandantes co Banco Bilbao Vizcaya Argentaria, S.A. o 16 de outubro de 2001.</p>
    <p>3º. Condeno o Banco Bilbao Vizcaya Argentaria, S.A. a aboar aos demandantes 4.909,96 euros, con máis os xuros legais desde a data de interposición da demanda (o 31 de xullo de 2015), e con obriga de realizar as xestións oportunas para a baixa dos demandantes en rexistros de solvencia e patrimonio ou de morosos en que se tivesen incluído por instancia do banco por razón de débedas derivadas do contrato de financiamento resolto.</p>
    <p>Todo iso con imposición de custas aos demandados.</p>
    <p>Notifíquese esta sentenza ás partes, facéndolles saber que contra esta cabe recurso de apelación que, se é o caso, deberá interpoñerse ante este mesmo xulgado para a Audiencia Provincial dentro dos vinte días seguintes a aquel en que se notifique esta resolución.</p>
    <p>Para a interposición do recurso de apelación será necesaria a constitución previa de depósito de 50 euros, que deberá consignarse na conta de depósitos e consignacións do xulgado, debendo xustificarse a consignación no momento de presentar o escrito de interposición. Se o recurso se estimar total ou parcialmente restituirase o depósito, que se perderá para sufragar as actividades do Ministerio de Xustiza e Comunidades Autónomas en caso de desestimación total. Quedan exentos os que teñan recoñecido o dereito de asistencia xurídica gratuíta, así como o Ministerio Fiscal, administracións públicas e organismos autónomos.</p>
    <p>Lévese o orixinal ao libro de sentenzas.</p>
    <p>Por esta a miña sentenza, da que se expedirá testemuño para incorporalo ás actuacións, pronúncioo, mándoo e asínoo. Jorge Martínez Vázquez, maxistrado-xuíz deste xulgado.</p>
    <p>E encontrándose o devandito demandado, Mundo Mágico Tours, S.A., Espinaquer 2001, S.L., en paradoiro descoñecido, expídese o presente co fin de que sirva de notificación en forma a este.</p>
    <p>Santiago de Compostela, 4 de febreiro de 2016</p>
    <footer><p>O secretario xudicial</p></footer>

