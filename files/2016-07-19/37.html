---
date: '2016-07-19'
id: G0424-300616-0023
page: 31416
number: 136
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ANUNCIO do 22 de xuño de 2016, da Dirección Xeral de Enerxía e Minas, pola que
  se notifica a resolución do expediente 011/2010 AT, correspondente á
  autorización da instalación de distribución eléctrica denominada LAT 132 kV
  subestación Ludrio-subestación Meira, que transcorre polos termos municipais
  de Castro de Rei, Pol e A Pastoriza (Lugo) e promove Viesgo Distribución
  Eléctrica, S.L.
range: Anuncio
url: >-
  https://www.xunta.gal/dog/Publicados/2016/20160719/AnuncioG0424-300616-0023_gl.html
---
<p>O 25 de abril de 2016 a Dirección Xeral de Enerxía e Minas ditou resolución pola cal se outorgou a autorización administrativa previa e a autorización administrativa de construción, se declarou a utilidade pública, en concreto, e a compatibilidade co permiso de investigación Carla número 5821 e coa solicitude de concesión de explotación Pol Fracción Quinta número 5527.5, da instalación de distribución de enerxía eléctrica denominada LAT 132 kV subestación Ludrio- subestación Meira, que transcorre polos termos municipais de Castro de Rei, Pol e A Pastoriza (Lugo) e promove Viesgo Distribución Eléctrica, S.L. (expediente 011/2010 AT).</p>
    <p>De conformidade co disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, logo de intentada sen éxito a notificación persoal a través do servizo de Correos, notifícaselles a resolución antes referida aos seguintes titulares de predios afectados: Antonio Barreiro Val, Isabel Lenza Cabana, María Isabel Pardo Fernández, Milagros Sandamil Rodríguez, herdeiros de Benito Álvarez e herdeiros de Josefa Jinzo Díaz.</p>
    <p>Estes interesados poderán recoller a notificación da resolución mediante comparecencia, nas dependencias da Dirección Xeral de Enerxía e Minas, situadas no Edificio Administrativo San Caetano, s/n, bloque 5, 4º andar, 15781 Santiago de Compostela (das 9.00 ás 14.00 horas, de luns a venres), no prazo de dez (10) días hábiles contados desde o seguinte ao da publicación deste anuncio no BOE.</p>
    <p>Contra a referida resolución, que non é definitiva na vía administrativa, cabe interpor recurso de alzada ante o conselleiro de Economía, Emprego e Industria no prazo dun mes contado a partir do día seguinte ao da súa comparecencia ou polo transcurso do prazo establecido no parágrafo anterior sen que o interesado compareza.</p>
    <p>Santiago de Compostela, 22 de xuño de 2016</p>
    <footer><p>Ángel Bernardo Tahoces<br>Director xeral de Enerxía e Minas</p></footer>

