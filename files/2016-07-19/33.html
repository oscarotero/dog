---
date: '2016-07-19'
id: G0424-300616-0005
page: 31408
number: 136
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 29 de xuño de 2016, da Xefatura Territorial de Lugo, pola que se
  concede a autorización administrativa previa e de construción dunha
  instalación eléctrica no concello de Monforte de Lemos (expediente IN407A
  2016/36-2, 8345 AT).
range: Resolución
url: >-
  https://www.xunta.gal/dog/Publicados/2016/20160719/AnuncioG0424-300616-0005_gl.html
---
<p>Visto o expediente para outorgamento de autorización administrativa previa e de construción da instalación eléctrica que a seguir se describe:</p>
    <p>Solicitante: Unión Fenosa Distribución, S.A.</p>
    <p>Domicilio social: A Batundeira, 2, Velle, Ourense.</p>
    <p>Denominación: actuacións complementarias LMT camiño Guntín-Reboredo.</p>
    <p>Situación: concello de Monforte de Lemos.</p>
    <p>Características técnicas: </p>
    <p>1. Paso aéreo a subterráneo situado sobre celosía metálica nº 4B tipo C-12/4.500 en liña de simple circuíto procedente da subestación de Monforte, que pasa a denominarse nova MOF812 (liña cero).</p>
    <p>2. Paso aéreo a subterráneo situado sobre celosía metálica nº 11B tipo C-14/4.500 en liña de simple circuíto MOF805.</p>
    <p>3. Liña de media tensión aérea a 20 kV con orixe nun paso aéreo a subterráneo sobre apoio tubular metálico proxectado tipo CH-15/1.000 e final no apoio de formigón existente nº 7-1, cunha lonxitude de 69 metros en condutor LA-56.</p>
    <p>4. Liña de media tensión subterránea nova MOF812-tramo subestación Monforte: LMT subterránea a 20 kV con orixe nunha cela de liña situada no interior da subestación de Monforte e final nun paso aéreo a subterráneo situado sobre un apoio metálico existente no interior da subestación de Monforte, cunha lonxitude de 87 metros en condutor RHZ1-240.</p>
    <p>5. Liña de media tensión subterránea nova MOF812-tramo sector mantemento UFD: LMT súbterránea a 20 kV con orixe nun paso aéreo a subterráneo situado sobre pórtico metálico existente no interior do sector mantemento Monforte e final nun paso aéreo a subterráneo proxectado situado sobre un apoio de formigón existente no interior do sector mantemento Monforte, cunha lonxitude de 55 metros en condutor RHZ1-240.</p>
    <p>6. Liña de media tensión subterránea nova MOF812-tramo entre apoios nº 4 B e nº 10 B: LMT subterránea a 20 kV con orixe nun paso aéreo a subterráneo proxectado sobre celosía metálica nº 4 B e final nun paso aéreo a subterráneo proxectado sobre celosía metálica nº 10 B, cunha lonxitude de 539 metros en condutor RHZ1-240.</p>
    <p>7. Adecuación do centro de transformación de distribución en edificio prefabricado existente camiño de Guntín (27CH67) cunha potencia de 250 kV.</p>
    <p>8. Adecuación do centro de transformación de distribución en edificio non prefabricado existente estrada Reboredo (27CM04) cunha potencia de 250 kV.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no título VII, capítulo II, do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54, do 19 de marzo), esta xefatura territorial, de acordo coas competencias que resultan dos decretos 129/2015, do 8 de outubro (DOG núm. 194, do 9 de outubro) e 175/2015, do 3 de decembro (DOG núm. 232, do 4 de decembro), polos que se crea e establece a estrutura orgánica da consellería, e tendo en conta o Decreto 36/2001, sobre órganos competentes para autorización de instalacións eléctricas na Comunidade Autónoma de Galicia, resolve:</p>
    <p>Conceder a autorización administrativa previa e a autorización administrativa de construción das ditas instalacións, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución cabe interpor recurso de alzada ante o conselleiro de Economía, Emprego e Industria no prazo dun mes, a partir do día seguinte ao da notificación ou publicación desta resolución; tamén poderá interpor calquera outro recurso que xulgue pertinente ao seu dereito.</p>
    <p>Lugo, 29 de xuño de 2016</p>
    <footer><p>Pilar Fernández López<br>Xefa territorial de Lugo</p></footer>

