---
date: '2003-12-24'
id: 2426E
page: 16
number: 249
agency: XULGADO DO SOCIAL NÚMERO DOUS DA CORUÑA
section: V. ADMINISTRACIÓN DE XUSTIZA
title: Cédula de notificación de sentencia (651/2003).
range: Cédula
url: 'https://www.xunta.gal/dog/Publicados/2003/20031224/Anuncio2426E_gl.html'
---
<p>Eu, Jaime Balado Yáñez, secretario xudicial do Xulgado do social número dous da Coruña, dou fe e testemuño de que nos autos seguidos perante este Xulgado do Social, tramitados baixo o número 651/2003 por instancia de Vicente Gras Pérez contra as empresas Green School, S.L. e Montrove Inversiones, S.A. sobre despedimento, dictouse a seguinte sentencia:</p>
<p>«Na cidade da Coruña, o 26 de noviembre de 2003. Jorge Hay Alba, maxistrado-xuíz do social número dous desta cidade, viu estes autos de xuízo número 651/2003, seguidos por instancia de Vicente Gras Pérez, maior de idade, representado e asistido pola letrada Isabel Gil Sánchez, contra as empresas  Green School, S.L. e Montrove Inversiones, S.A., que non compareceron nos autos, e o Fondo de Garantía Salarial, representado e asistido pola letrada Enma Pérez Díez del Corral, sendo o obxecto da reclamación, despedimento.</p>
<p>Seguen feitos e fundamentos de dereito.</p>
<p>Decido que estimando a demanda interposta por Vicente Gras Pérez, debo declarar e declaro improcedente o despedimento efectuado o 2 de xullo de 2003 e resolta a relación laboral, condenando as empresas  Green School, S.L. e Montrove Inversiones, S.A., solidariamente, a que lle aboen ó demandante a contía legal e, o aboamento dos salarios deixados de percibir desde a data do despedimento.</p>
<p>Notifíqueselles esta resolución ás partes, ás que se lles fará saber que contra ela só cabe recurso de suplicacion ante o Tribunal Superior de Xustiza de Galicia, anunciándose ante este xulgado no prazo de cinco días contados a partir da notificación desta sentencia e, no propio termo, se o recorrente non goza do beneficio da xustiza gratuíta deberá, ó anuncialo, entrega-lo xustificante acreditativo de consignación da cantidade obxecto da condena na conta de depósitos e consignacións que este xulgado ten aberta no Banesto desta cidade, co número de conta</p>
<p>0030 6349 5603 0000 651 03, clave 60, facendo constar no ingreso o número do expediente.</p>
<p>E así mesmo deberá, no momento de interpo-lo recurso, consigna-la cantidade de 150,25 euros en concepto de depósito especial para recorrer na conta 0030 6349 5603 0000 651 03.</p>
<p>Así, por esta miña sentencia, definitivamente xulgando en primeira instancia, pronúncioo, mándoo e asínoo».</p>
<p>E para que sirva de notificación ás empresas  Green School, S.L. e Montrove Inversiones, S.A., que teñen o seu enderezo descoñecido, mediante a súa publicación no Diario Oficial de Galicia, expido e asino esta cédula de notificación na Coruña o 26 de novembro de 2003.</p>
<p>Jaime Balado Yánez</p>
<p>Secretario xudicial</p>

