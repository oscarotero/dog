---
date: '2003-12-24'
id: 2421E
page: 15
number: 249
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Decreto 445/2003, do 18 de decembro, polo que se declara, en concreto, a
  utilidade pública e se dispón a urxente ocupación dos bens e dereitos
  afectados polo proxecto de trazado Plan Galicia: acondicionamento da estrada
  AC-414 Carballo-Malpica de Bergantiños, treito: Buño-Malpica de Bergantiños.
  (Clave AC/03/010.01.2).
range: Decreto
url: 'https://www.xunta.gal/dog/Publicados/2003/20031224/Anuncio2421E_gl.html'
---
<p>Con data do 15 de decembro do 2003 o director xeral de Obras Públicas, por delegación do conselleiro de Política Territorial, Obras Públicas e Vivenda, aprobou o proxecto de trazado Plan Galicia: acondicionamento da estrada AC-414 Carballo-Malpica de Bergantiños, treito: Buño-Malpica de Bergantiños (clave AC/03/010.01.2).</p>
<p>Os bens e dereitos nos que se concreta a declaración de urxente ocupación aparecen recollidos e valorados no citado proxecto.</p>
<p>A competencia para efectua-la declaración de urxente ocupación tena atribuída a Xunta de Galicia en virtude do artigo segundo do Decreto 156/1982, do 15 de decembro, sobre asunción de transferencias en materia de estradas e a súa asignación á Consellería de Política Territorial, Obras Públicas e Vivenda, considerándose xustificada na referida declaración pola súa incidencia na seguridade vial, toda vez que os usuarios poderán utilizar para os seus desprazamentos unha vía con parámetros e características que melloran substancialmente as súas condicións de circulación e, ó mesmo tempo, con tal actuación conséguese avanzar no cumprimento dos obxectivos do Plan de dinamización económica, Plan Galicia aprobado polo Consello da Xunta o 23 de xaneiro de 2003.</p>
<p>En virtude de todo o exposto e en aplicación do artigo 28.2º do Estatuto de autonomía de Galicia, e dos artigos 10 e 52 da Lei de expropiación forzosa, en relación con previsto no artigo 8 da Lei 25/1988, do 29 de xullo, por proposta do conselleiro de Política Territorial, Obras Públicas e Vivenda e logo da deliberación do Consello da Xunta na súa reunión do día dezaoito de decembro,</p>
<p>DISPOÑO:</p>
<p>Artigo único.-Declara-la utilidade pública e a urxente ocupación dos bens e dereitos necesarios e que se concretan no expediente administrativo instruído, para efectos de expropiación no proxecto de trazado Plan Galicia: acondicionamento da estrada AC-414 Carballo-Malpica de Bergantiños, treito: Buño-Malpica de Bergantiños (clave AC/03/010.01.2)</p>
<p>Santiago de Compostela, dezaoito de decembro de dous mil tres.</p>
<p>Manuel Fraga Iribarne</p>
<p>Presidente</p>
<p>Alberto Núñez Feijoo</p>
<p>Conselleiro de Política Territorial,</p>
<p>Obras Públicas e Vivenda</p>

