---
date: '1998-10-30'
id: 693A
page: 11
number: 211
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 30 de setembro de 1998, do Xurado Provincial de Montes Veciñais en
  Man Común de Lugo, polo que se inicia a tramitación de varios expedientes de
  clasificación de montes desta provincia (6/1998 e dous máis).
range: Edicto
url: 'https://www.xunta.gal/dog/Publicados/1998/19981030/Anuncio693A_gl.html'
---
<p>Perante este Xurado Provincial de Montes Veciñais en Man Común tramítanse os expedientes de clasificación dos montes coas características que a seguir se indican:</p>
<p>-Expediente número 6/1998.</p>
<p>Denominación: monte de Argomoso.</p>
<p>Comunidade propietaria: veciños da parroquia de Argomoso.</p>
<p>Concello: Mondoñedo.</p>
<p>Superficie: 263 ha.</p>
<p>Lindeiros:</p>
<p>Os do termo parroquial son:</p>
<p>Norte: termos da parroquia de Mondoñedo-Santiago, en parte polo río Valiñadares. Leste: termos da parroquia de Lindín. Sur: monte Moncapelo, mancomunado desta parroquia de Argomoso coas de Lindín e Santa María a Maior, e termo municipal da Pastoriza. Oeste: termos e montes da parroquia de Mondoñedo-Santiago, en parte polo río Valiñadares.</p>
<p>Descrición do perímetro:</p>
<p>Os únicos límites salientables no perímetro destes montes da parroquia de Argomoso son polo sur co citado monte Moncapelo, mancomunado das parroquias de Argomoso, Lindín, e Maior, subindo desde Farrapa cara ó suroeste segundo o cume da lomba de Moncapelo ata chegar á Campa da Tenda do Rei, onde xa é termo municipal da Pastoriza, co que segue o marco cara ó nordeste baixando a Cristo do Fiouco.</p>
<p>-Expediente número 10/1998:</p>
<p>Denominación: monte Valiño Bo.</p>
<p>Comunidade propietaria:veciños da parroquia de Vilar de Donas.</p>
<p>Concello: Palas de Rei.</p>
<p>Superficie: 9,4 ha.</p>
<p>Lindeiros:</p>
<p>Norte: rego de Parada. Leste: termo da parroquia de Covelo. Sur: estrada Lugo-Santiago de Compostela. Oeste: predios na posesión de Manuel Parada e Sergio Rodríguez.</p>
<p>-Expediente número 15/1998.</p>
<p>Denominación: monte Cadaval, Louseiras e Toxal Novo.</p>
<p>Comunidade propietaria: veciños do lugar de Vilaseñor.</p>
<p>Parroquia: Vilarente.</p>
<p>Concello: Abadín.</p>
<p>Superficie: 12,5 ha.</p>
<p>Lindeiros:</p>
<p>Parcela I (Cadaval):</p>
<p>Norte: monte da comunidade de Abeledo. Leste: termo municipal da Pastoriza. Sur: predios particulares de veciños de Vilaseñor. Oeste: predios particulares de veciños de Vilaseñor.</p>
<p>Parcela II (Louseiras):</p>
<p>Norte: predios particulares de veciños de Vilaseñor. Leste: camiño e predios particulares. Sur: máis predios particulares de veciños de Vilaseñor. Oeste: máis predios particulares de veciños de Vilaseñor.</p>
<p>Parcela III (Toxal Novo):</p>
<p>Norte: predios particulares de veciños de Vilaseñor e Vilarente. Leste: predios particulares de veciños de Vilaseñor e Vilarente. Sur: predios particulares de veciños de Vilaseñor e Vilarente. Oeste: predios particulares de veciños de Vilaseñor e Vilarente.</p>
<p>En virtude do acordado polo xurado na sesión celebrada coa data do 25 de outubro de 1995 e, en cumprimento da orde do instructor, conforme o disposto na Lei de montes veciñais en man común do 10 de outubro de 1989 e demais disposicións de aplicación, polo presente edicto faise pública a iniciación dos expedientes indicados co obxecto de que, de acordo co previsto no artigo 23 do Regulamento do 23 de setembro de 1992 para a execución da citada lei, cantas persoas, organismos e corporacións resulten interesadas poidan comparecer e intervir nos expedientes iniciados e formular perante o xurado, no prazo dun mes contado a partir do día seguinte ó da publicación do presente edicto no Diario Oficial de Galicia, cantas alegacións coiden oportunas na defensa dos dereitos que crean que os asisten en relación cos montes, achegando se é o caso, a documentación que consideren conveniente ó respecto.</p>
<p>Lugo, 30 de setembro de 1998.</p>
<p>Luis González Vázquez</p>
<p>Presidente do Xurado Provincial de Montes</p>
<p>Veciñais en Man Común de Lugo</p>
<p>9763</p>

