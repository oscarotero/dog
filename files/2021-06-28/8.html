---
date: '2021-06-28'
id: G0426-220621-0002
page: 32493
number: 121
agency: Consellería do Medio Rural
section: III. Outras disposicións.
title: >-
  ORDE do 22 de xuño de 2021 pola que se amplía a dotación orzamentaria da Orde
  do 30 de decembro de 2019 pola que se establecen as bases reguladoras das
  axudas para o apoio aos investimentos nas explotacións agrícolas, para a
  creación de empresas para as persoas agricultoras mozas e para a creación de
  empresas para o desenvolvemento de pequenas explotacións, cofinanciadas co
  Fondo Europeo Agrícola de Desenvolvemento Rural (Feader) no marco do Programa
  de desenvolvemento rural (PDR) de Galicia 2014-2020, e se convocan para o ano
  2020 (códigos de procedemento MR404A, MR405A e MR405B).
range: Orde
url: >-
  https://www.xunta.gal/dog/Publicados/2021/20210628/AnuncioG0426-220621-0002_gl.html
---
<p>Mediante a Orde do 30 de decembro de 2019 (DOG núm. 18, do 28 de xaneiro de 2020) convocáronse para o ano 2020 as axudas para o apoio aos investimentos nas explotacións agrícolas, para a creación de empresas para as persoas agricultoras mozas, e para a creación de empresas para o desenvolvemento de pequenas explotacións, cofinanciadas co Fondo Europeo Agrícola de Desenvolvemento Rural (Feader) no marco do Programa de desenvolvemento rural (PDR) de Galicia 2014-2020.</p>
    <p>A existencia de crédito incorporado do exercicio anterior posibilita o incremento da dotación orzamentaria da Orde do 30 de decembro, tal e como indica o seu artigo 22, que recolle a posibilidade de incrementar a dotación orzamentaria segundo se establece no artigo 31 da Lei 9/2007, do 13 de xuño, de subvencións de Galicia, como consecuencia dunha xeración, ampliación, incorporación de crédito ou da existencia de remanentes doutras convocatorias financiadas con cargo ao mesmo crédito incluído no mesmo programa.</p>
    <p>Por circunstancias extraordinarias derivadas da crise sanitaria provocada pola COVID-19, e declarando a conservación dos actos anteriores, faise necesario, con carácter excepcional, proceder ao reaxuste das anualidades para adaptalas ao prazo de execución.</p>
    <p>En consecuencia, de conformidade co previsto no artigo 30.1.3 do Estatuto de autonomía de Galicia, e en uso das facultades que me confire a Lei 9/2007, do 13 de xuño, de subvencións de Galicia, e en uso das competencias que me confire a Lei 1/1983, do 22 de febreiro, de normas reguladoras da Xunta e da súa Presidencia,</p>
    <h2>DISPOÑO:</h2>
    <p>Artigo 1. Ampliación da dotación orzamentaria</p>
    <p>1. Amplíase a dotación orzamentaria determinada na Orde do 30 de decembro de 2019 pola que se establecen as bases reguladoras das axudas para o apoio aos investimentos nas explotacións agrícolas, para a creación de empresas para as persoas agricultoras mozas, e para a creación de empresas para o desenvolvemento de pequenas explotacións, cofinanciadas co Fondo Europeo Agrícola de Desenvolvemento Rural (Feader) no marco do PDR de Galicia 2014-2020, na aplicación orzamentaria 14.04.712B 772.0 (CP 2016 00182) por importe de 2.400.000 euros, nas seguintes anualidades:</p>
    <p>– Ano 2021: 240.000 euros.</p>
    <p>– Ano 2022: 2.160.000 euros.</p>
    <p>2. A dotación orzamentaria por anualidades queda como segue:</p>
    <p>a) 14.04.712B 772.0 (CP 2016 00182), para as axudas previstas aos investimentos nas explotacións agrarias:</p>
    <p>a. Ano 2021: 5.040.000 euros.</p>
    <p>b. Ano 2022: 21.360.000 euros.</p>
    <p>b) 14.04.712B 772.0 (CP 2016 00183) para as axudas previstas á primeira instalación de persoas agricultoras mozas:</p>
    <p>a. Ano 2021: 8.400.000 euros.</p>
    <p>b. Ano 2022: 4.100.000 euros.</p>
    <p>c. Ano 2023: 1.500.000 euros.</p>
    <p>c) 14.04.712B 772.0 (CP 2016 00185) para as axudas previstas ao desenvolvemento de pequenas explotacións:</p>
    <p>a. Ano 2021: 1.800.000 euros.</p>
    <p>b. Ano 2022: 1.200.000 euros.</p>
    <p>3. En todo caso, a concesión das axudas reguladas na dita orde estará limitada ás dispoñibilidades orzamentarias.</p>
    <p>Artigo 2. Prazo de solicitudes</p>
    <p>A ampliación prevista no artigo 1 desta orde non afecta ao prazo de presentación de solicitudes establecido na Orde do 30 de decembro de 2019.</p>
    <p>Disposición transitoria única. Modificación do Programa de desenvolvemento rural de Galicia 2014-2020</p>
    <p>Esta ampliación orzamentaria está condicionada á aprobación pola Comisión Europea da modificación do Programa de desenvolvemento rural de Galicia 2014-2020, presentada de conformidade co artigo 11, letra a) do Regulamento (UE) nº 1305/2013 do Parlamento e do Consello e enviada o 10 de maio de 2021 a través de SFC2014.</p>
    <p>Disposición derradeira única. Entrada en vigor</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 22 de xuño de 2021</p>
    <footer><p>José González Vázquez<br>Conselleiro do Medio Rural </p></footer>

