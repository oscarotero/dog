---
date: '2021-06-28'
id: L428-220621-0002
page: 32735
number: 121
agency: Concello de Lugo
section: VI. Anuncios. b) Administración local.
title: >-
  ANUNCIO do estudo de detalle para a ordenación da parcela E.1.3 da vía H do
  parque empresarial das Gándaras (adaptación ás Normas técnicas de planeamento
  urbanístico de Galicia).
range: Anuncio
url: >-
  https://www.xunta.gal/dog/Publicados/2021/20210628/AnuncioL428-220621-0002_gl.html
---
<p>O Pleno da Corporación, en sesión que tivo lugar o día 27.5.2021, adoptou o seguinte acordo:</p>
    <p>Primeiro. Aprobar, en cumprimento do establecido na disposición transitoria primeira das Normas técnicas de planeamento urbanístico de Galicia, aprobadas pola Orde da Consellería de Medio Ambiente, Territorio e Vivenda do 10 de outubro de 2019 (DOG nº 224, do 25 de novembro), a adaptación a elas do estudo de detalle para a ordenación da parcela E.1.3 da vía H do parque empresarial das Gándaras, formulado pola mercantil Vazmar Lucus, S.L. e redactado pola arquitecta Ana Rodríguez Fernández, aprobado definitivamente polo acordo plenario do 29.10.2020.</p>
    <p>Segundo. Proceder á publicación deste acordo no DOG, no prazo dun mes desde a súa adopción. Xunto coa publicación deste acordo publicarase a referencia ao enderezo electrónico en que figurará o contido íntegro deste estudo de detalle a disposición do público (artigo 82.2 da LSG). </p>
    <p>Terceiro. Unha vez publicado o anuncio no DOG a que fai referencia o anterior acordo, proceder á remisión dun exemplar deste estudo de detalle en soporte dixital, debidamente dilixenciado, á Consellería de Medio Ambiente, Territorio e Vivenda (CMATV) para a súa inscrición no Rexistro de planeamento urbanístico de Galicia, inscrición que é requisito de eficacia do acordo de aprobación definitiva (artigo 88 da LSG). Posteriormente, procederase á publicación do anuncio no BOP, conforme o establecido nos artigos 82.3 e 88.4 da LSG.</p>
    <p>Cuarto. Notificarlles este acordo aos interesados, indicándolles que contra el poderán interpoñer recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia (artigo 10 da Lei 29/1998, do 13 de xullo) nun prazo de dous meses, contados a partir do día seguinte ao da notificación do presente acto, o cal pon fin á vía administrativa (artigo 46 da Lei 29/1998, do 13 de xullo), sen prexuízo de que poidan interpoñer calquera outro recurso ou reclamación que coiden conveniente ao seu dereito.</p>
    <p>O contido íntegro do documento aprobado poderá consultarse no seguinte enderezo electrónico:</p>
    <p>http://concellodelugo.gal/es/actuaciones/normativa-urbanistica</p>
    <p>Lugo, 18 de xuño de 2021</p>
    <footer><p>A alcaldesa<br>P.D. (Decreto 2973/2021)<br>Álvaro Santos Ramos<br>Tenente de alcaldesa delegado da Área de Sostibilidade Urbana</p></footer>

