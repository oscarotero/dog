---
date: '2014-01-03'
id: L189-121213-0001
page: 309
number: 2
agency: Concello de Vedra
section: VI. Anuncios. b) Administración local.
title: ANUNCIO de información pública relativo á ampliación de cemiterio.
range: Anuncio
url: >-
  https://www.xunta.gal/dog/Publicados/2014/20140103/AnuncioL189-121213-0001_gl.html
---
<p>A Asociación de Veciños O Campanario de Trobe, representada por Jesús Otero Barros en calidade de presidente, solicitou desta alcaldía licenza municipal de actividade para apertura e funcionamento de ampliación de cemiterio en San Andrés de Trobe, e licenza de obras, e cumprindo o disposto polo artigo 52 do Decreto 134/1998, do 23 de abril, sobre policía sanitaria mortuoria, e o disposto no artigo 8 do Decreto 133/2008, do 12 de xuño, polo que se regula a avaliación de incidencia ambiental, sométese a información pública polo período de vinte (20) días hábiles, co fin de que durante este prazo –que empezará a contarse desde o día seguinte ao da inserción do presente edicto no Boletín Oficial da provincia e no Diario Oficial de Galicia– poidan examinar o expediente, no Departamento de Urbanismo deste concello, as persoas que dalgún xeito se consideren afectadas pola actividade que se pretende instalar e formular por escrito as reclamacións ou as observacións que consideren oportunas.</p>
    <p>Vedra, 5 de decembro de 2013</p>
    <footer><p>Carlos Martínez Carrillo<br>Alcalde</p></footer>

