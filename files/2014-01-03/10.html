---
date: '2014-01-03'
id: G0003-171213-0001
page: 205
number: 2
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 5 de decembro de 2013, da Dirección de Recursos Humanos, pola
  que se emprazan as partes interesadas no recurso contencioso-administrativo
  interposto por José María Regojo Balboa.
range: Resolución
url: >-
  https://www.xunta.gal/dog/Publicados/2014/20140103/AnuncioG0003-171213-0001_gl.html
---
<p>No Xulgado do Contencioso-Administrativo número 2 de Santiago de Compostela tramítase o recurso 578/2013 (procedemento abreviado), interposto por José María Regojo Balboa, contra a Resolución do 3 de xullo de 2013, da Dirección de Recursos Humanos do Servizo Galego de Saúde, pola que se desestima o recurso potestativo de reposición interposto contra a Resolución do 30 de abril de 2013 (DOG do 14 de maio), da Dirección Xeral de Recursos Humanos, pola que se convoca concurso-oposición para o ingreso en diversas especialidades da categoría de facultativo especialista de área do Servizo Galego de Saúde.</p>
    <p>Impúgnase do anexo IV da convocatoria, baremos, o número 2 referido á experiencia profesional, ao considerar os recorrentes que a puntuación outorgada á experiencia profesional nos centros públicos é desproporcionada con respecto á outorgada aos centros concertados, polo que se solicita a súa nulidade. </p>
    <p>O que se notifica para xeral coñecemento de todas as persoas interesadas no procedemento, que son emprazadas para que poidan comparecer no xulgado como demandadas no prazo de cinco días, de conformidade co previsto no artigo 116.2 da Lei 29/1998, do 13 de xullo, reguladora da xurisdición contencioso-administrativa. </p>
    <p>Santiago de Compostela, 5 de decembro de 2013</p>
    <footer><p>Margarita Prado Vaamonde<br>Directora xeral de Recursos Humanos</p></footer>

