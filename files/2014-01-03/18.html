---
date: '2014-01-03'
id: G2345-111213-0001
page: 219
number: 2
agency: Xulgado do Social número 2 da Coruña
section: V. Administración de xustiza.
title: EDICTO (857/2011).
range: Edicto
url: >-
  https://www.xunta.gal/dog/Publicados/2014/20140103/AnuncioG2345-111213-0001_gl.html
---
<p>María Adelaida Egurbide Margañón, secretaria xudicial do Xulgado do Social número 2 da Coruña, fago saber que no procedemento ordinario 857/2011 deste xulgado do social, seguido por instancia de José Luis González Rodríguez contra a empresa Konstruplus, S.L., con intervención de Fogasa e administracion concursal de Konstruplus, S.L., sobre ordinario, se ditou sentenza cuxo encabezamento e ditame din:</p>
    <p>«Sentenza.</p>
    <p>A Coruña, 9 de decembro de 2013.</p>
    <p>Miguel Herrero Liaño, maxistrado xuíz do Xulgado do Social número 2 da Coruña, despois de ver os presentes autos seguidos neste xulgado co número 857/2011, sendo parte nel, dun lado como demandante, José Luis González Rodríguez, asistido polo letrado Sr. Fernández Hernández e, doutro, como demandada, a empresa Konstruplus, S.L., que non comparece, e con intervención procesual da administración concursal da empresa, que non comparece, e do Fogasa, representado pola letrada Sra. Prosper Montalvo, sobre reclamación de cantidade, pronunciou en nome do rei a seguinte sentenza.</p>
    <p>Ditame:</p>
    <p>Estímase a demanda interposta por José Luis González Rodríguez fronte a Konstruplus, S.L., con intervención procesual do Fogasa e a administración concursal da empresa e, en consecuencia, condénase a empresa demandada a aboar ao demandante a cantidade de 3.687,12 euros cos xuros do 10 % previstos no artigo 29.3 do ET.</p>
    <p>Notifíquese a resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, e abondará a manifestación da parte ou do seu avogado ou representante dentro do indicado prazo.</p>
    <p>Advírtase ao recorrente que non fose traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros do depósito especial indicado no artigo 229.1.a) da Lei reguladora da xurisdición social, na conta aberta na entidade Banesto, a nome deste xulgado, acreditando mediante a presentación do xustificante de ingreso no período comprendido ata a formalización do recurso así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado a cantidade obxecto de condena, ou formalizar aval bancario pola dita cantidade en que se faga constar a responsabilidade solidaria do avalista, incorporándoos a este xulgado co anuncio de recurso.</p>
    <p>En todo caso, o recorrente deberá designar letrado para a tramitación do recurso ao momento de anuncialo.</p>
    <p>Dedúzase testemuño literal desta sentenza, que quedará nestas actuacións con inclusión da orixinal no libro de sentenzas.</p>
    <p>Así, por esta a miña sentenza, o pronuncio, mando e asino».</p>
    <p>E para que sirva de notificación en legal forma a Konstruplus, S.L., expido a presente para a súa inserción no Diario Oficial de Galicia (DOG).</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 11 de decembro de 2013</p>
    <footer><p>A secretaria xudicial</p></footer>

