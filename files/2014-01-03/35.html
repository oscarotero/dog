---
date: '2014-01-03'
id: CA04-131213-0002
page: 254
number: 2
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 11 de decembro de 2013, da Xefatura Territorial de Ourense, pola
  que se autoriza e se aproba o proxecto de execución dunha instalación
  eléctrica no concello de Manzaneda (expediente IN407A 2013/56-3).
range: Resolución
url: >-
  https://www.xunta.gal/dog/Publicados/2014/20140103/AnuncioCA04-131213-0002_gl.html
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a continuación se describe:</p>
    <p>Solicitante: Unión Fenosa Distribución, S.A.</p>
    <p>Domicilio social: A Batundeira, 2, 32960 Velle.</p>
    <p>Denominación: ampliación potencia CT 32CF79 Rozabales.</p>
    <p>Situación: Manzaneda.</p>
    <p>Características técnicas:</p>
    <p>Substitución do trafo existente (expediente 3089-AT) de 100 kVA por outro de 250 kVA e R/T 20.000/400-230 kV. CT en caseta prefabricada no termo municipal de Manzaneda.</p>
    <p>Orzamento: 11.230,88 euros.</p>
    <p>Cumpridos os trámites ordenados na Lei 54/1997, do 27 de novembro, do sector eléctrico, e no capítulo II, título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da dita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente. Esta autorización outórgase sen prexuízo das concesións e/ou autorizacións que sexan precisas, de acordo con outras disposicións que resulten aplicables e, en especial, as relativas á ordenación do territorio e o ambiente.</p>
    <p>Contra a presente resolución poderá interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación ou publicación desta resolución; tamén poderá interpor calquera outro recurso que considere pertinente ao seu dereito.</p>
    <p>Ourense, 11 de decembro de 2013</p>
    <footer><p>P.S.L. (Decreto 110/2013, do 4 de xullo)<br>Alfonso Tomás Paz Doniz<br>Xefe do Servizo de Administración Industrial</p></footer>

