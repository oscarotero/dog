---
date: '2014-01-03'
id: G2346-121213-0001
page: 223
number: 2
agency: Xulgado do Social número 3 da Coruña
section: V. Administración de xustiza.
title: EDICTO (107/2013).
range: Edicto
url: >-
  https://www.xunta.gal/dog/Publicados/2014/20140103/AnuncioG2346-121213-0001_gl.html
---
<p>Juan Rey Pita, secretario xudicial do Xulgado do Social número 3 da Coruña, fago saber:</p>
    <p>Que no procedemento de despedimento/cesamentos en xeral 107/2013 deste xulgado do social, seguido por instancia de Juan Manuel Doval Gestal contra a empresa Talleres de Abastecimiento, Jardinería y Obras, S.L., Concello da Coruña, Jardinería Arce, S.L, Lorenzo Becerra Amenedo, sobre despedimento, se ditou a seguinte resolución:</p>
    <p>«Ditame</p>
    <p>1º. Estimo a acción sobre resolución de contrato formulada por Juan Manuel Doval Gestal fronte a Talleres y Abastecimiento Jardinería y Obras, S.L. e, en consecuencia, acordo con data da presente sentenza, a extinción do contrato de traballo existente entre o demandante e a empresa demandada, por causas imputables a esta, e condeno a empresa demandada a que lle aboe ao demandante 5.410,45 euros en concepto de indemnización.</p>
    <p>2º. Estimo a acción de reclamación de cantidade exercida e condeno a citada empresa demandada a aboar á parte demandante a cantidade de 49.081,13 euros polos conceptos que constan no relato de feitos probados.</p>
    <p>3º. O Fogasa deberá pasar pola presente resolución nos termos do artigo 33 do ET e do artigo 23.6 da LRXS.</p>
    <p>4º. Tense por desistida a parte demandante fronte ao Concello da Coruña, Jardinería Arce, S.L. e Lorenzo Becerra Amenedo.</p>
    <p>Notifíquese esta sentenza ás partes advertindo que contra ela poderán interpor recurso de suplicación ante o Tribunal Superior de Xustiza, que deberá ser anunciado por comparecencia ou mediante escrito neste xulgado dentro dos cinco días seguintes á notificación desta sentenza, ou por simple manifestación no momento en que se lle practique a notificación. Advírtaselle igualmente ao recorrente que non fose traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros na conta aberta en Banesto (0030.1846) a nome deste xulgado co número 1533.0000.36.0107.13, acreditándoo mediante a presentación do xustificante de ingreso no período comprendido ata a formalización do recurso así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado, co número 1533.0000.60.0107.13, a cantidade obxecto de condena ou formalizar aval bancario pola dita cantidade en que se faga constar a responsabilidade solidaria do avalista, incorporándoos a este xulgado co anuncio de recurso. En todo caso, o recorrente deberá designar letrado para a tramitación do recurso no momento de anuncialo.</p>
    <p>Así, por esta a miña sentenza, definitivamente xulgando, o pronuncio, mando e asino.</p>
    <p>Publicación. Lida e publicada foi a anterior sentenza polo maxistrado que a ditou, encontrándose realizando audiencia pública no día da data, do cal dou fe».</p>
    <p>E para que sirva de notificación en legal forma a Talleres de Abastecimiento, Jardinería y Obras, S.L., expido o presente para a súa inserción no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 12 de decembro de 2013</p>
    <footer><p>O secretario xudicial</p></footer>

