---
date: '2001-03-14'
id: '4016'
page: 3226
number: 52
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 6 de febreiro de 2001, da Dirección Xeral de Industria, pola que
  se autoriza á empresa Gas Galicia SDG, S.A. o cambio das características do
  gas que subministra nas instalacións centralizadas de G.L.P. das urbanizacións
  Valenzana, Barrocanes (praza Quinientas) e Rúa do Vinteún de Ourense, pasando
  de propano a gas natural.
range: Resolución
url: 'https://www.xunta.gal/dog/Publicados/2001/20010314/Anuncio4016_gl.html'
---
<p>Examinado o expediente instruído por instancia da empresa Gas Galicia SDG, S.A., con domicilio para efectos de notificacións na Área Central-r/ Lisboa s/n, local 31-HIJ, polígono das Fontiñas, 15703 Santiago de Compostela, resultan os seguintes antecedentes de feito:</p>
<p>Primeiro.-Con data do 3 de maio de 1995, a Consellería de Industria e Comercio outorgou a Gas Galicia SDG, S.A., a concesión administrativa para a prestación do servicio público de subministración de gas natural para usos domésticos, comerciais e industriais nos termos municipais de Ourense e San Cibrao das Viñas.</p>
<p>Segundo.-Por Resolución do 24 de outubro de 2000, a Delegación Provincial de Ourense autorizou a Gas Galicia o cambio de titularidade e a transmisión de autorizacións administrativas para a prestación da subministración de gas propano nas instalacións centralizadas de G.L.P., que pertencían a Repsol Butano, construídas nas urbanizacións de Valenzana, Barrocanes (praza Quinientas) e Rúa do Vinteún-praza Mil de Ourense.</p>
<p>Terceiro.-Con data do 28 de agosto de 2000, Gas Galicia SDG, S.A. solicitou, ó abeiro da Lei 34/1998 e o Decreto 2913/1973, polo que se aproba o Regulamento do servicio público de gases combustibles, o cambio das características do gas que subministra nas instalacións de referencia no concello de Ourense, de propano a gas natural.</p>
<p>Cuarto.-A solicitude obxecto deste proxecto recibiu informe favorable da Delegación Provincial de Ourense.</p>
<p>Fundamentos de dereito.</p>
<p>Primeiro.-A Dirección Xeral de Industria é a competente para resolver este expediente con fundamento no Estatuto de Autonomía de Galicia, no Real decreto 2563/1982, do 24 de xullo, no Decreto 132/1982, do 4 de novembro e no Decreto 99/1998, do 26 de marzo, polo que se establece a estructura orgánica da Consellería de Industria e Comercio, modificado polo Decreto 181/1999, do 17 de xuño, en relación coa Lei 34/1998, do 7 de outubro, do sector de hidrocarburos, cos decretos 2913/1973, do 26 de outubro e 1775/1967, do 22 de xuño.</p>
<p>Segundo.-No expediente instruído para o efecto cumpríronse os trámites regulamentarios.</p>
<p>Esta dirección xeral, de acordo con todo o que antecede, e no exercicio das competencias que ten atribuídas,</p>
<p>RESOLVE:</p>
<p>Autorizar á empresa Gas Galicia SDG, S.A., o cambio de gas que subministra nas instalacións relacionadas no anexo I, de propano a gas natural.</p>
<p>A presente autorización outórgase consonte ás seguintes condicións:</p>
<p>Primeira.-Tal e como se dispón no artigo 38 do Decreto 2913/1973, do 26 de outubro, polo que se aproba o Regulamento do servicio público de gases combustibles, ó variaren as características do gas subministrado, a empresa subministradora queda obrigada cos titulares dos contratos en vigor a substituír ou adaptar tódolos elementos das instalacións receptoras afectadas polos cambios, e aqueles aparellos de utilización declarados no contrato e, se é o caso, o contador, sen que este poida reportar ningún custo para o usuario.</p>
<p>Segunda.-As instalacións receptoras de gas, a partir da conexión, tanto as comúns como as individuais, deberán cumprir o disposto no Regulamento de instalacións de gas en locais destinados a usos domésticos, colectivos ou comerciais e normas complementarias.</p>
<p>Contra a presente resolución, que non pon fin á vía administrativa, poderá interporse, se for o caso, recurso de alzada ante o conselleiro de Industria e Comercio, no prazo dun mes a partir do día seguinte á súa notificación.</p>
<p>Santiago de Compostela, 6 de febrero de 2001.</p>
<p>Ramón Ordás Badía</p>
<p>Director xeral de Industria</p>
<p>ANEXO I</p>
<p>Urbanización Valenzana</p>
<table><tbody><tr><td></td></tr>
<tr><td></td></tr>
<tr><td>Enderezo</td><td>Nº</td><td>Portal</td><td>Cidade</td></tr>
<tr><td></td></tr>
</tbody></table>
<table><tbody><tr><td>Valenzana</td><td>98</td><td></td><td>Barbadás</td></tr>
<tr><td></td></tr>
<tr><td>Valenzana</td><td>100</td><td></td><td>Barbadás</td></tr>
<tr><td></td></tr>
<tr><td>Valenzana</td><td>102</td><td></td><td>Barbadás</td></tr>
<tr><td></td></tr></tbody></table>
<p>Urbanización Barrocanes (Praza Quinientas)</p>
<table><tbody><tr><td></td></tr>
<tr><td></td></tr>
<tr><td>Enderezo</td><td>Nº</td><td>Portal</td><td>Cidade</td></tr>
<tr><td></td></tr>
</tbody></table>
<table><tbody><tr><td>Praza Quinientas</td><td>s/n</td><td>B</td><td>Ourense</td></tr>
<tr><td></td></tr>
<tr><td>Praza Quinientas</td><td>s/n</td><td>D</td><td>Ourense</td></tr>
<tr><td></td></tr>
<tr><td>Praza Quinientas</td><td>s/n</td><td>F</td><td>Ourense</td></tr>
<tr><td></td></tr>
<tr><td>Praza Quinientas</td><td>s/n</td><td>H</td><td>Ourense</td></tr>
<tr><td></td></tr>
<tr><td>Praza Quinientas</td><td>s/n</td><td>I</td><td>Ourense</td></tr>
<tr><td></td></tr>
<tr><td>Praza Quinientas</td><td>s/n</td><td>J</td><td>Ourense</td></tr>
<tr><td></td></tr>
<tr><td>Praza Quinientas</td><td>3</td><td></td><td>Ourense</td></tr>
<tr><td></td></tr>
<tr><td>Praza Quinientas</td><td>5</td><td>C</td><td>Ourense</td></tr>
<tr><td></td></tr>
<tr><td>Praza Quinientas</td><td>7</td><td></td><td>Ourense</td></tr>
<tr><td></td></tr>
<tr><td>Praza Quinientas</td><td>9</td><td>G</td><td>Ourense</td></tr>
<tr><td></td></tr></tbody></table>
<p>Urbanización Rúa do Vinteún-Praza Mil</p>
<table><tbody><tr><td></td></tr>
<tr><td></td></tr>
<tr><td>Enderezo</td><td>Nº</td><td>Portal</td><td>Cidade</td></tr>
<tr><td></td></tr>
</tbody></table>
<table><tbody><tr><td>Rúa do Vinteún-Praza Mil</td><td>1</td><td></td><td>Ourense</td></tr>
<tr><td></td></tr>
<tr><td>Rúa do Vinteún-Praza Mil</td><td>2</td><td></td><td>Ourense</td></tr>
<tr><td></td></tr>
<tr><td>Rúa do Vinteún-Praza Mil</td><td>3</td><td></td><td>Ourense</td></tr>
<tr><td></td></tr>
<tr><td>Rúa do Vinteún-Praza Mil</td><td>4</td><td></td><td>Ourense</td></tr>
<tr><td></td></tr>
<tr><td>Rúa do Vinteún-Praza Mil</td><td>5</td><td></td><td>Ourense</td></tr>
<tr><td></td></tr>
<tr><td>Rúa do Vinteún-Praza Mil</td><td>6</td><td></td><td>Ourense</td></tr>
<tr><td></td></tr>
<tr><td>Rúa do Vinteún-Praza Mil</td><td>7</td><td></td><td>Ourense</td></tr>
<tr><td></td></tr>
<tr><td>Rúa do Vinteún-Praza Mil</td><td>8</td><td></td><td>Ourense</td></tr>
<tr><td></td></tr>
<tr><td>Rúa do Vinteún-Praza Mil</td><td>9</td><td></td><td>Ourense</td></tr>
<tr><td></td></tr>
<tr><td>Rúa do Vinteún-Praza Mil</td><td>10</td><td></td><td>Ourense</td></tr>
<tr><td></td></tr>
<tr><td>Rúa do Vinteún-Praza Mil</td><td>11</td><td></td><td>Ourense</td></tr>
<tr><td></td></tr>
<tr><td>Rúa do Vinteún-Praza Mil</td><td>12</td><td></td><td>Ourense</td></tr>
<tr><td></td></tr>
<tr><td>Rúa do Vinteún-Praza Mil</td><td>13</td><td></td><td>Ourense</td></tr>
<tr><td></td></tr>
<tr><td>Rúa do Vinteún-Praza Mil</td><td>14</td><td></td><td>Ourense</td></tr>
<tr><td></td></tr></tbody></table>

