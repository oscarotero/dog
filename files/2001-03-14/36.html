---
date: '2001-03-14'
id: '4056'
page: 3245
number: 52
agency: CONCELLO DE ARTEIXO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2001/20010314/Anuncio4056_gl.html'
---
<p>O Pleno da Corporación, en sesión ordinaria celebrada o día 22 de febreiro de 2001, acordou aprobar definitivamente o expediente de Plan parcial do sector SAUI 1, sito en Meicende, segundo o proxecto presentado por Investcos, S.A. e redactado polos arquitectos Javier de la Colina Béjar e Antonio de la Morena Pardo.</p>
<p>O que se publica para os efectos previstos nos artigos 48.2º e 42.6º da Lei 1/1997, do solo de Galicia, e os previdos no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, reformada pola Lei 4/1999, do 13 de xaneiro.</p>
<p>Asemade, consonte o previsto no artigo 61 da devandita disposición legal, infórmase as interesadas e interesados que poidan ve-los seus intereses e dereitos lexítimos prexudicados polo antedito acordo, que poden coñece-lo seu texto íntegro nas dependencias do Servicio de Urbanismo, no prazo de dez días contados a partir da publicación deste anuncio.</p>
<p>Recursos.</p>
<p>Contra o presente acordo, que é definitivo en vía administrativa, poderase interpoñer ben de forma potestativa recurso de reposición ante o mesmo órgano que o dictou ou xa directamente recurso contencioso-administrativo perante a sala correspon</p>
<p>dente do Tribunal Superior de Xustiza de Galicia no prazo de dous meses contados a partir do día seguinte ó da publicación do presente anuncio, segundo o disposto no artigo 46 da Lei 29/1998, do 13 de xullo, reguladora da devandita xurisdicción.</p>
<p>Se se opta por interpoñer recurso de reposición previo ó contencioso-administrativo deberá facerse perante o órgano municipal do que dimana o presente acto no prazo dun mes contado a partir do día seguinte ó da publicación do presente anuncio, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, modificados pola Lei 4/1999, do 13 de xaneiro.</p>
<p>Contra a resolución expresa do recurso de reposición, poderase interpoñer recurso contencioso-administrativo perante a sala correspondente do Tribunal Superior de Xustiza de Galicia no prazo de dous meses contados a partir do día seguinte ó da notificación do acordo recorrido, segundo o disposto no artigo 46 da Lei 29/1998, do 13 de xullo, reguladora da devandita xurisdicción.</p>
<p>Contra a resolución presunta do recurso de reposición, que terá lugar transcorrido un mes desde a súa interposición sen que fose notificado, poderase interpoñer recurso contencioso-administrativo perante a sala correspondente do Tribunal Superior de Xustiza de Galicia no prazo de seis meses, contados a partir do día seguinte a aquel no que a resolución do devandito recurso de reposición se debería ter notificado de forma expresa (un mes desde a súa interposición), todo iso de acordo co disposto no artigo 46 da Lei 29/1998, do 13 de xullo, reguladora da xurisdicción contencioso-administrativa en relación cos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
<p>Arteixo, 5 de marzo de 2001.</p>
<p>P.D. (Decreto 587/1999)</p>
<p>María Isabel Vila Vilas</p>
<p>Primeira tenente alcalde</p>

