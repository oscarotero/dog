---
date: '2003-10-16'
id: 1D38A
page: 12
number: 201
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: IV. OPOSICIÓNS E CONCURSOS
title: >-
  Orde do 6 de outubro de 2003 pola que se anuncia convocatoria pública para a
  provisión, polo sistema de libre designación, de varios postos de traballo
  vacantes na Consellería da Presidencia, Relacións Institucionais e
  Administración Pública.
range: Orde
url: 'https://www.xunta.gal/dog/Publicados/2003/20031016/Anuncio1D38A_gl.html'
---
<p>De conformidade co establecido no artigo 27.2º da Lei 4/1988, do 26 de maio, da función pública de Galicia, modificada pola Lei 3/1995, do 10 de abril, e no artigo 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e no uso das atribucións</p>
<p>conferidas polo artigo 15.4º da mesma lei, esta consellería</p>
<p>DISPÓN:</p>
<p>Primeiro.-Anuncia-la convocatoria para cubrir, polo sistema de libre designación, os postos de traballo que se indican no anexo I desta orde.</p>
<p>Segundo.-Poderán concorrer a ela tódolos funcionarios que reúnan as condicións que para os postos de traballo se sinalan no anexo I.</p>
<p>Terceiro.-As solicitudes para participar nesta convocatoria presentaranse no rexistro xeral da Consellería da Presidencia, Relacións Institucionais e Administración Pública (edificio administrativo de San Caetano nº 1, Santiago de Compostela), nas súas delegacións provinciais ou nas oficinas previstas no artigo 38 da Lei 30/1992, do 26 de novembro, de réxime xurídico das administraciones públicas e do procedemento administrativo común, no prazo de quince días hábiles, contados a partir do día seguinte ó da publicación desta orde no Diario Oficial de Galicia, segundo o modelo de solicitude que se inclúe no anexo II.</p>
<p>Cuarto.-Os aspirantes deberán xuntar á súa solicitude un currículum vitae e xustificar mediante certificación ou copia compulsada dos méritos que se aleguen.</p>
<p>Quinto.-Esta convocatoria será resolta pola Consellería da Presidencia, Relacións Institucionais e Administración Pública. No caso de que resulte seleccionado para ocupa-los postos de traballo dos que se anuncian no anexo I desta orde un funcionario con destino na Administración xeral do Estado, nos seus organismos autónomos, na Administración da Seguridade Social, na Administración local, ou que estea na Comunidade Autónoma como consecuencia dunha comisión de servicios concedida conforme o disposto na disposición transitoria oitava, punto 4º, da Lei 30/1984, do 2 de agosto, estará condicionado a que a súa Administración emita informe favorable, considerándose favorable de non emitirse no prazo de 15 días, conforme o previsto no artigo 54 do Real decreto 364/1995, do 10 de marzo e demais disposicións concordantes.</p>
<p>Unha vez tramitado o seu traslado a esta Comunidade Autónoma procederase a adxudicárlle-lo posto para o que sexa seleccionado. Se no prazo de 2 meses a partir da publicación no DOG, o funcionario seleccionado non se puidese incorporar á Comunidade Autónoma, considerarase deserto o posto e poderase proceder de novo á súa provisión.</p>
<p>Sexto.-A resolución desta convocatoria farase pública no DOG, e poderá declararse deserto o posto de traballo, se se considera oportuno.</p>
<p>Sétimo.-O prazo de toma de posesión será de tres días se o destino anterior radica na mesma localidade que a do novo destino, e dun mes, se radica en</p>
<p>localidade distinta ou comporta o reingreso ó servicio activo.</p>
<p>O prazo de toma de posesión empezará a contarse a partir do día seguinte ó do cesamento, que deberá producirse dentro dos tres días seguintes ó da publicación da resolución desta orde no DOG, agás no suposto de procedencia doutras administraciones públicas, que deberá efectuarse dentro dos tres días hábiles seguintes ó da resolución de traslado á Comunidade Autónoma, co límite de dous meses ó que se fai referencia no punto quinto desta orde.</p>
<p>Se a resolución comporta o reingreso ó servicio activo, o prazo de toma de posesión empezará a contarse a partir do día seguinte ó da publicación da resolución no Diario Oficial de Galicia.</p>
<p>Oitavo.-Contra esta orde, que pon fin a vía administrativa, os interesados poderán interpoñer potestativamente recurso de reposición ante este mesmo órgano no prazo dun mes contado a partir do día seguinte ó da súa publicación, de conformidade co establecido na Lei 30/1992, do 26 de novembro, de réxime xurídico das administraciones públicas e do procedemento administrativo común, segundo a redacción dada pola Lei 4/1999, do 13 de xaneiro, ou poderán interpoñer recurso contencioso-administrativo ante o xulgado do contencioso-administrativo competente no prazo de dous meses contados a partir do día seguinte ó da súa publicación.</p>
<p>Santiago de Compostela, 6 de outubro de 2003.</p>
<p>Jaime Pita Varela</p>
<p>Conselleiro da Presidencia, Relacións Institucionais e Administración Pública</p>
<p>ANEXO I</p>
<p>Código do posto: PR.C02.00.004.15770.026.</p>
<p>Denominación do posto: xefe do Servicio de Prevención de Riscos Laborais.</p>
<p>Centro de destino: Secretaría Xeral.</p>
<p>Localidade: Santiago de Compostela.</p>
<p>Tipo de posto: S.</p>
<p>Corpo ou escala: xeral/ especial.</p>
<p>Grupo: AB.</p>
<p>Nivel destino: 28.</p>
<p>C. específico: 11.082,95 euros.</p>
<p>Adscr. Adm. pub.: A11 (adscrición indistinta a funcionarios da Xunta de Galicia, Estado e CC.AA).</p>
<p>Formación específica: 640 (para persoal doutra Administración, curso de perfeccionamento de galego (R.I.).</p>
<p>Código do posto: PR.C05.00.001.15770.006.</p>
<p>Denominación do posto: xefe do Servicio de Análise e Programación.</p>
<p>Centro de destino: Dirección Xeral de Organización e Sistemas Informáticos.</p>
<p>Localidade: Santiago de Compostela.</p>
<p>Tipo de posto: S.</p>
<p>Corpo ou escala: xeral (escala informática).</p>
<p>Grupo: AB.</p>
<p>Nivel de destino: 28.</p>
<p>C.específico: 11.082,95 euros.</p>
<p>Adscr. Adm. pub.: A11 (adscrición indistinta a funcionarios da Xunta de Galicia, Estado e CC.AA).</p>
<p>Formación específica: 640 (para persoal doutra Administración, curso de perfeccionamento de galego (R.I.).</p>
<p>Código do posto: PR.C99.30.000.15350.001.</p>
<p>Denominación do posto: xefe do Servicio Coordinación Administrativa.</p>
<p>Centro de destino: oficina da Xunta de Galicia (Ferrol).</p>
<p>Localidade: Ferrol.</p>
<p>Tipo de posto: N.</p>
<p>Corpo ou escala: xeral/ especial/ docente.</p>
<p>Grupo: AB.</p>
<p>Nivel destino: 28.</p>
<p>C.específico: 9.309,72 euros.</p>
<p>Adscr. Adm. pub.: A17 (adscrición indistinta a funcionarios da Xunta de Galicia, Estado e CC.AA. e persoal docente con destino na Comunidade Autónoma de Galicia).</p>
<p>Formación específica: 640 (para persoal doutra Administración, curso de perfeccionamento de galego (R.I.).</p>
<p>Código do posto: PR.C99.40.000.36560.001.</p>
<p>Denominación do posto: xefe do Servicio Coordinación Administrativa.</p>
<p>Centro de destino: Delegación Pontevedra-Vigo.</p>
<p>Localidade: Vigo.</p>
<p>Tipo de posto: N.</p>
<p>Corpo ou escala: xeral/ especial/ docente.</p>
<p>Grupo: AB.</p>
<p>Nivel: 28.</p>
<p>C.específico: 9.309,72 euros.</p>
<p>Adscr. Adm. pub.: A17 (adscrición indistinta a funcionarios da Xunta de Galicia, Estado e CC.AA. e persoal docente con destino na Comunidade Autónoma de Galicia).</p>
<p>Formación específica: 640 (para persoal doutra Administración, curso de perfeccionamento de galego (R.I.).</p>
<p>Código do posto: PR.P01.00.001.15770.103.</p>
<p>Denominación do posto: porteiro maior.</p>
<p>Centro de destino: Secretaría Xeral da Presidencia.</p>
<p>Localidade: Santiago de Compostela.</p>
<p>Tipo de posto: N.</p>
<p>Corpo ou escala: xeral.</p>
<p>Grupo: E.</p>
<p>Nivel destino: 14.</p>
<p>C.específico: 3.103,20 euros.</p>
<p>Adscr. Adm. pub.: A11 (adscrición indistinta a funcionarios da Xunta de Galicia, Estado e CC.AA.).</p>
<p>Formación específica: 641 (para persoal doutra Administración, curso de iniciación de galego (R.I.).</p>
<p>Observacións: posto situado no Complexo Residencial Monte Pío.</p>

