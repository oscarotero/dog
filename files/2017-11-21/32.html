---
date: '2017-11-21'
id: G0424-261017-0007
page: 53461
number: 221
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ACORDO do 20 de outubro de 2017, da Xefatura Territorial da Coruña, polo que
  se somete a información pública a solicitude de autorización administrativa
  previa e de construción dunha instalación de distribución eléctrica no
  concello de Cabanas (expediente IN407A 2017/140-1).
range: Acordo
url: >-
  https://www.xunta.gal/dog/Publicados/2017/20171121/AnuncioG0424-261017-0007_gl.html
---
<p>Nº de expediente: IN407A 2017/140-1.</p>
    <p>Solicitante: Sucesores de M. Leira, S.L.</p>
    <p>Denominación: LMTS CT Os Castaños-CT Pinamar e CT Pinamar.</p>
    <p>Concello: Cabanas.</p>
    <p>Características técnicas</p>
    <p>CTC Pinamar: centro de transformación interior prefabricado CT Pinamar, que inclúe dúas celas de entrada/saída de liña motorizadas e unha cela de protección para un transformador de 400 kVA, a fin de subministrar os servizos auxiliares do edificio e a conexión de rede de baixa tensión de distribución, no lugar dos Castaños, no concello de Cabanas.</p>
    <p>Liña soterrada, a 15 kV en condutor tipo RHZ1-2OL-12/20 kV 3×(1x240) mm2 AI, dunha lonxitude de 55 metros, con orixe na cela de liña do centro de transformación CT Os Castaños e final na cela de liña do CT Pinamar.</p>
    <p>CTC Os Castaños: montaxe de 1 cela de entrada/saída de liña motorizada.</p>
    <p>Lexislación de aplicación:</p>
    <p>Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 1 de decembro).</p>
    <p>Resolución do 19 de febreiro de 2014 pola que se aproba o procedemento de autorización administrativa de construción de acordo co previsto na Lei 24/2013, do 26 de decembro, do sector eléctrico (DOG núm. 54, do 19 de marzo de 2014).</p>
    <p>Todas aquelas persoas ou entidades que se consideren afectadas poderán examinar o expediente e presentar alegacións no Servizo de Enerxía e Minas da Xefatura Territorial de Economía, Emprego e Industria, sita na rúa Vicente Ferrer, nº 2, 2ª planta, 15071 A Coruña, no prazo de vinte días, a partir do día seguinte ao da última publicación deste acordo.</p>
    <p>A Coruña, 20 de outubro de 2017</p>
    <footer><p>Isidoro Martínez Arca<br>Xefe Territorial da Coruña</p></footer>

