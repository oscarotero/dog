---
date: '2017-11-21'
id: G0181-091117-0004
page: 53495
number: 221
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 6 de novembro de 2017 polo que se somete ao trámite de información
  pública o proxecto de construción do Plan de seguridade viaria de Galicia
  2016-2020: mellora da seguridade viaria no contorno do tramo de concentración
  de accidentes na estrada AC-550, punto quilométrico 80+400, así como a
  relación individual de bens, dereitos e propietarios afectados polo proxecto
  referenciado (clave AC/17/092.06).
range: Anuncio
url: >-
  https://www.xunta.gal/dog/Publicados/2017/20171121/AnuncioG0181-091117-0004_gl.html
---
<p>Para os efectos previstos no artigo 21.1 da Lei 8/2013, do 28 de xuño, de estradas de Galicia, sométese ao trámite de información pública o proxecto de construción do Plan de seguridade viaria de Galicia 2016-2020: MSV no contorno de TCA na estrada AC-550, p.q. 80+400, de clave AC/17/092.06. O ámbito de actuación sitúase na estrada AC-550, pertencente á rede primaria básica de estradas de Galicia, na contorna do p.q. 80+400 da dita estrada, no núcleo de Portosín, pertencente ao Concello de Porto do Son.</p>
    <p>Este proxecto ten por obxecto a creación dunha glorieta no p.q. 80+400 co cruzamento da travesía da Igrexa, transformando a intersección a nivel existente, de notable accidentalidade, nunha glorieta coas características axeitadas, así como a urbanización da zona comprendida entre a traza da estrada actual e o antigo trazado da AC-550 (espazo funcional da estrada).</p>
    <p>As obras previstas comprenden as seguintes actuacións:</p>
    <p>– Creación dunha glorieta no cruzamento da avenida da Constitución coa travesía da Igrexa.</p>
    <p>– Rehabilitación do camiño da igrexa de San Sadurniño de Goiáns e urbanización da contorna creando zonas de aparcamento.</p>
    <p>– Proxéctase unha pasarela peonil en madeira, para garantir a permeabilidade de paso entre a contorna da igrexa e o aparcadoiro.</p>
    <p>– Rehabilitación da canalización do rego da igrexa.</p>
    <p>– Ampliación da plataforma no tronco, glorieta e no camiño da igrexa.</p>
    <p>– Pavimentación con capa de rodadura.</p>
    <p>– Sinalización, balizamento e defensas.</p>
    <p>– Mellora, limpeza e adecuación da drenaxe.</p>
    <p>Considerando todo o exposto e o establecido na normativa vixente,</p>
    <p>RESOLVO:</p>
    <p>Primeiro. De acordo co establecido no artigo 21.1 da Lei 8/2013, do 28 de xuño, de estradas de Galicia, o proxecto de construción sométese ao trámite de información pública, durante un período de trinta días hábiles, contados a partir do seguinte ao da publicación deste anuncio no Diario Oficial de Galicia, para que as persoas que o consideren oportuno poidan formular por escrito, ante a Axencia Galega de Infraestruturas, as observacións que crean convenientes relativas á concepción global do trazado deseñado.</p>
    <p>Segundo. Que, simultaneamente ao trámite sinalado no parágrafo anterior, e para os efectos previstos no artigo 56.1 do Regulamento de expropiación forzosa, se someta á información pública a relación individual de bens, dereitos e propietarios afectados pola realización da obra correspondente, para que os afectados presenten cantas alegacións ou rectificacións consideren convenientes en canto aos bens e dereitos descritos na relación anexa.</p>
    <p>Terceiro. A exposición ao público, para os efectos da presente resolución, realízase na Axencia Galega de Infraestruturas (San Caetano s/n, 15781 Santiago de Compostela), no Servizo Provincial da Coruña (r/ Vicente Ferrer 2, 15008 A Coruña) e na Casa do Concello de Porto do Son (rúa Atalaia, 15970 Porto do Son-A Coruña). Así mesmo, na páxina web da Consellería de Infraestruturas e Vivenda (http://civ.xunta.gal/organizacion/c/CIV_Axencia_Galega_de_Infraestruturas), atópase á disposición dos interesados o documento completo do proxecto de construción.</p>
    <p>Santiago de Compostela, 6 de novembro de 2017</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>
    <h2>ANEXO</h2>
    <h3>Relación de bens, dereitos e propietarios afectados</h3>
    <p>Proxecto de construción.</p>
    <p>Plan de seguridade viaria de Galicia 2016-2020:</p>
    <p>MSV no contorno de TCA na estrada AC-550 p.q. 80+400.</p>
    <p>Clave: AC/17/092.06.</p>
    <p>Concello de Porto do Son.</p>
    <table>
     <thead>
      <tr>
       <td>Nº</td>
       <td>Referencia catastral</td>
       <td>Titular</td>
       <td>Uso</td>
       <td>Superficie (m2)</td>
       <td>Polígono</td>
       <td>Parcela</td>
       <td>Tipo de afección</td>
       <td>Bens afectados</td>
      </tr>
     </thead>
     <tbody>
      <tr>
       <td>1</td>
       <td>4643220NH0344S0000JY</td>
       <td>Concello de Porto do Son</td>
       <td>UR-solo sen edificar</td>
       <td>1.924,00</td>
       <td>4643</td>
       <td>220</td>
       <td>Cesión</td>
       <td>31 m valado de&amp;nbsp;arame
        11 ud. árbores</td>
      </tr>
      <tr>
       <td>2</td>
       <td>001000800NH03C0001HA</td>
       <td>Arcebispado de Santiago de Compostela</td>
       <td>UR-edificación singular</td>
       <td>&amp;nbsp;&amp;nbsp;&amp;nbsp;592,00</td>
       <td></td>
       <td></td>
       <td>Expropiación</td>
       <td>4 ud. árbores</td>
      </tr>
     </tbody>
    </table>

