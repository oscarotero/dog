---
date: '2019-08-21'
id: L229-130819-0003
page: 37217
number: 157
agency: Concello de Moaña
section: VI. Anuncios. b) Administración local.
title: >-
  ANUNCIO de aprobación definitiva do Plan especial de reforma interior (PERI)
  que desenvolve o solo urbano non consolidado (SUNC) do polígono número 11 do
  Plan xeral de ordenación municipal, en Sisalde.
range: Anuncio
url: >-
  https://www.xunta.gal/dog/Publicados/2019/20190821/AnuncioL229-130819-0003_gl.html
---
<p>O Pleno da Corporación en sesión ordinaria realizada o día 23 de xullo de 2019, acordou aprobar definitivamente o Plan especial de reforma interior (PERI) que desenvolve o solo urbano non consolidado (SUNC) do polígono número 11 do Plan xeral de ordenación municipal, en Sisalde, redactado polo arquitecto José Díaz de la Iglesia.</p>
    <p>En virtude do previsto no artigo 88 da Lei 2/2016, do 10 de febreiro, dáse traslado do acordo á Dirección Xeral de Ordenación do Territorio e Urbanismo da Consellería de Medio Ambiente, Territorio e Vivenda, para a súa inclusión no Rexistro de Planeamento Urbanístico de Galicia, achegando un exemplar en soporte dixital, debidamente dilixenciado. O acordo de aprobación definitiva publícase no DOG e a normativa e ordenanzas no BOP de Pontevedra.</p>
    <p>De conformidade co artigo 199.4 do Decreto 143/2016, do 22 de setembro (RLSG), a eficacia do acto de aprobación definitiva e a entrada en vigor do plan quedan condicionadas ao cumprimento dos anteriores trámites e ao sinalado no artigo 70.2 da Lei 7/1985, do 2 de abril (LRBRL), en relación co artigo 65.4 da mesma lei.</p>
    <p>Contra o acordo da aprobación definitiva do citado PERI poderase interpoñer directamente recurso contencioso-administrativo, ante o Tribunal Superior de Xustiza de Galicia, no prazo de dous meses contados a partir do día seguinte ao da publicación deste anuncio.</p>
    <p>Moaña, 12 de agosto de 2019</p>
    <footer><p>A alcaldesa<br>P.D. (Decreto nº 2019-0618)<br>Marta Freire Riobó<br>Alcaldesa accidental</p></footer>

