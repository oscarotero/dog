---
date: '1997-10-15'
id: B612
page: 10
number: 199
agency: 'CONSELLERÍA DE AGRICULTURA, GANDERÍA E MONTES'
section: III. OUTRAS DISPOSICIÓNS
title: >-
  Orde do 1 de outubro de 1997 pola que se recoñece a denominación específica
  Mel de Galicia e se nomea o seu Consello Regulador Provisional.
range: Orde
url: 'https://www.xunta.gal/dog/Publicados/1997/19971015/AnuncioB612_gl.html'
---
<p>Por Orde do 1 de xullo de 1988 recoñécese a denominación Producto Galego de Calidade Mel de Gali</p>
<p>cia, para os meles producidos en Galicia na maneira e condicións que se determinan, segundo o regulamento desta denominación, que foi aprobado por Orde do 8 de febreiro de 1989.</p>
<p>Durante estes últimos anos a producción sufriu unha constante evolución orientada a conseguir parámetros de máis calidade, todo iso acompañado dun maior grao de organización do sector, e tamén dunha considerable mellora na presentación e comercialización dun producto tan tradicional e de recoñecido prestixio en Galicia. Polo tanto, actualmente é aconsellable darlle un empuxe adicional para lograr abrir novas vías de comercialización e que a presencia da mel de Galicia con indicativo de calidade nos mercados nacionais sexa cada vez maior.</p>
<p>En consecuencia, por petición do sector interesado, e de conformidade co artigo 30.I.3º e 4º do Estatuto de autonomía de Galicia, e en uso das competencias que me confire a Lei 1/1983, do 22 de febreiro, reguladora da Xunta de Galicia e do seu presidente,</p>
<p>DISPOÑO:</p>
<p>Artigo 1º</p>
<p>Recoñécese a denominación específica Mel de Galicia para os meles producidos e envasados na Comunidade Autónoma de Galicia, na maneira e condicións que determine o seu regulamento particular.</p>
<p>Artigo 2º</p>
<p>Noméase un consello regulador, con carácter provisional, que por proposta dos sectores interesados queda formado polos membros seguintes:</p>
<p>Presidente: Jesús Asorey Martínez.</p>
<p>Vocais:</p>
<p>-Polo sector productor:</p>
<p>Titular: César Martínez Yáñez.</p>
<p>Suplente: Jesús Díaz Acebo.</p>
<p>Titular: José Fernández Fernández.</p>
<p>Suplente: Manuel Gutiérrez Saavedra.</p>
<p>Titular: María del Carmen Moirón Rodríguez.</p>
<p>Suplente: Benedicto Carballeira Rodríguez.</p>
<p>Titular: Francisco Martínez Velasco.</p>
<p>Suplente: Armando Rodríguez Losada.</p>
<p>-Polo sector envasador:</p>
<p>Titular: Antonio Saavedra Pereira.</p>
<p>Suplente: José María Romero Telle.</p>
<p>Titular: Isidro Pardo Varela.</p>
<p>Suplente: Perfecto García González.</p>
<p>Titular: José María Seijo Coello.</p>
<p>Suplente: Carlos Rolán Núñez.</p>
<p>Titular: Amador Rodríguez Troncoso.</p>
<p>Suplente: David Corral Pombo.</p>
<p>Artigo 3º</p>
<p>Encoméndaselle ó consello regulador provisional a redacción do regulamento particular da denominación específica Mel de Galicia, que elevará á Consellería de Agricultura, Gandería e Montes para a súa aprobación.</p>
<p>Artigo 4º</p>
<p>O consello regulador provisional elaborará os censos de productores e de envasadores de mel que se encontren interesados en adscribirse a esta denominación, integrando pola súa vez nos novos rexistros ós inscritos ata a actualidade na denominación Producto Galego de Calidade Mel de Galicia.</p>
<p>Artigo 5º</p>
<p>A indicación denominación específica Mel de Galicia non poderá ser mencionada nas etiquetas, documentación e publicidade dos meles citados, ata que o seu regulamento sexa aprobado pola Consellería de Agricultura, Gandería e Montes da Xunta de Galicia.</p>
<p>Disposición transitoria</p>
<p>Única.-Durante a fase provisional de funcionamento da denominación específica Mel de Galicia, os inscritos nos rexistros do Producto Galego de Calidade Mel de Galicia poderán seguir utilizando os nomes e símbolos da mencionada denominación nas condicións que sinala o seu regulamento. A súa ordenación substantiva adecuarase ás obrigas das ordes do 1 de xullo de 1988 e do 8 de febreiro de 1989, da Consellería de Agricultura, Gandería e Montes, mentres non sexan substituídas definitivamente, unha vez se elabore e aprobe o Regulamento da denominación específica Mel de Galicia.</p>
<p>Disposición derrogatoria</p>
<p>Única.-Quedan derrogadas cantas normas de igual ou inferior rango se opoñan á presente orde.</p>
<p>Disposicións derradeiras</p>
<p>Primeira.-Facúltase o director xeral de Producción Agropecuaria e Industrias Agroalimentarias para dicta-las normas precisas para o desenvolvemento do establecido na presente orde.</p>
<p>Segunda.-A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 1 de outubro de 1997.</p>
<p>Tomás Pérez Vidal</p>
<p>Conselleiro de Agricultura, Gandería e Montes</p>
<p>7644</p>

