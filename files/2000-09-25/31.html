---
date: '2000-09-25'
id: 1194A
page: 13
number: 186
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 19 de setembro de 2000, da Dirección Xeral de Calidade e
  Avaliación Ambiental, pola que se somete a información pública a declaración
  do proxecto de planta de transferencia en San Cibrao das Viñas (Ourense)
  promovido por Sogama, S.A., como proxecto sectorial de incidencia
  supramunicipal, e o seu estudio de efectos ambientais.
range: Resolución
url: 'https://www.xunta.gal/dog/Publicados/2000/20000925/Anuncio1194A_gl.html'
---
<p>Unha vez que o Consello da Xunta de Galicia, na súa reunión do día 21 de xullo de 2000, acordou declara-la incidencia supramunicipal do proxecto de planta de transferencia en San Cibrao das Viñas, así como a determinación da Consellería de Medio Ambiente, como órgano competente por razón da materia, para a tramitación do expediente, procede remiti-lo referido proxecto ó trámite de información pública en cumprimento do disposto no artigo 25.3º da Lei 10/1995, do 23 de novembro, de ordenación do territorio de Galicia, e no artigo 13.2º do Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal.</p>
<p>Ademais, en cumprimento do disposto no artigo 2º, punto 4, do Decreto 327/1991, do 4 de outubro, de avaliación de efectos ambientais para Galicia (DOG nº 199, do 15 de outubro), o órgano ambiental someterá o estudio de efectos ambientais ó trámite</p>
<p>de información pública mediante anuncio no Diario Oficial de Galicia, polo que:</p>
<p>RESOLVO:</p>
<p>1. Someter a información pública o proxecto de incidencia supramunicial e o estudio de efectos ambientais da planta de transferencia en San Cibrao das Viñas (Ourense), durante o prazo dun mes, contado a partir do día seguinte ó da publicación desta resolución no Diario Oficial de Galicia, para que calquera persoa poida examinalos e presenta-las alegacións que considere oportunas dentro do citado prazo.</p>
<p>2. Un exemplar do referido proxecto de incidencia supramunicipal e do estudio de efectos ambientais da planta de transferencia en San Cibrao das Viñas (Ourense) estarán á disposición dos cidadáns durante o horario de atención ó público, nas seguintes dependencias:</p>
<p>*Dirección Xeral de Calidade e Avaliación Ambiental, rúa dos Feáns, nº7 portal C, de Santiago de Compostela (A Coruña).</p>
<p>*Delegación Provincial da Consellería de Medio Ambiente da provincia de Ourense.</p>
<p>*Concello de San Cibrao das Viñas.</p>
<p>Santiago de Compostela, 19 de setembro de 2000.</p>
<p>Francisco Pan-Montojo González</p>
<p>Director xeral de Calidade e Avaliación Ambiental</p>

