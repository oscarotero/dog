---
date: '1999-09-01'
id: EC4E
page: 10
number: 169
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 20 de abril de 1999 pola que se aproba o plan eólico estratéxico
  presentado pola empresa Energía de Galicia, S.A. denominado PEE Engasa.
range: Resolución
url: 'https://www.xunta.gal/dog/Publicados/1999/19990901/AnuncioEC4E_gl.html'
---
<p>Examinado o expediente instruído a pedimento de Energía de Galicia, S.A., con enderezo para efectos de notificacións en rúa Londres, nº 11 B, baixo, 15703 Santiago de Compostela, sobre aprobación do PEE Engasa; resultan os seguintes:</p>
<p>Antecedentes de feito.</p>
<p>Primeiro.-Con data do 21 de xullo de 1998, Benito Fernández González, en nome e representación de Energía de Galicia, S.A., solicitou a aprobación do plan eólico estratéxico denominado PEE Engasa, achegando a documentación establecida para o efecto polo Decreto 205/1995, do 6 de xullo, polo que</p>
<p>se regula o aproveitamento da enerxía eólica na Comunidade Autónoma de Galicia.</p>
<p>Segundo.-A petición de aprobación do plan eólico estratéxico someteuse a información pública por Resolución do 16 de setembro de 1998, para os efectos previstos no artigo 5 do Decreto 205/1995, xa citado. A citada resolución publicouse no BOE do 9 de outubro de 1998 e no Diario Oficial de Galicia do 23 de outubro de 1998.</p>
<p>As características principais do PEE Engasa que se someteron a información pública son:</p>
<table><tbody><tr><td></td></tr>
<tr><td></td></tr>
<tr><td>Nome</td><td>Municipios</td><td>XY</td></tr>
<tr><td></td></tr>
</tbody></table>
<table><tbody><tr><td>Galleiro</td><td>Ponteareas, Mos, Pazos
de Borbén</td><td>534.0004.678.000
540.0004.678.000
540.0004.668.000
534.0004.668.000</td></tr>
<tr><td></td></tr>
<tr><td>Paraños</td><td>Covelo</td><td>548.0004.678.000
553.0004.678.000
553.0004.668.000
548.0004.668.000</td></tr>
<tr><td></td></tr>
<tr><td>Barcia de Mera</td><td>Covelo, Mondariz, Fornelos de Montes</td><td>553.0004.678.000
549.0004.678.000
553.0004.684.000
549.0004.684.000</td></tr>
<tr><td></td></tr>
<tr><td>O Curro</td><td>Cotobade</td><td>539.0004.705.000
543.0004.701.000
543.0004.696.000
539.0004.702.500</td></tr>
<tr><td></td></tr>
<tr><td>Pinzás</td><td>Tomiño, Gondomar</td><td>516.0004.660.000
520.0004.660.000
520.0004.650.000
519.0004.650.000</td></tr>
<tr><td></td></tr>
<tr><td>Lagoa</td><td>Santa Comba, Zas</td><td>509.0004.770.000
510.0004.769.000
511.0004.769.000
509.0004.764.000
506.0004.764.000
506.0004.765.500</td></tr>
<tr><td></td></tr>
<tr><td>Castrove</td><td>Pontevedra, Poio, Meis</td><td>523.0004.706.000
527.0004.706.000
527.0004.703.000
525.0004.700.500
521.0004.700.500</td></tr>
<tr><td></td></tr>
<tr><td>Mesía</td><td>Mesía, Cesuras</td><td>556.0004.770.500
556.0004.779.000
566.0004.779.000
566.0004.770.500</td></tr>
<tr><td></td></tr></tbody></table>
<p>Potencia eólica estimada das áreas que se van estudiar: 50 MW.</p>
<p>Total de hectáreas solicitadas: 29.850 ha.</p>
<p>Durante o prazo de información pública presentáronse as seguintes solicitudes de plans eólicos estratéxicos en competencia formuladas por:</p>
<p>1. Desarrollos Eólicos, S.A. (DESA).</p>
<p>2. Eurovento, S.L. Unipersonal.</p>
<p>3. Planta Eólica de Galicia, S.A. (PEGSA).</p>
<p>Terceiro.-Os servicios técnicos da Dirección Xeral de Industria emitiron informe avaliando a viabilidade do plan nas diferentes áreas de estudio soli</p>
<p>citadas, co fin de resolve-los diferentes plans estratéxicos en compentencia, seguindo os seguintes criterios de avaliación:</p>
<p>-Planificación enerxética.</p>
<p>-Estudio contrastado dos datos eólicos existentes.</p>
<p>-Viabilidade económica dos plans.</p>
<p>-Achega tecnolóxica e efectos industriais dos plans.</p>
<p>-Medioambientais.</p>
<p>-Desenvolvemento de infraestructuras.</p>
<p>Fundamentos de dereito.</p>
<p>Primero.-A Consellería de Industria e Comercio da Xunta de Galicia é competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro, e o Decreto 99/1998, do 26 de marzo, polo que se establece a estructura orgánica da Consellería de Industria e Comercio, en relación coa Lei 54/1997, do 30 de decembro, do sector eléctrico, e o Decreto 205/1995, do 6 de xullo.</p>
<p>Segundo.-Á vista dos plans presentados en competencia, o informe técnico realizado e do resto de documentación que consta no expediente, queda de manifesto que se deben excluír certas áreas solicitadas, debido á adxudicación de determinadas zonas a outros promotores seguindo criterios de planificación e desenvolvemento das infraestructuras enerxéticas, e en consecuencia, que se debe conceder á empresa Energía de Galicia, S.A. autorización para prosegui-las investigacións nas áreas relacionadas no anexo I.</p>
<p>Terceiro.-No expediente instruído para o efecto cumpríronse os trámites regulamentarios.</p>
<p>Esta consellería, de acordo co que antecede e no exercicio das competencias que ten atribuídas,</p>
<p>RESOLVE:</p>
<p>Aproba-lo plan eólico estratéxico PEE Engasa referido ás áreas recollidas no anexo I da presente resolución, coa previsión de potencia de 50 MW.</p>
<p>A presente resolución leva consigo o outorgamento do dereito de investigación nas áreas de referencia, así como o dereito preferente, nas citadas áreas, á autorización das instalacións de aproveitamento de enerxía eólica, consonte o sinalado no artigo 8 do Decreto 205/1995, do 6 de xullo.</p>
<p>A aprobación do plan eólico estratéxico vincula a Administración e Enerxía de Galicia, S.A. sen prexuízo das futuras resolucións que se adopten para o suposto de exercita-lo dereito preferencial previsto no artigo 8 do citado Decreto 205/1995, do 6 de xullo.</p>
<p>A aprobación do plan eólico estratéxico outórgase segundo as seguintes condicións:</p>
<p>Primeira.-Engasa, S.A. realizará a investigación de 6 áreas, cun investimento total de 1,25 millóns de pesetas anuais por área.</p>
<p>Segunda.-Enerxía de Galicia, S.A. iniciará a execución do plan industrial no prazo de seis meses a partir da aprobación deste plan estratéxico, debendo executa-la dita formulación nas condicións sinaladas no anexo II da presente resolución, agás imposibilidades técnicas ou causa de forza maior debidamente xustificada.</p>
<p>En calquera momento poderá a Administración solicita-la documentación que estime pertinente en prol de verifica-lo cumprimento do establecido nesta alínea.</p>
<p>Tercera.-A modificación do plan eólico estratéxico ou o incumprimento das condicións impostas nesta resolución e na autorización para a montaxe das instalaciones será causa de resolución da presente aprobación.</p>
<p>Sen embargo, se por alteración substancial das circunstancias ou por causas sobrevidas non fose axeitado o mantemento dalgunha ou algunhas das instalacións previstas no plan eólico estratéxico que se aproba, a empresa poderá solicitar da Consellería de Industria e Comercio da Xunta de Galicia:</p>
<p>1. Autorización para a modificación ou substitución das actuacións, sen altera-las restantes condicións do plan eólico estratéxico que será outorgada pola Dirección Xeral de Industria, ou ben,</p>
<p>2. A aprobación dun novo plan eólico estratéxico para novas instalacións, se a importancia dos investimentos así o xustifican, tendo en conta sempre os dereitos que terceiros interesados poidan ter.</p>
<p>Cuarta.-Enerxía de Galicia, S.A. deberá presentar un informe trimestral á Consellería de Industria e comercio que conterá os seguintes puntos:</p>
<p>-Datos eólicos obtidos nas áreas de investigación.</p>
<p>-Investimentos realizados e previstos.</p>
<p>-Operacións realizadas con empresas galegas.</p>
<p>-Emprego creado.</p>
<p>Quinta.-A empresa Enerxía de Galicia, S.A. participará na execución do plan industrial que teñan aprobados os tecnólogos que seleccione, logo de autorización da Dirección Xeral de Industria. En todo caso, a porcentaxe de compoñentes fabricados en Galicia será o comprometido polos tecnólogos seleccionados.</p>
<p>Sexta.-Energía de Galicia, S.A. poderá transferir en calquera momento os dereitos dimanantes da presente aprobación logo de autorización da Dirección Xeral de Industria, subrogándose o novo titular en tódalas obrigas e dereitos do transmitente derivados do plan eólico aprobado.</p>
<p>Sétima.-O presente plan eólico apróbase sen prexuízo de terceiros, deixando a salvo os dereitos particulares e independentemente das autorizacións, licencias ou permisos de competencia municipal ou outros necesarios para a realización das obras das instalacións de aproveitamento eólico.</p>
<p>Contra a presente resolución, que é definitiva en vía administrativa, poderase interpor, se é o caso, recurso contencioso-administrativo no prazo de dous meses contados desde o día seguinte ó da publicación desta, perante o Tribunal Superior de Xustiza de Galicia, consonte o establecido na Lei 29/1998, do 13 de xullo, reguladora da xurisdición contencioso-administrativa.</p>
<p>Santiago de Compostela, 20 de abril de 1999.</p>
<p>Antonio Couceiro Méndez</p>
<p>Conselleiro de Industria e Comercio</p>
<p>ANEXO I</p>
<p>Relación de áreas aprobadas no PE estratéxico</p>
<table><tbody><tr><td></td></tr>
<tr><td></td></tr>
<tr><td>Nome</td><td>Municipios</td><td>XY</td></tr>
<tr><td></td></tr>
</tbody></table>
<table><tbody><tr><td>Galleiro</td><td>Ponteareas, Mos, Pazos de Borbén</td><td>534.0004.678.000
540.0004.678.000
540.0004.668.000
534.0004.668.000</td></tr>
<tr><td></td></tr>
<tr><td>O Curro</td><td>Cotobade</td><td>539.0004.705.000
543.0004.701.000
543.0004.696.000
539.0004.702.500</td></tr>
<tr><td></td></tr>
<tr><td>Pinzás</td><td>Tomiño, Gondomar</td><td>516.0004.660.000
520.0004.660.000
520.0004.650.000
519.0004.650.000</td></tr>
<tr><td></td></tr>
<tr><td>Lagoa</td><td>Santa Comba, Zas</td><td>509.0004.770.000
510.0004.769.000
511.0004.769.000
509.0004.764.000
506.0004.764.000
506.0004.765.500</td></tr>
<tr><td></td></tr>
<tr><td>Castrove</td><td>Pontevedra, Poio, Meis</td><td>523.0004.706.000
527.0004.706.000
527.0004.703.000
525.0004.700.500
521.0004.700.500</td></tr>
<tr><td></td></tr>
<tr><td>Mesía</td><td>Mesía, Cesuras</td><td>556.0004.770.500
556.0004.779.000
566.0004.779.000
566.0004.770.500</td></tr>
<tr><td></td></tr></tbody></table>
<p>Potencia eólica estimada das áreas que hai que estudiar: 50 MW.</p>
<p>Total de hectáreas aprobadas: 22.450 ha.</p>
<p>ANEXO II</p>
<p>Documento de síntese</p>
<p>-Plan eólico estratéxico.</p>
<p>O plan eólico estratéxico terá unha duración de 10 anos e suporá un investimento global estimado de 7.500 millóns de pesetas.</p>
<p>-Plan de investigación eólica.</p>
<p>A empresa Energía de Galicia, S.A. realizará a investigación de 6 áreas facendo un investimento total de 15.000.000 de ptas., acadando un investimento medio de 1.250.000 ptas./ano área.</p>
<p>Co obxecto de coordina-los resultados da investigación cos do resto de plans eólicos estratéxicos aprobados, a empresa Enerxía de Galicia, S.A. usará como entidade colaboradora para a investigación a empresa galega Gestenga.</p>

