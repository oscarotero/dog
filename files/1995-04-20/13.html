---
date: '1995-04-20'
id: D19E
page: 2966
number: 76
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 28 de marzo de 1995 pola que se convoca un curso sobre tráfico e
  seguridade vial, dirixido ós membros do corpo da policía local de Galicia.
range: Resolución
url: 'https://www.xunta.gal/dog/Publicados/1995/19950420/AnuncioD19E_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 1995 de forma descentralizada, e conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración dun curso sobre tráfico e seguridade vial, que deberá desenvolverse conforme as seguintes bases:</p>
<p>Obxectivos.</p>
<p>O curso ten por obxectivos:</p>
<p>a) Coñece-las normas fundamentais sobre seguridade vial.</p>
<p>b) Coñecer con exactitude as funcións da policía local en materia de seguridade vial.</p>
<p>c) Clarifica-la actuación da policía local neste tema.</p>
<p>Destinatarios.</p>
<p>O curso vai dirixido ós membros do corpo da policía local de Galicia.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Prazas.</p>
<p>O número de prazas que se ofertarán neste curso será de 60.</p>
<p>Solicitudes.</p>
<p>1. O persoal que desexe participar neste curso deberá presentar, cuberta a máquina ou con letra moi clara, a instancia que figura no anexo, acompañada dunha fotocopia do DNI e do carné profesional.</p>
<p>2. O prazo para a presentación de instancias rematará o día 7 de xuño de 1995.</p>
<p>3. As instancias deberán enviárselle á sede da Academia Galega de Seguridade: Rúa de Madrid, s/n, polígono das Fontiñas, 15703 Santiago de Compostela.</p>
<p>Contido e duración.</p>
<p>O curso celebrarase en sesións de tarde, de luns a venres, e nel trataranse, entre outros, os seguintes temas:</p>
<p>a) Ideas xerais sobre tráfico e seguridade vial.</p>
<p>b) A Lei 18/1989, do 25 de xullo, de bases sobre tráfico.</p>
<p>c) Real decreto lexislativo 339/1990, do 2 de marzo.</p>
<p>d) Regulamento xeral de circulación, Real decreto 13/1992, do 17 de xaneiro.</p>
<p>e) Normas de comportamento no tráfico.</p>
<p>Datas.</p>
<p>O curso celebrarase do 19 ó 23 de xuño de 1995. O horario será das 16 ás 20 horas do serán.</p>
<p>Relación de admitidos.</p>
<p>A relación de admitidos publicarase o día 12 de xuño de 1995 no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono (981) 56 34 00.</p>
<p>Lugar.</p>
<p>Sede da Academia Galega de Seguridade.</p>
<p>Certificado de participación e aproveitamento.</p>
<p>Ó remate do curso entregaráselles un certificado de asistencia e aproveitamento a aquelas persoas que acrediten a súa participación continuada a el, non podendo supera-las faltas de asistencia un 15%, do total da duración de horas lectivas do curso; unha inasistencia superior ó 15%, aínda que sexa xustificada, e a non superación das correspondentes probas de coñecementos, impedirá a expedición do certificado.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento do curso para adapta-lo ás necesidades da Administración e ás continxencias que e poidan xurdir.</p>
<p>Santiago de Compostela, 28 de marzo de 1995.</p>
<p>Juan José Farinas-Ferro Rodríguez</p>
<p>Director xeral da Academia Galega de Seguridade</p>
<p>José Antonio Álvarez Vidal</p>
<p>Secretario xeral da Academia Galega de Seguridade</p>

