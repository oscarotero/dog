---
date: '1995-04-20'
id: D172
page: 2951
number: 76
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Decreto 100/1995, do 31 de marzo, polo que se declara a utilidade pública e
  urxente ocupación dos bens afectados polas obras OH.436.272, acondicionamento
  do regato Pontiñas ó seu paso por Lalín (primeira fase).
range: Decreto
url: 'https://www.xunta.gal/dog/Publicados/1995/19950420/AnuncioD172_gl.html'
---
<p>O 17 de xaneiro de 1995 o director xeral de Obras Públicas aprobou definitivamente o proxecto de acondicionamento do regato Pontiñas o seu paso por Lalín (primeira fase).</p>
<p>Os bens e dereitos nos que se concreta a decla</p>
<p>ración de urxente ocupación aparecen recollidos e valorados no citado proxecto.</p>
<p>A competencia para a declaración de urxente ocupación tena atribuída a Xunta de Galicia en virtude do artigo segundo do Decreto 24/1987, do 29 de xaneiro, sobre asunción de competencias en materia de obras hidráulicas.</p>
<p>En virtude de todo o exposto e en aplicación do artigo 28.2º do Estatuto de autonomía de Galicia e dos artigos 10 e 52 da Lei de expropiación forzosa, por proposta do conselleiro de Política Territorial, Obras Públicas e Vivenda, logo de deliberación do Consello da Xunta de Galicia na súa reunión do día trinta e un de marzo de mil novecentos noventa e cinco,</p>
<p>DISPOÑO:</p>
<p>Artigo único.-Declara-la utilidade pública e a urxente ocupación dos bens e dereitos necesarios para efectos de expropiación no proxecto das obras de acondicionamento do regato Pontiñas ó seu paso por Lalín (primeira fase).</p>
<p>Santiago de Compostela, trinta e un de marzo de mil novecentos noventa e cinco.</p>
<p>Manuel Fraga Iribarne</p>
<p>Presidente</p>
<p>José Cuíña Crespo</p>
<p>Conselleiro de Política Territorial, Obras Públicas e Vivenda</p>

