---
date: '1997-10-27'
id: BC2E
page: 10
number: 207
agency: UNIVERSIDADE DA CORUÑA
section: IV. OPOSICIÓNS E CONCURSOS
title: >-
  Resolución do 3 de outubro de 1997 pola que se convoca concurso para a
  provisión de postos de traballo de persoal funcionario de Administración e
  Servicios, polo sistema de libre designación.
range: Resolución
url: 'https://www.xunta.gal/dog/Publicados/1997/19971027/AnuncioBC2E_gl.html'
---
<p>De conformidade co disposto nos artigos 20.1º da Lei 30/1984, do 2 de agosto, de medidas para a reforma da función pública (BOE do 3 de agosto), e 27.2º da Lei 4/1988, do 26 de maio, da función pública de Galicia (DOG do 1 de xuño), e en uso das atribucións conferidas no artigo 65 dos estatutos desta universidade, aprobados por Decreto da Xunta de Galicia 253/1992, do 10 de setembro (DOG do 17), en relación co artigo 3 da Lei de reforma universitaria do 25 de agosto de 1983 (BOE do 1 de setembro),</p>
<p>Este rectorado resolve anuncia-la provisión, polo procedemento de libre designación, dos postos de traballo que se indican no anexo I da presente resolución, conforme as seguintes bases:</p>
<p>Primeira.-Os postos de traballo que se convocan poderán ser solicitados por funcionarios de carreira dos grupos correspondentes de calquera das administracións públicas, con excepción dos sinalados no apartado 2 do artigo 1 da Lei 30/1984, do 2 de agosto, de medidas para a reforma da función pública, que reúnan os requisitos que figuran no anexo I desta convocatoria.</p>
<p>Segunda.-As solicitudes para participar na presente convocatoria dirixiranse ó rector da Universidade da Coruña e presentaranse no seu rexistro xeral (r/ Maestranza, s/n) ou por calquera dos medios previstos no artigo 38.4º da Lei 30/1992, de réxime xurídico das administracións públicas e do procedemento administrativo común, (BOE do 27 de novembro), no prazo de quince días hábiles, contados a partir do seguinte ó da publicación desta resolución no BOE segundo o modelo que se achega como anexo I.</p>
<p>Terceira.-Os aspirantes deberán xuntarlle á petición o seu currículum vitae no que figuren cantos méritos consideren oportunos, que deberán xustificar</p>
<p>mediante certificación ou copia compulsada. Os méritos alegados e non probados non serán tidos en conta.</p>
<p>Cuarta.-Os aspirantes que resulten seleccionados deberán tomar posesión nos prazos sinalados no artigo 14 do Decreto 93/1991, do 20 de marzo (DOG do 25).</p>
<p>Quinta.-A resolución do presente concurso farase pública no BOE.</p>
<p>A Coruña, 3 de outubro de 1997.</p>
<p>José Luis Meilán Gil</p>
<p>Rector da Universidade da Coruña</p>
<p>ANEXO I</p>
<table><tbody><tr><td></td></tr>
<tr><td></td></tr>
<tr><td>Denominación do posto</td><td>Dependencia</td><td>Localidade</td><td>Tipo de posto</td><td>Grupo</td><td>Nivel</td><td>C. Específico</td></tr>
<tr><td></td></tr>
</tbody></table>
<table><tbody><tr><td>Secretario/a do rector</td><td>Rectorado</td><td>A Coruña</td><td>Singularizado</td><td>CD</td><td>20</td><td>57.368</td></tr>
<tr><td></td></tr>
<tr><td>Secretario/a do vicerrector</td><td>Vicerrectorado de Ordenación e Planificación Académica</td><td>A Coruña</td><td>Singularizado</td><td>CD</td><td>18</td><td>43.709</td></tr>
<tr><td></td></tr>
<tr><td>Secretario/a do vicerrector</td><td>Vicerrectorado de Organización Docente e Profesorado</td><td>A Coruña</td><td>Singularizado</td><td>CD</td><td>18</td><td>43.709</td></tr>
<tr><td></td></tr>
<tr><td>Secretario/a do vicerrector</td><td>Vicerrectorado de Estudiantes</td><td>A Coruña</td><td>Singularizado</td><td>CD</td><td>18</td><td>43.709</td></tr>
<tr><td></td></tr>
<tr><td>Secretario/a do vicerrector</td><td>Vicerrectorado de Asuntos Económicos</td><td>A Coruña</td><td>Singularizado</td><td>CD</td><td>18</td><td>43.709</td></tr>
<tr><td></td></tr>
<tr><td>Secretario/a do vicerrector</td><td>Vicerrectorado do Campus de Ferrol</td><td>A Coruña</td><td>Singularizado</td><td>CD</td><td>18</td><td>43.709</td></tr>
<tr><td></td></tr></tbody></table>
<p>7872</p>

