---
date: '1997-10-27'
id: BC26
page: 10
number: 207
agency: CONSELLERÍA DE SANIDADE E SERVICIOS SOCIAIS
section: IV. OPOSICIÓNS E CONCURSOS
title: >-
  Orde do 8 de outubro de 1997 pola que se anuncia a convocatoria pública para a
  provisión, polo sistema de libre designación, de postos de traballo vacantes
  nos servicios periféricos da Consellería de Sanidade e Servicios Sociais e do
  Servicio Galego de Saúde.
range: Orde
url: 'https://www.xunta.gal/dog/Publicados/1997/19971027/AnuncioBC26_gl.html'
---
<p>De conformidade co establecido no artigo 27.2º da Lei 4/1988, do 26 de maio, da función pública</p>
<p>de Galicia, e no uso das atribucións conferidas polo artigo 15.4º da mesma lei, esta consellería,</p>
<p>DISPÓN:</p>
<p>Primeiro.-Anuncia-la convocatoria para cubrir, polo sistema de libre designación, os postos de traballo que se indican no anexo I.</p>
<p>Segundo.-Poderán concorrer a ela os funcionarios de carreira que reúnan as condicións sinaladas no anexo I.</p>
<p>Terceiro.-As solicitudes para participar nesta convocatoria dirixiranse por escrito ó conselleiro de Sanidade e Servicios Sociais (edificio de San Caetano, 2, 2º, Santiago de Compostela), segundo o modelo que se inclúe no anexo II.</p>
<p>As ditas solicitudes poderanse presentar no rexistro xeral da Consellería de Sanidade e Servicios Sociais, nos das súas delegacións provinciais, nos das direccións provinciais do Sergas ou en calquera das oficinas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de quince días hábiles, contados a partir do seguinte ó da súa publicación no Diario Oficial de Galicia.</p>
<p>Cuarto.-Os aspirantes deberán unirlle á petición un currículum vitae e xustificar documentalmente os méritos que aleguen.</p>
<p>Os méritos alegados e non probados da maneira que vimos de sinalar non se terán en conta.</p>
<p>Quinto.-Esta convocatoria será resolta pola Consellería de Sanidade e Servicios Sociais. A súa resolución farase pública no Diario Oficial de Galicia e poderán declararse desertos algún ou tódolos postos de traballo, de considerarse oportuno.</p>
<p>Sexto.-O nomeamento dun funcionario con destino definitivo noutra Administración pública ou que preste os seus servicios na Comunidade Autónoma como consecuencia dunha comisión de servicios conforme o disposto na disposición transitoria oitava punto 4º da Lei 30/1994, do 2 de agosto, que resulte seleccionado para ocupa-lo posto de traballo anunciado, estará condicionado a que a súa Administración emita informe favorable sobre el, conforme o previsto no Real decreto 28/1990, do 15 de xaneiro, e demais disposicións concordantes.</p>
<p>Sétimo.-O prazo de toma de posesión será de tres días, se o destino anterior está na mesma localidade que a do novo destino, e dun mes, se está en localidade distinta ou comporta o reingreso ó servicio activo.</p>
<p>O prazo de toma de posesión empezará a contarse a partir do día seguinte ó de cesamento, que deberá</p>
<p>producirse dentro dos tres días siguientes ó da publicación no Diario Oficial de Galicia.</p>
<p>Se a resolución comporta o reingreso ó servicio activo, o prazo de toma de posesión empezará a contarse a partir do día seguinte ó da publicación da resolución no Diario Oficial de Galicia.</p>
<p>Oitavo.-Contra a presente orde, que esgota a vía administrativa, poderase interpoñer recurso contencioso-administrativo, previsto na Lei reguladora da xurisdicción contencioso-administrativa, do 27 de decembro de 1956, perante o Tribunal Superior de Xustiza de Galicia no prazo de dous meses partir do día seguinte ó da súa publicación, logo de comunicarllo a esta consellería, segundo o previsto no artigo 110.3º da Lei 30/1992, do 26 de novembro, do réxime xurídico das administracións públicas e do procedemento administrativo común.</p>
<p>Santiago de Compostela, 8 de outubro de 1997.</p>
<p>José Mª Hernández Cochón</p>
<p>Conselleiro de Sanidade e Servicios Sociais</p>
<p>ANEXO I</p>
<p>Denominación do posto: xefe do Servicio de Promoción da Saúde.</p>
<p>Dependencia: Delegación Provincial da Consellería de Sanidade e Servicios Sociais.</p>
<p>Localidade: Ourense.</p>
<p>Tipo de posto: S.</p>
<p>Grupo: A/B.</p>
<p>Nivel C.D.: 28.</p>
<p>Complemento específico: 1.376.844</p>
<p>Corpo/escala: xeral.</p>
<p>Denominación do posto: secretario/a do director provincial.</p>
<p>Código do posto: SAS991000027001001</p>
<p>Dependencia: Dirección Provincial do Servicio Galego de Saúde.</p>
<p>Localidade: Lugo.</p>
<p>Tipo de posto: N.</p>
<p>Grupo: C/D.</p>
<p>Nivel C.D.: 16</p>
<p>Complemento específico: 491.748</p>
<p>Corpo/escala: xeral.</p>
<p>Formación específica: mecanografía.</p>
<p>7937</p>

