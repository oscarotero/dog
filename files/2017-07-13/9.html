---
date: '2017-07-13'
id: G0164-060717-0006
page: 33825
number: 133
agency: 'Consellería de Cultura, Educación e Ordenación Universitaria'
section: IV. Oposicións e concursos.
title: >-
  ORDE do 4 de xullo de 2017 pola que se declaran aptos na fase de prácticas os
  opositores que superaron os procedementos selectivos convocados pola Orde do 4
  de abril de 2016 (Diario Oficial de Galicia do 19 de abril).
range: Orde
url: >-
  https://www.xunta.gal/dog/Publicados/2017/20170713/AnuncioG0164-060717-0006_gl.html
---
<p>A Orde do 4 de abril de 2016 (DOG do 19 de abril) pola que se convocan procedementos selectivos de ingreso e acceso ao corpo de inspectores de Educación, ao corpo de profesores de ensino secundario, ao corpo de profesores técnicos de formación profesional, ao corpo de mestres e procedemento de adquisición de novas especialidades polo persoal funcionario de carreira dos corpos de profesores de ensino secundario, profesores técnicos de formación profesional e mestres da Comunidade Autónoma de Galicia, establece na súa base décimo oitava que os aspirantes que resulten seleccionados quedan obrigados a incorporarse aos destinos que a Dirección Xeral de Centros e Recursos Humanos lles adxudique para a realización da fase de prácticas.</p>
    <p>Pola Orde do 29 de xullo de 2016 (DOG do 19 de agosto) nomeáronse funcionarios en prácticas os opositores que superaron o proceso selectivo para ingreso e acceso ao corpo de inspectores de Educación e mestres convocado pola Orde do 4 de abril de 2016 (DOG do 19 de abril), agás Santiago Eduardo Pato Rodríguez, a quen se lle concede o aprazamento da fase de prácticas.</p>
    <p>Na dita Orde do 29 de xullo de 2016 tamén se nomearon funcionarios en prácticas do corpo de mestres os opositores Fernando Eijo Díaz, Adela Guinarte Varela e Alicia Elena Gómez Pérez, que tiñan aprazamento na citada fase de prácticas, e a Ana Belén Marcos Gómez, que non completara a fase de prácticas, e que foron seleccionados no proceso selectivo para ingreso e acceso ao corpo de inspectores de educación e de mestres convocado pola Orde do 11 de marzo de 2015 (DOG do 18 de marzo).</p>
    <p>Pola Orde do 2 de setembro de 2016 (DOG do 14 de setembro) nomeáronse funcionarios en prácticas os opositores que superaron o proceso selectivo para ingreso e acceso ao corpo de profesores de ensino secundario e ao corpo de profesores técnicos de formación profesional, convocado pola Orde do 4 de abril de 2016 (DOG do 19 de abril), agás Rubén Figueroa Sestelo, do corpo de profesores de ensino secundario, especialidade de Matemáticas, e Rafael López García, do corpo de profesores técnicos de formación profesional, especialidade de Sistemas e Aplicacións Informáticas, aos cales se lles concede o aprazamento da fase de prácticas.</p>
    <p>Pola dita Orde do 2 de setembro de 2016 tamén se nomeou funcionario en prácticas a Miguel Guido González Szamoscki, que tiña concedido aprazamento da fase de prácticas pola especialidade de inglés e que fora seleccionado no proceso selectivo para ingreso e acceso ao corpo de profesores de ensino secundario convocado pola Orde do 17 de marzo de 2014 (DOG do 26 de marzo).</p>
    <p>Con data do 1 de setembro de 2016 incorporáronse a un centro para a realización da fase de prácticas.</p>
    <p>Finalizada a fase de prácticas e vistas as propostas efectuadas polas comisións avaliadoras, a Consellería de Cultura, Educación e Ordenación Universitaria</p>
    <p>DISPÓN:</p>
    <p>Primeiro. Declarar aptos na fase de prácticas e aprobados definitivamente os opositores seleccionados no procedemento selectivo para ingreso e acceso ao corpo de inspectores de Educación, ao corpo de profesores de ensino secundario, ao corpo de profesores técnicos de formación profesional e ao corpo de mestres convocado pola Orde do 4 de abril de 2016 (DOG do 19 de abril), agás Santiago Eduardo Pato Rodríguez, do corpo de mestres, por ter concedido o aprazamento da fase de prácticas, Cristina Campos Alonso tamén do corpo de mestres, por non completar a fase de prácticas, Rubén Figueroa Sestelo, do corpo de profesores de ensino secundario, especialidade de Matemáticas, e Rafael López García, do corpo de profesores técnicos de formación profesional, especialidade de Sistemas e Aplicacións Informáticas, xa que ambos teñen concedido o aprazamento da fase de prácticas.</p>
    <p>Segundo. Declarar aptos na fase de prácticas e aprobados definitivamente os opositores do corpo de mestres Fernando Eijo Díaz, Adela Guinarte Varela e Alicia Elena Gómez Pérez, que tiñan aprazamento na citada fase de prácticas, e Ana Belén Marcos Gómez, tamén do corpo de mestres, que completou a fase de prácticas, e que foron seleccionados no proceso selectivo para ingreso e acceso ao corpo de inspectores de educación e de mestres convocado pola Orde do 11 de marzo de 2015 (DOG do 18 de marzo).</p>
    <p>Terceiro. Declarar apto na fase de prácticas e aprobado definitivamente o opositor Miguel Guido González Szamoscki, que tiña concedido aprazamento na citada fase de prácticas pola especialidade de inglés e que foi seleccionado no proceso selectivo para ingreso e acceso ao corpo profesores de ensino secundario convocado pola Orde do 17 de marzo de 2014 (DOG do 26 de marzo). </p>
    <p>Santiago de Compostela, 4 de xullo de 2017</p>
    <footer><p>Román Rodríguez González&lt;br&gt;Conselleiro de Cultura, Educación e Ordenación Universitaria</p></footer>

