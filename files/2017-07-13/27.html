---
date: '2017-07-13'
id: G0424-040717-0004
page: 33874
number: 133
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 14 de xuño de 2017, da Dirección Xeral de Enerxía e Minas, pola
  que se inicia o trámite de competencia para o outorgamento da autorización
  administrativa para a distribución de gas natural canalizado no termo
  municipal de Ribadavia.
range: Resolución
url: >-
  https://www.xunta.gal/dog/Publicados/2017/20170713/AnuncioG0424-040717-0004_gl.html
---
<p>O 6.3.2015 a Dirección Xeral de Enerxía e Minas ditou resolución pola que se someteu a información pública o proxecto de autorización administrativa, promovido por Gas Galicia SDG, S.A., para a distribución de gas natural no termo municipal de Ribadavia, na provincia de Ourense (expediente IN627A 2014/64-0), que se publicou no <em>Diario Oficial de Galicia</em> do 29.4.2015, no <em>Boletín Oficial</em> da provincia do 7.5.2015 e nos xornais <em>La Voz de Galicia</em> e <em>La Región</em> do 9.4.2015, estando tamén exposta no taboleiro de anuncios do Concello de Ribadavia.</p>
    <p>O 9.2.2017 a empresa Gas Galicia SDG, S.A. desistiu da súa solicitude de autorización administrativa para a distribución de gas natural no termo municipal de Ribadavia e, en consecuencia, o 8.3.2017 a Dirección Xeral de Enerxía e Minas ditou resolución pola que se aceptou esta desistencia e se declarou concluído o procedemento correspondente.</p>
    <p>No <em>Diario Oficial de Galicia</em> do 26.4.2017 publicouse o anuncio da Dirección Xeral de Enerxía e Minas do 4.4.2017 polo que se deu publicidade ao arquivamento das solicitudes de autorización administrativa para a distribución de gas natural en varios termos municipais, entre os cales se atopa o de Ribadavia.</p>
    <p>O 12.6.2017 a empresa Primagás Energía Distribución, S.A.U. solicitou a autorización administrativa para a distribución de gas natural no termo municipal de Ribadavia. Para os efectos previstos no artigo 5 do Decreto 62/2010, do 15 de abril, polo que se regula o trámite de competencia e os criterios de valoración no suposto de concorrencia de dúas ou máis solicitudes de autorización administrativa de instalacións de transporte secundario e distribución de gas natural e redes de distribución de gases licuados do petróleo (GLP), a solicitude relacionada no cadro seguinte inicia o correspondente trámite de competencia.</p>
    <table>
     <tbody>
      <tr>
       <td colspan="2">Datos da solicitude</td>
      </tr>
      <tr>
       <td>Empresa solicitante</td>
       <td>Primagás Energía Distribución, S.A.U.</td>
      </tr>
      <tr>
       <td>Data da solicitude</td>
       <td>12 de xuño de 2017</td>
      </tr>
      <tr>
       <td>Contido da solicitude</td>
       <td>Autorización administrativa previa</td>
      </tr>
      <tr>
       <td>Tipo de instalación</td>
       <td>Rede de distribución de gas natural alimentada desde unha planta de gas natural licuado (GNL)</td>
      </tr>
      <tr>
       <td>Denominación do proxecto</td>
       <td>Proxecto de autorización administrativa de planta satélite de regasificación de GNL e rede de distribución para a subministración de gas natural canalizado no termo municipal de Ribadavia (Ourense)</td>
      </tr>
      <tr>
       <td>Núcleo de poboación da rede</td>
       <td>Ribadavia (Ourense)</td>
      </tr>
     </tbody>
    </table>
    <p>Ábrese un prazo de 30 días, contados desde o día seguinte ao da publicación desta resolución no <em>Diario Oficial de Galicia</em>, para que:</p>
    <p>• Outras empresas distribuidoras de gas natural poidan presentar solicitudes en concorrencia con esta solicitude de Primagás Energía Distribución, S.A.U.</p>
    <p>• A empresa Primagás Energía Distribución, S.A.U. poida completar, se o considera oportuno, a súa solicitude.</p>
    <p>O trámite de competencia resolverase a favor da empresa concorrente cuxo proxecto obteña a maior puntuación, tras a súa valoración de acordo cos criterios establecidos no artigo 8 do Decreto 62/2010, do 15 de abril.</p>
    <p>Santiago de Compostela, 14 de xuño de 2017</p>
    <footer><p>Ángel Bernardo Tahoces<br>Director xeral de Enerxía e Minas</p></footer>

