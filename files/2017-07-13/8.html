---
date: '2017-07-13'
id: O92-070717-0001
page: 33823
number: 133
agency: Instituto Galego de Promoción Económica
section: III. Outras disposicións.
title: >-
  RESOLUCIÓN  do  6  de  xullo  de  2017  pola  que  se  amplían  os  prazos 
  máximos  para  resolver  e  publicar  a  resolución  do  procedemento  e 
  para  executar  e  solicitar o cobramento dos plans de internacionalización
  que rematan no ano 2017, establecidos na Resolución do 2 de marzo de 2017 pola
  que se lle dá publicidade ao acordo do Consello de Dirección que aproba as
  bases reguladoras das axudas para a execución de accións de promoción exterior
  das empresas galegas (Galicia Exporta empresas), cofinanciadas polo Fondo
  Europeo de Desenvolvemento Rexional, no marco do programa operativo Feder
  Galicia 2014-2020.
range: Resolución
url: >-
  https://www.xunta.gal/dog/Publicados/2017/20170713/AnuncioO92-070717-0001_gl.html
---
<p>No DOG núm. 48, do 9 de marzo de 2017, publicouse a Resolución do 2 de marzo de 2017 pola que se lle dá publicidade ao acordo do Consello de Dirección que aproba as bases reguladoras das axudas para a execución de accións de promoción exterior das empresas galegas (Galicia Exporta empresas), cofinanciadas polo Fondo Europeo de Desenvolvemento Rexional, no marco do programa operativo Feder Galicia 2014-2020, e se procede á súa convocatoria en réxime de concorrencia competitiva.</p>
    <p>No punto quinto do Resolvo establécense os prazos de duración do procedemento, de execución do plan de internacionalización e para solicitar o cobramento.</p>
    <p>Así, establécese que o prazo máximo para resolver e publicar a resolución será o 21 de xullo de 2017.</p>
    <p>E para aqueles plans de internacionalización cuxo prazo máximo de execución sexa o 31 de agosto de 2017, o beneficiario deberá presentar a solicitude de cobramento como máximo o 8 de setembro de 2017.</p>
    <p>Tendo en conta o elevado número de solicitudes recibidas, faise necesario ampliar o prazo máximo de resolución e, por conseguinte, o prazo máximo para executar e solicitar o cobramento dos plans de internacionalización cuxo prazo máximo de execución remata en 2017. </p>
    <p>Por todo o anterior, de conformidade co disposto no artigo 23 da Lei 39/2015, do 1 de outubro, do procedemento administrativo común das administracións públicas,</p>
    <p class="dog-titulo">RESOLVO:</p>
    <p>Artigo 1</p>
    <p>Ampliar ata o 20 de outubro de 2017, inclusive, o prazo máximo para resolver e publicar a resolución, ampliar o prazo máximo de execución dos plans de internacionalización ata o 10 de novembro de 2017 e o prazo para presentar a solicitude de cobramento ata o 24 de novembro de 2017, previstos no punto quinto do Resolvo da Resolución do 2 de marzo de 2017 pola que se lle dá publicidade ao acordo do Consello de Dirección que aproba as bases reguladoras das axudas para a execución de accións de promoción exterior das empresas galegas (Galicia Exporta empresas), cofinanciadas polo Fondo Europeo de Desenvolvemento Rexional, no marco do programa operativo Feder Galicia 2014-2020, e se procede á súa convocatoria en réxime de concorrencia competitiva.</p>
    <p>Artigo 2</p>
    <p>Esta resolución entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 6 de xullo de 2017</p>
    <footer><p>Juan Manuel Cividanes Roger<br>Director xeral do Instituto Galego de Promoción Económica</p></footer>

