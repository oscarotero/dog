---
date: '2017-07-13'
id: G0427-230617-0002
page: 33883
number: 133
agency: Consellería do Mar
section: VI. Anuncios. a) Administración autonómica.
title: >-
  ORDE do 19 de xuño de 2017 pola que se autoriza a transmisión mortis causa,
  mediante escritura de apartación, da concesión administrativa e da batea José
  Luis II.
range: Orde
url: >-
  https://www.xunta.gal/dog/Publicados/2017/20170713/AnuncioG0427-230617-0002_gl.html
---
<p>Visto o expediente instruído para os efectos de transmisión da batea <em>José Luís II</em> e da concesión administrativa que a ampara, resulta:</p>
    <p>a) Antecedentes.</p>
    <p>Primeiro. Mediante escrito do 18 de maio de 2017, José Luis Cores Besada e Cristina Pena Ageitos solicitaron autorización para a transmisión <em>mortis causa</em>, mediante escritura de apartación, da concesión e da batea <em>José Luis II</em>. </p>
    <p>Segundo. As persoas interesadas achegaron a documentación requirida para a tramitación.</p>
    <p>Terceiro. O informe do Servizo de Protección de Recursos sobre as características da batea é favorable.</p>
    <p>b) Consideracións legais e técnicas.</p>
    <p>Primeira. Este órgano é competente para resolver o expediente de conformidade coa Lei 11/2008, do 3 de decembro, de pesca de Galicia, modificada pola Lei 6/2009, do 11 de decembro, e coa Resolución do 5 de xuño de 2017 de delegación de sinatura en materia de acuicultura nas persoas titulares das xefaturas territoriais da Consellería do Mar.</p>
    <p>Segunda. A Lei 2/2006, do 14 de xuño, de dereito civil de Galicia, no seu artigo 209 e seguintes regula os pactos sucesorios como negocios <em>mortis causa</em> e con forma de pactos de apartación ou de mellora.</p>
    <p>Terceira. O expediente seguiu todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento dos viveiros de cultivos mariños nas augas de Galicia, e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia. </p>
    <p>Vistas as disposicións citadas, a proposta de resolución elaborada polo Servizo de Recursos Mariños, o artigo 88 da Lei 39/2015, do 1 de outubro, do procedemento administrativo común das administracións públicas, e demais normas de xeral e pertinente aplicación, esta consellería resolve:</p>
    <p>Autorizar a transmisión <em>mortis causa</em> mediante escritura de apartación, a favor de José Luis Cores Pena (35453753N), da concesión que se indica a seguir:</p>
    <p>Identificación:</p>
    <p>Tipo: batea. </p>
    <p>Nome: <em>José Luis II</em>.</p>
    <p>Situación: </p>
    <p>Cuadrícula nº: 141.</p>
    <p>Polígono: C.</p>
    <p>Distrito: Cambados (Pontevedra).</p>
    <p>Especie autorizada: mexillón (<em>Mytilus galloprovincialis</em>).</p>
    <p>Título habilitante: concesión.</p>
    <p>Orde de outorgamento: 24.2.1971.</p>
    <p>Remate da vixencia: 15.12.2019.</p>
    <p>Actuais titulares: José Luis Cores Besada (35385315E) e Cristina Pena Ageitos (35400594Y).</p>
    <p>Novo titular: José Luis Cores Pena (35453753N).</p>
    <p>O novo titular da concesión subrógase nos dereitos e obrigas dos anteriores desde o momento da formalización da apartación en escritura pública.</p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes, ante a conselleira do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto no artigo 123 da Lei 39/2015, do 1 de outubro, do procedemento administrativo común das administracións públicas, e o artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Vigo, 19 de xuño de 2017</p>
    <footer><p>A conselleira do Mar<br>Por delegación de sinatura (Resolución do 5.6.2017)<br>Sonia Lorenzo Santos<br>Xefa territorial de Vigo</p></footer>

