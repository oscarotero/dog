---
date: '2002-03-07'
id: 3ECE
page: 3143
number: 48
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 5 de febreiro de 2002, da Área Provincial de Pontevedra, pola que se
  lle notifica a Basilia Campos Souto a resolución acordada no expediente de
  desafiuzamento P-038/01, por falta de pagamento da renda mensual da vivenda de
  promoción pública identificada como expediente PO-81/010, conta 143, devolta
  polo servicio de correos.
range: Cédula
url: 'https://www.xunta.gal/dog/Publicados/2002/20020307/Anuncio3ECE_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, intentada a notificación persoal no último enderezo coñecido do interesado (r/ Alemaña, núm. 47, C-4, baixo C, Monte Porreiro, Pontevedra) notifícaselle a Basilia Campos Souto a resolución do contrato dictada polo delegado provincial da Consellería de Política Territorial, Obras Públicas e Vivenda, con data do 19 de decembro de 2001, por falta de pagamento das rendas mensuais da vivenda de promoción pública, identificada como</p>
<p>expediente PO-81/010, conta 143, que lle fora adxudicada.</p>
<p>Contra a citada resolución, que non pon fin á vía administrativa, poderá interpoñer recurso de alzada ante o conselleiro de Política Territorial, Obras Públicas e Vivenda, no prazo dun mes, que se contará a partir do día seguinte ó da publicación desta cédula, consonte establecen os artigos 107, 114 e 115 da Lei 30/1992.</p>
<p>De conformidade co disposto no artigo 58.2º da mesma lei, transcríbese o texto íntegro da dita resolución:</p>
<p>«Visto o expediente administrativo de resolución de contrato seguido contra dona Basilia Campos Souto, beneficiaria en réxime de compravenda da vivenda obxecto da presente resolución, situada na rúa Alemaña, nº 47, C-4, baixo C, en Monte Porreiro, Pontevedra.</p>
<p>Expediente: PO-81/010, conta: 143, por incumprimento do contrato, en canto á falta de pagamento das cotas, con infracción do réxime que regula as vivendas de protección oficial de promoción pública, tendo en conta os seguintes</p>
<p>FEITOS</p>
<p>Primeiro.-Que a entidade colaboradora na xestión e recadación de vivendas da Xunta de Galicia, emite certificado no que se comproba a falta de pagamento dos recibos pendentes por un importe total que ascende a un millón seiscentas setenta e nove mil trescentas oitenta e nove pesetas (1.679.389 pesetas) con data do 18 de xullo de 2001.</p>
<p>Segundo.-Que requirida por carta certificada con xustificante de recepción, que se atopa incorporado ó expediente, para que no prazo de dez días efectuase o pagamento das cantidades adebedadas a esa data o dito requirimento non foi atendido.</p>
<p>Terceiro.-Con data do 30 de setembro de 2001, a débeda pendente ascende a 1.707.629 pesetas, segundo consta na relación certificada da empresa recadadora.</p>
<p>Fundamentos de dereito.</p>
<p>Primeiro.-É competente para a resolución do presente expediente o delegado provincial da Consellería de Política Territorial, Obras Públicas e Vivenda, de acordo co disposto no Decreto 70/1997, de estructura orgánica deste organismo, modificado por Decreto 258/1999, do 17 de setembro.</p>
<p>Segundo.-Os feitos denunciados constitúen causa legal suficiente de resolución de contrato, desafiuzamento e lanzamento da vivenda.</p>
<p>Terceiro.-Na tramitación do expediente observáronse as normas vixentes contidas nos artigos 138 e 144 do Regulamento de VPO, Decreto 2114/1968, do 24 de xullo, artigo 30 do texto refundido de VPO, Real decreto 2960/1976, do 12 de novembro, artigos 58, 59 e 96.3º da Lei 30/1992, do 26 de novembro de réxime xurídico das administracións públicas e</p>
<p>procedemento administrativo común, artigo 91.2º da Lei orgánica do poder xudicial, e artigo 8.5º da Lei 29/1998, do 13 de xullo, reguladora da xurisdicción contencioso-administrativa.</p>
<p>Vistos os preceptos legais citados e demais normas de xeral aplicación,</p>
<p>RESOLVO:</p>
<p>Primeiro.-Acorda-la resolución de pleno dereito do contrato e o lanzamento da vivenda, que se levará a cabo pola preceptiva autorización xudicial para a entrada no domicilio de particulares na execución forzosa de actos da administración, incorporada ó expediente e co auxilio das Forzas de Seguridade do Estado, autonómicas ou locais.</p>
<p>Advírtese o interesado de que de conformidade co establecido no regulamento de VPO, poderá evita-lo lanzamento aboando o total da débeda no prazo de quince días hábiles a partir do seguinte a aquel no que teña lugar a notificación ou publicación, achegando xustificante de atoparse ó día coa comunidade de propietarios.</p>
<p>Segundo.-A resolución en firme do contrato, implicará a prohibición para contratar coa Administración nos termos previstos no Real decreto lexislativo 2/2000, do 16 de xullo, polo que se aproba o texto refundido da Lei de contratos das administracións públicas.</p>
<p>Notifíqueselles esta resolución ós interesados, con mención expresa dos recursos legais que procedan. Pontevedra, 19 de decembro de 2001. Delegado provincial de Pontevedra. José Manuel Iglesias Carrera».</p>
<p>Expido, asino e selo esta cédula en Pontevedra 5 de febreiro de 2001.</p>
<p>Andrés Iglesias López</p>
<p>Xefe da Área Provincial de Pontevedra</p>
<p>ANEXO</p>
<p>Expediente: PO-81/010 (expte. de desafiuzamento P-038/01).</p>
<p>Conta: 143.</p>
<p>Nome: Basilia Campos Souto.</p>
<p>Enderezo: r/ Alemaña, nº 47, C-4, baixo C, Monte Porreiro, Pontevedra.</p>
<p>Débeda: 1.707.629 pesetas.</p>

