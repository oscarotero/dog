---
date: '2001-07-12'
id: B63A
page: 9457
number: 135
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 29 de maio de 2001, da Dirección Xeral de Transportes, pola que
  se somete a información pública o inicio do expediente de substitución da
  concesión do servicio público regular permanente de uso xeral de transporte de
  viaxeiros por estrada entre Taramundi e Vegadeo, V-1706.
range: Resolución
url: 'https://www.xunta.gal/dog/Publicados/2001/20010712/AnuncioB63A_gl.html'
---
<p>Ó abeiro do establecido na Lei 16/1987, do 30 de xullo, de ordenación dos transportes terrestres, e normas de desenvolvemento, iniciouse expediente de substitución da concesión do servicio público regular permanente de uso xeral de transporte de viaxeiros por estrada entre Taramundi e Vegadeo, V-1706, da titularidade de Empresa Acebras Rico, S.L.</p>
<p>A concesión que se vai substituír denominarase PAR-502, Vegadeo-Santo André de Logares.</p>
<p>Os interesados ou afectados no expediente poderán constituírse en parte no procedemento e, tralo exame da documentación pertinente no Servicio Provincial de Transportes de Lugo (Ronda da Muralla, 70-edf. adtivos.), efectua-las alegacións que coiden oportunas no prazo dun mes, contado a partir do día seguinte ó da publicación deste anuncio no Diario Oficial de Galicia.</p>
<p>O expediente de substitución é tramitado pola Consellería de Infraestructuras e Política Territorial do Goberno do Principado de Asturias, correspondendo á Comunidade Autónoma de Galicia informar en relación cos tráficos que teñen orixe ou destino no seu territorio.</p>
<p>Santiago de Compostela, 29 de maio de 2001.</p>
<p>Juan Carlos Villarino Tejada</p>
<p>Director xeral de Transportes</p>

