---
date: '2001-07-12'
id: B69E
page: 9471
number: 135
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 7 de xuño de 2001, da Dirección Xerencia do Complexo
  Hospitalario Xeral-Calde de Lugo, pola que se anuncia a contratación, polo
  procedemento aberto e tramitación urxente, mediante concurso, do expediente
  13/2001, para a subministración de cinco desfibriladores, un equipo de
  anestesia, dous videocolonoscopios e un vídeogastroscopio pediátrico.
range: Resolución
url: 'https://www.xunta.gal/dog/Publicados/2001/20010712/AnuncioB69E_gl.html'
---
<p>A Dirección Xerencia do Complexo Hospitalario Xeral-Calde de Lugo, en virtude das atribucións que lle foron delegadas conforme o establecido no punto i) do artigo 7 da Orde do 23 de marzo de 2000 pola que se modifica a do 21 de abril de 1998, sobre delegación de competencias en órganos centrais e periféricos do Servicio Galego de Saúde, convoca expediente de contratación polo procedemento aberto e tramitación urxente, mediante concurso, da subministración de cinco desfibriladores, un equipo de anestesia, dous videocolonoscopios e un videogastroscopio pediátrico.</p>
<p>1. Obxecto e orzamento.</p>
<p>A subministración de cinco desfibriladores (lote nº 1), por un orzamento máximo de 4.500.000 pesetas (IVE incluído) (27.045,54 euros), dun equipo de anestesia, (lote nº 2), por un orzamento máximo de 4.000.000 de pesetas (IVE incluído) (24.040,48 euros), dous videocolonoscopios e un videogastroscopio pediátrico (lote nº 3), por un orza</p>
<p>mento máximo de 7.800.000 pesetas (IVE incluído) (46.878,94 euros).</p>
<p>2. Prazo de entrega.</p>
<p>Un mes desde a data de formalización do contrato.</p>
<p>3. Documentos de interese para os licitadores.</p>
<p>O prego de cláusulas administrativas particulares e demais documentación complementaria poden ser solicitados no Servicio de Subministracións do Complexo Hospitalario Xeral-Calde de Lugo; rúa Doutor Severo Ochoa, s/n (27004) Lugo. Teléfono: 982 29 65 52 e fax: 982 21 29 24.</p>
<p>4. Fianzas.</p>
<p>Os adxudicatarios deberán consignar unha fianza definitiva do 4% do importe de adxudicación. Esta constituirase segundo o disposto no artigo 36 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas.</p>
<p>5. Solvencia económica e financeira.</p>
<p>Acreditarase por un ou varios dos medios establecidos no artigo 16 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas.</p>
<p>6. Solvencia técnica.</p>
<p>Acreditarase por un ou varios dos medios establecidos no artigo 18 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas.</p>
<p>7. Clasificación.</p>
<p>Non se precisa.</p>
<p>8. Criterios de adxudicación.</p>
<p>-Valoración técnica dos equipos: ata 10 puntos.</p>
<p>-Prezo: ata 8 puntos.</p>
<p>-Valoración do servicio técnico: ata 6 puntos.</p>
<p>-Valoración do contrato de mantemento: ata 4 puntos.</p>
<p>-Prazo de entrega: ata 2 puntos.</p>
<p>9. Admisión de variantes.</p>
<p>Admítense ata un máximo de tres variantes.</p>
<p>10. Presentación de proposicións.</p>
<p>As proposicións deberanse presentar en man, en sobres pechados e asinados polo licitador ou persoa que o represente, no rexistro do Complexo Hospitalario Xeral-Calde antes das 14 horas do décimo quinto día natural contado a partir do seguinte ó da publicación no DOG. Cando a proposición se envíe por correo, o licitador deberá xustifica-la data de imposición do envío na oficina de correos e anunciarlle ó Complexo Hospitalario Xeral-Calde a remisión da oferta mediante fax ou telegrama no mesmo día.</p>
<p>11. Apertura de proposicións.</p>
<p>A apertura das proposicións admitidas será realizada pola mesa de contratación, reunida en acto público na sala de xuntas do Complexo Hospitalario Xeral-Calde de Lugo ás 10 horas do décimo primeiro día natural contado a partir do seguinte a aquel no que finalice o prazo de presentación de ofertas. No caso de que o devandito día coincida en sábado ou festivo, a apertura das proposicións terá lugar o día hábil seguinte.</p>
<p>12. Documentación que deberán achega-los licitadores.</p>
<p>Os documentos que figuran no prego de cláusulas administrativas particulares.</p>
<p>13. Anuncios.</p>
<p>Os anuncios deste concurso público serán por conta dos adxudicatarios do contrato.</p>
<p>Lugo, 7 de xuño de 2001.</p>
<p>Fernando Varela Noreña</p>
<p>Director xerente do Complexo Hospitalario</p>
<p>Xeral-Calde de Lugo</p>

