---
date: '2017-10-26'
id: G2249-041017-0001
page: 49883
number: 204
agency: Xulgado de Primeira Instancia e Instrución número 1 de Marín
section: V. Administración de xustiza.
title: EDICTO (MMC 360/2016).
range: Edicto
url: >-
  https://www.xunta.gal/dog/Publicados/2017/20171026/AnuncioG2249-041017-0001_gl.html
---
<p>Cédula de notificación.</p>
    <p>No presente procedemento de referencia (MMC 360/2016), seguido por instancia de L.G.R. fronte a David López Pérez, ditouse sentenza en data 2 de outubro de 2017, cuxo particular é do teor literal seguinte:</p>
    <p>«Sentenza 114/2017.</p>
    <p>Marín, 2 de outubro de 2017.</p>
    <p>Vistos por min, Rosario Rodríguez López, xuíza do Xulgado de Primeira Instancia e Instrución número 1 de Marín e o seu partido xudicial, os presentes autos número 360/2016 de xuízo sobre modificación de medidas, acordadas en sentenza de garda e custodia e alimentos de data 19 de xuño de 2012, no cal foron parte demandante L.G.R., representada polo procurador A.D.R.G. e baixo a dirección letrada de D.J.E.F.I., e parte demandada David López Pérez, en situación de rebeldía procesual, dítase en nome do rei a presente sentenza en virtude dos seguintes...</p>
    <p>Decición:</p>
    <p>Que estimando parcialmente a demanda interposta polo procurador A.D.R.G., en nome e representación de L.G.R., debo acordar e acordo a modificación da Sentenza sobre garda, custodia e alimentos de data 19 de xuño de 2012, ditada polo Xulgado de Primeira Instancia e Instrución número 1 de Marín, e declaro o exercicio exclusivo da patria potestade pola nai L.G.R., a quen corresponde a garda e custodia dos menores.</p>
    <p>O dito con anterioridade enténdese en todo caso sen prexuízo de que, ante un cambio sobrevido e importante de circunstancias, se poida instar un novo procedemento.</p>
    <p>Non procede a imposición das custas a ningunha das partes.</p>
    <p>Notifíqueselles ás partes a presente resolución facéndolles saber que cabe interpor recurso de apelación ante a Audiencia Provincial de Pontevedra, de conformidade co disposto nos artigos 457 e seguintes da LAC.</p>
    <p>Expídase testemuño da presente resolución para a súa unión aos autos principais e lévese o orixinal ao libro de sentenzas deste xulgado.</p>
    <p>Así, por esta a miña sentenza, pronúncioo, mándoo e asínoo».</p>
    <p>Publicación. A anterior resolución foi dada, lida e publicada pola xuíza que a subscribe en audiencia ordinaria do día da súa data. Dou fe.</p>
    <p>E encontrándose o dito demandado, David López Pérez, en paradoiro descoñecido, expídese o presente co fin de que lle sirva de notificación en forma.</p>
    <p>Marín, 3 de outubro de 2017</p>
    <footer><p>O/a letrado/a da Administración de xustiza</p></footer>

