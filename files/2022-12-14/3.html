---
date: '2022-12-14'
id: G0655-051222-0001
page: 63325
number: 236
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  RESOLUCIÓN do 5 de decembro de 2022 de centros docentes privados concertados
  dependentes desta consellería para participar no Programa de inmersión
  lingüística en lingua inglesa a través de actividades dixitais, Digitalweek,
  para o curso 2022/23.
range: Resolución
url: >-
  https://www.xunta.gal/dog/Publicados/2022/20221214/AnuncioG0655-051222-0001_gl.html
---
<p>A Consellería de Cultura, Educación, Formación Profesional e Universidades, mediante a Orde do 5 de setembro de 2022 (DOG do 19 de setembro), estableceu as bases reguladoras e o procedemento de solicitude e concesión de axudas, en réxime de concorrencia competitiva, a centros docentes privados concertados dependentes da Consellería de Cultura, Educación, Formación Profesional e Universidades para participar no Programa de inmersión lingüística en lingua inglesa a través de actividades dixitais, Digitalweek, durante o curso 2022/23 (código de procedemento ED301L).</p>
    <p>Unha vez rematado o procedemento previo á concesión das actividades, cómpre facer pública a relación definitiva de centros seleccionados, de acordo co previsto no artigo 16.2 da devandita orde.</p>
    <p>En consecuencia, de conformidade co exposto e por proposta da Dirección Xeral de Ordenación e Innovación Educativa, como conselleiro de Cultura, Educación, Formación Profesional e Universidades,</p>
    <h2>ACORDO:</h2>
    <p>Primeiro. Publicar a relación definitiva de centros seleccionados, segundo se detalla no anexo.</p>
    <p>Segundo. Contra esta resolución, que esgota a vía administrativa, os interesados poderán interpoñer recurso potestativo de reposición ante a persoa titular da Consellería de Cultura, Educación, Formación Profesional e Universidades, no prazo dun mes contado a partir do día seguinte ao da súa publicación no Diario Oficial de Galicia, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben directamente recurso contencioso-administrativo, no prazo de dous meses ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 5 de decembro de 2022</p>
    <footer><p>O conselleiro de Cultura, Educación, Formación Profesional e Universidades<br>P.D. (Orde do 29.7.2022; DOG núm. 151, do 9 de agosto)<br>Manuel Vila López<br>Secretario xeral técnico da Consellería de Cultura, Educación,<br>Formación Profesional e Universidades</p></footer>

