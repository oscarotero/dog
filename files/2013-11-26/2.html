---
date: '2013-11-26'
id: G0244-181113-0004
page: 45797
number: 226
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 30 de outubro de 2013, da Xefatura Territorial de Lugo, pola que
  se procede á publicación das subvencións concedidas ao abeiro da Resolución do
  14 de xuño de 2013, pola que se establecen as bases reguladoras que rexerán as
  axudas para a realización, polas asociacións de nais e pais do alumnado, nos
  centros educativos de Galicia sostidos con fondos públicos, de programas de
  actividades complementarias e extraescolares que teñan como fin facilitar a
  conciliación da vida familiar e laboral, cofinanciadas polo Fondo Social
  Europeo (FSE), e se procede á súa convocatoria para o ano 2013 (Diario Oficial
  de Galicia número 118, do 21 de xuño).
range: Resolución
url: >-
  https://www.xunta.gal/dog/Publicados/2013/20131126/AnuncioG0244-181113-0004_gl.html
---
<p>De conformidade co disposto no artigo 15.1 da Lei 9/2007, do 13 de xuño, de subvencións de Galicia, e no artigo 22 da Resolución do 14 de xuño de 2013 pola que se establecen as bases reguladoras que rexerán as axudas para a realización, polas asociacións de nais e pais do alumnado, nos centros educativos de Galicia sostidos con fondos públicos, de programas de actividades complementarias e extraescolares que teñan como fin facilitar a conciliación da vida familiar e laboral, cofinanciadas polo Fondo Social Europeo (FSE), e se procede á súa convocatoria para o ano 2013, procédese á publicación das subvencións concedidas ao abeiro da citada Resolución do 14 de xuño de 2013.</p>
    <p>No caso de axudas cofinanciadas por fondos comunitarios, as persoas beneficiarias están suxeitas ás normas de información e publicidade conforme o previsto no artigo 7.2.d) do Regulamento (CE) 1828/2006, da Comisión, do 8 de decembro, que fixa as normas de desenvolvemento para o Regulamento (CE) 1083/2006, do Consello, do 11 de xullo, polo que se establecen as disposicións xerais relativas ao Fondo de Desenvolvemento Rexional, ao Fondo Social Europeo e ao Fondo de Cohesión.</p>
    <p>Finalidade da axuda: favorecer e impulsar a conciliación do traballo e da vida familiar de mulleres e homes mediante axudas destinadas á realización polas asociacións de nais e pais do alumnado de programas de actividades complementarias e extraescolares.</p>
    <p>Norma reguladora: Resolución do 14 de xuño de 2013 pola que se establecen as bases reguladoras que rexerán as axudas para a realización, polas asociacións de nais e pais do alumnado, nos centros educativos de Galicia sostidos con fondos públicos, de programas de actividades complementarias e extraescolares que teñan como fin facilitar a conciliación da vida familiar e laboral, cofinanciadas polo Fondo Social Europeo (FSE), e se procede á súa convocatoria para o ano 2013.</p>
    <p>Crédito orzamentario: a contía das axudas é de 27.954,11 euros, que se imputan á aplicación orzamentaria 05.11.312G.481.0 do orzamento vixente deste departamento e que cofinancia ao 80 % o Fondo Social Europeo a través do programa operativo de Galicia 2007-2013, eixe 2, tema prioritario 69.</p>
    <p>Entidades beneficiarias da subvención e importe concedido a cada unha delas: ver anexo.</p>
    <p>Lugo, 30 de outubro de 2013 </p>
    <footer><p>José Manuel Rozas Bello<br>Xefe territorial de Lugo</p></footer>
    <h2>ANEXO<br>Subvencións concedidas</h2>
    <p>Crédito asignado: 27.954,11 euros. </p>
    <table>
     <tbody>
      <tr>
       <td>CIF</td>
       <td>Entidade</td>
       <td>Importe</td>
      </tr>
      <tr>
       <td>G27043033</td>
       <td>ANPA CEIP Illa Verde</td>
       <td>5.000,00</td>
      </tr>
      <tr>
       <td>G27126192</td>
       <td>ANPA CEIP Antas de Ulla</td>
       <td>4.550,00</td>
      </tr>
      <tr>
       <td>G27041102</td>
       <td>ANPA Colexio Maristas A Inmaculada</td>
       <td>4.298,36</td>
      </tr>
      <tr>
       <td>G27019256</td>
       <td>ANPA CEIP Sagrado Corazón</td>
       <td>1.905,95</td>
      </tr>
      <tr>
       <td>G27120112</td>
       <td>ANPA Escolapios</td>
       <td>4.936,85</td>
      </tr>
      <tr>
       <td>G27398585</td>
       <td>ANPA CEIP Cervo nº 1</td>
       <td>2.577,60</td>
      </tr>
      <tr>
       <td>G27011642</td>
       <td>ANPA A Faxarda</td>
       <td>1.033,54</td>
      </tr>
      <tr>
       <td>G27219674</td>
       <td>ANPA Laverde Ruiz</td>
       <td>2.880,43</td>
      </tr>
      <tr>
       <td>G27371129</td>
       <td>ANPA CEIP Veleiro Docampo</td>
       <td>771,38</td>
      </tr>
     </tbody>
    </table>

