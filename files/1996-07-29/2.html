---
date: '1996-07-29'
id: 89A6
page: 7
number: 147
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: I. DISPOSICIÓNS XERAIS
title: >-
  Decreto 292/1996, do 26 de xullo, polo que se fixa a estructura orgánica da
  Consellería de Xustiza, Interior e Relacións Laborais.
range: Decreto
url: 'https://www.xunta.gal/dog/Publicados/1996/19960729/Anuncio89A6_gl.html'
---
<p>Co obxecto de acadar unha maior eficacia na acción da Consellería de Xustiza, Interior e Relacións Laborais procede estructurar este departamento nas direccións xerais necesarias para o cum</p>
<p>primento das funcións que se lle encomendan, adaptándoas ás necesidades do momento presente.</p>
<p>Polo tanto, en virtude do disposto no artigo 4.15º da Lei 1/1993, do 22 de febreiro, da Xunta e do seu presidente, modificada pola Lei 11/1988, do 20 de outubro, por proposta do conselleiro de Xustiza, Interior e Relacións Laborais, logo de deliberación do Consello da Xunta de Galicia na súa reunión do día vinteseis de xullo de mil novecentos noventa e seis,</p>
<p>DISPOÑO:</p>
<p>Artigo único.</p>
<p>A) A Consellería de Xustiza, Interior e Relacións Laborais estructúrase nos seguintes órganos superiores:</p>
<p>1. Secretaría Xeral.</p>
<p>2. Dirección Xeral de Xustiza e Administración Local.</p>
<p>3. Dirección Xeral de Relacións Laborais.</p>
<p>4. Dirección Xeral de Interior.</p>
<p>B) Queda adscrito a esta consellería o seguinte organismo autónomo: Academia Galega de Seguridade.</p>
<p>Disposicións transitorias</p>
<p>Primeira.-Mediante orde do Conselleiro de Xustiza, Interior e Relacións Laborais determinarase a adscrición dos órganos dependentes dos centros directivos afectados, como consecuencia da estructura orgánica que se fixa no artigo único, ós centros directivos correspondentes mentres non se regule por decreto a nova estructura orgánica co nivel de dirección xeral.</p>
<p>Segunda.-Os órganos dependentes dos centros directivos que non fosen afectados manterán a súa estructura e funcións ata que se proceda ó desenvolvemento da estructura contida no presente decreto.</p>
<p>Disposición derrogatoria</p>
<p>Quedan derrogadas cantas disposicións de igual ou inferior categoría se opoñan ó disposto no presente decreto.</p>
<p>Disposicións derradeiras</p>
<p>Primeira.-Facúltase o conselleiro de Economía e Facenda para que dicte as disposicións necesarias para a xestión dos créditos afectados pola nova estructura administrativa, sen que en ningún caso poida orixinarse incremento de gasto.</p>
<p>Segunda.-A Consellería de Economía e Facenda realizará as modificacións orzamentarias necesarias para lle dar cumprimento ó disposto neste decreto.</p>
<p>Terceira.-O presente decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, vinteseis de xullo de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>
<p>5780</p>

