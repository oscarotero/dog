---
date: '1998-12-09'
id: 6BD6
page: 13
number: 237
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: II. AUTORIDADES E PERSOAL
title: >-
  Decreto 349/1998, do 4 de decembro, polo que se dispón o nomeamento de vocais
  do ente público Portos de Galicia.
range: Decreto
url: 'https://www.xunta.gal/dog/Publicados/1998/19981209/Anuncio6BD6_gl.html'
---
<p>O Consello de Administración é o órgano superior colexiado do ente público Portos de Galicia, tal e como se dispón no artigo 10 do Regulamento do ente aprobado por Decreto 227/1995, do 20 de xullo; no citado artigo sinálase a composición do Consello de Administración, así como a forma de nomeamento e cesamento, sendo todos eles nomeados por proposta do presidente do ente público Portos de Galicia, agás os representantes da Administración autonómica, que serán nomeados por proposta dos respectivos conselleiros.</p>
<p>Entre as causas de cesamento, o devandito artigo 10 do Regulamento do ente público no seu número 8 establece, entre outras, a perda da condición que habilitou o vocal para ser proposto, ou a proposta de cesamento emanada do presidente, por iniciativa propia ou das institucións, corporacións, ou organismos que propuxeron o nomeamento. Así mesmo o citado precepto normativo establece no seu número 10 que os vocais representantes das administracións locais e dos sectores económicos relacionados coas actividades portuarias se renovarán por metades cada dous anos e poderán ser reelixidos unha soa vez ó finalizaren o seu mandato.</p>
<p>Producidas polas causas anteditas diversas vacantes entre os vocais do Consello de Administración e considerando que estes foron nomeados inicialmente en virtude do Decreto 227/1996, do 24 de maio, e vistas as propostas das distintas administracións e entidades, de acordo co procedemento previsto no xa citado artigo 10 do Decreto 227/1995, que aproba o Regulamento do ente público Portos de Galicia, e considerando así mesmo o acordo do seu Consello de Administración do día 30 de xullo de 1998, recibidas as propostas correspondentes ás distintas administracións públicas, entidades e organismos, na súa virtude, por proposta do conselleiro de Política Territorial, Obras Públicas e Vivenda e logo de deliberación do Consello da Xunta de Galicia na súa reunión do día catro de decembro de mil novecentos noventa e oito,</p>
<p>DISPOÑO:</p>
<p>Artigo 1º</p>
<p>O nomeamento como vocal do Consello de Administración do ente público Portos de Galicia, en representación da Administración autonómica, Consellería de Pesca, Marisqueo e Acuicultura, de Antonio Pérez Olveira.</p>
<p>Artigo 2º</p>
<p>O nomeamento como vocal do Consello de Administración do ente público Portos de Galicia, en representación da Administración autonómica, Consellería de Política Territorial, Obras Públicas e Vivenda, de Pablo Crespo Sabarís.</p>
<p>Artigo 3º</p>
<p>O nomeamento como vocal do Consello de Administración do ente público Portos de Galicia, en representación da Administración autonómica, Consellería de Cultura, Comunicación Social e Turismo, de Aurelio Miras Portugal.</p>
<p>Artigo 4º</p>
<p>O nomeamento como vocal do Consello de Administración do ente público Portos de Galicia, en representación da Federación Provincial de Confrarías de Pescadores de Lugo, de Domingo Fernández Fernández.</p>
<p>Artigo 5º</p>
<p>O nomeamento como vocal suplente do Consello de Administración do ente público Portos de Galicia, en representación da Federación Provincial de Confrarías de Pescadores de Lugo, de Antonio López González.</p>
<p>Artigo 6º</p>
<p>O nomeamento como vocal do Consello de Administración do ente público Portos de Galicia, en representación da Federación Provincial de Confrarías de Pescadores da Coruña, de Genaro Amigo Chouciño.</p>
<p>Artigo 7º</p>
<p>O nomeamento como vocal suplente do Consello de Administración do ente público Portos de Galicia, en representación da Federación Provincial de Confrarías de Pescadores da Coruña, de Joaquín Quintáns Vila.</p>
<p>Artigo 8º</p>
<p>O nomeamento como vocal do Consello de Administración do ente público Portos de Galicia, en representación da Federación Galega de Vela, de Francisco Quiroga Martínez.</p>
<p>Artigo 9º</p>
<p>O nomeamento como vocal do Consello de administración do ente público Portos de Galicia, en representación das administracións locais pola provincia da Coruña, de José Luis Torres Colomer.</p>
<p>Santiago de Compostela, catro de decembro de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>José Cuíña Crespo</p>
<p>Conselleiro de Política Territorial, Obras Públicas e Vivenda</p>
<p>10905</p>

