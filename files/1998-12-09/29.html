---
date: '1998-12-09'
id: 6C4E
page: 13
number: 237
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 3 de decembro de 1998, da Secretaría Xeral da Consellería de
  Pesca, Marisqueo e Acuicultura, pola que se anuncia a licitación, polo sistema
  de concurso aberto e polo trámite de urxencia, para a contratación da
  asistencia técnica para a sistematización e informatización das informacións
  relacionadas co sector pesqueiro.
range: Resolución
url: 'https://www.xunta.gal/dog/Publicados/1998/19981209/Anuncio6C4E_gl.html'
---
<p>De acordo co establecido na lexislación vixente sobre contratos das administracións públicas, a Consellería de Pesca, Marisqueo e Acuicultura anuncia a convocatoria de licitación, polo sistema de concurso aberto, a contratación da asistencia técnica para a sistematización e informatización das informacións relacionadas co sector pesqueiro.</p>
<p>Obxecto: contratación da asistencia técnica para a sistematización e informatización das informacións relacionadas co sector pesqueiro.</p>
<p>Orzamento e tipo: trinta e sete millóns de pesetas (37.000.000), IVE e outros impostos incluídos.</p>
<p>Prazo de execución: do primeiro de xaneiro ó trinta e un de decembro de mil novecentos noventa e nove.</p>
<p>Documento de interese: os pregos de cláusulas administrativas particulares e de prescricións técnicas, que rexerán neste concurso, estarán á disposición dos licitadores na oficina de información da Consellería de Pesca, Marisqueo e Acuicultura en Santiago de Compostela, San Caetano, bloque 5, así como nas delegacións territoriais pertencentes a esta consellería, durante o prazo de presentación de proposicións, os días e horas hábiles de oficina.</p>
<p>Prazo e presentación de propostas: as proposicións poderanse presentar no rexistro da Consellería de Pesca, Marisqueo e Acuicultura en Santiago de Compostela, así como nos rexistros das delegacións territoriais pertencentes a esta consellería. O prazo de presentación rematará ás 14 horas do décimo terceiro día natural seguinte ó da publicación desta resolución no Diario Oficial de Galicia.</p>
<p>No caso de utilizar calquera dos medios previstos no artigo 100 do Regulamento xeral de contratación do Estado, remitirase un telegrama ou fax á secretaría xeral, no que se lle comunique a presentación da oferta.</p>
<p>Apertura de proposicións: realizarase pola mesa de contratación, que se reunirá na Consellería de Pesca, Marisqueo e Acuicultura en Santiago de Compostela, ás dez horas (10 horas) do segundo día hábil contado a partir do seguinte ó de remate do prazo de presentación de propostas sempre e cando este día non coincida en sábado ou festivo. Neste caso tal día pasará a se-lo primeiro hábil seguinte.</p>
<p>Fianza provisional: dous por cento da licitación (2%).</p>
<p>O importe do anuncio será por conta do adxudicatario.</p>
<p>Santiago de Compostela, 3 de decembro de 1998.</p>
<p>Juan José Álvarez Pérez</p>
<p>Secretrio xeral da Consellería de Pesca, Marisqueo e Acuicultura</p>
<p>11090</p>

