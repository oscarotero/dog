---
date: '1998-12-09'
id: 6BFE
page: 13
number: 237
agency: CONSELLERÍA DE MEDIO AMBIENTE
section: III. OUTRAS DISPOSICIÓNS
title: >-
  Orde do 27 de novembro de 1998 pola que se amplía o prazo para comunica-la
  aprobación e a contía das axudas que se concedan ás solicitudes formuladas ó
  abeiro da Orde do 15 de xuño de 1998 de axudas a medidas forestais na
  agricultura.
range: Orde
url: 'https://www.xunta.gal/dog/Publicados/1998/19981209/Anuncio6BFE_gl.html'
---
<p>Con data do 17 de xuño de 1998, a Consellería de Medio Ambiente publicou no DOG a Orde do 15 de xuño de 1998 de axudas a medidas forestais na agricultura.</p>
<p>O prazo de admisión de solicitudes presentadas ó abeiro da dita orde rematou o día 8 de outubro de 1998.</p>
<p>No punto 4º do artigo 10 da mencionada orde establécese o seguinte:</p>
<p>A Consellería de Medio Ambiente comunicará nun máximo de 90 días a partir da finalización dos prazos de admisión de solicitudes a aprobación e contía das axudas. A falta de comunicación no citado prazo entenderase desestimatoria da petición de axuda, esgotando a vía administrativa e contra a que poderá interpoñerse recurso contencioso-administrativo ante o Tribunal Superior de Xustiza de Galicia.</p>
<p>Este prazo remata o día 6 de xaneiro de 1999.</p>
<p>O elevado número das solicitudes presentadas e a complexidade da documentación que hai que revisar en cada unha delas, imposibilita a realización, antes do día 6 de xaneiro de 1999, dos trámites administrativos anteriores á aprobación.</p>
<p>En consecuencia e ó abeiro do disposto no artigo 42 da Lei 30/1992, do 26 de novembro, de réxime xurídico das administracións públicas e do procedemento administrativo común,</p>
<p>DISPOÑO:</p>
<p>Artigo único.-Amplíase o prazo para a comunicación da aprobación e contía das axudas que se concedan ás solicitudes presentadas ó abeiro da Orde do 15 de xuño de 1998 de axudas a medidas forestais na agricultura, ata o día 6 de abril de 1999.</p>
<p>Santiago de Compostela, 27 de novembro de 1998.</p>
<p>Carlos del Álamo Jiménez</p>
<p>Conselleiro de Medio Ambiente</p>
<p>11057</p>

