---
date: '1998-12-09'
id: 6BDA
page: 13
number: 237
agency: CONSELLERÍA DE EDUCACIÓN E ORDENACIÓN UNIVERSITARIA
section: II. AUTORIDADES E PERSOAL
title: >-
  Decreto 350/1998, do 20 de novembro, polo que se dispón a substitución dun
  representante dos intereses sociais no Consello Social da Universidade de
  Vigo.
range: Decreto
url: 'https://www.xunta.gal/dog/Publicados/1998/19981209/Anuncio6BDA_gl.html'
---
<p>O artigo 3 da Lei 5/1987, do 27 de maio (DOG nº 103, do 2 de xuño), do Consello Social da Universidade e do Consello Universitario de Galicia determina a composición do Consello Social da Universidade. Pola súa banda, os artigos 5 e 6 da lei establecen o procedemento de designación dos membros do referido Consello Social.</p>
<p>A Universidade de Vigo, en uso das súas competencias, comunicoulle á Consellería de Educación e Ordenación Universitaria a baixa de Benito Gama Calvo como membro do Consello Social desa universidade, que fora designado pola Unión Xeral de Traballadores de Galicia en representación dos intereses sociais, e a súa substitución por Santos Héctor Rodríguez Díaz, para os efectos previstos no artigo 7 da Lei 5/1987.</p>
<p>Así mesmo, recibíronse nesta consellería, en cumprimento do artigo 8 da mencionada Lei 5/1987, do 27 de maio, do Consello Social da Universidade e do Consello Universitario de Galicia, os documentos preceptivos por parte do novo membro designado de non incorrer en incompatibilidade.</p>
<p>Por todo iso, por instancia da Universidade de Vigo, e por proposta do conselleiro de Educación e Ordenación Universitaria, en cumprimento do artigo 7 da Lei 5/1987, e en uso das atribucións conferidas pola Lei 1/1983, do 22 de febreiro, reguladora da Xunta e do seu presidente, modificada pola Lei 11/1988, do 20 de outubro e logo de deliberación do Consello da Xunta de Galicia na súa reunión do día vinte de novembro mil novecentos noventa e oito,</p>
<p>DISPOÑO:</p>
<p>Artigo único.-Nomear como membro do Consello Social da Universidade de Vigo a Santos Héctor Rodríguez Díaz en representación dos intereses sociais.</p>
<p>Esta persoa substitúe, polo mesmo concepto, a Benito Gama Calvo, que cesa como membro do Consello Social da Universidade de Vigo, e ó que lle agradecémo-los servicios prestados.</p>
<p>Disposición derradeira</p>
<p>O presente decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, vinte de novembro de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>11027</p>

