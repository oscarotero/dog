---
date: '1998-12-09'
id: 6C06
page: 13
number: 237
agency: UNIVERSIDADE DE VIGO
section: III. OUTRAS DISPOSICIÓNS
title: >-
  Resolución do 3 de novembro de 1998 da delegación de competencias no director
  do Servicio de Publicacións desta universidade.
range: Resolución
url: 'https://www.xunta.gal/dog/Publicados/1998/19981209/Anuncio6C06_gl.html'
---
<p>Visto o Regulamento do Servicio de Publicacións desta universidade, aprobado pola Xunta de Goberno</p>
<p>do día 25 de novembro de 1996, no que se fan constar que aquelas funcións xurídico económicas ás que se fai referencia nos artigos do título III e en outros deste regulamento, especialmente en materia de contratación, serán subscritos polo Servicio de Publicacións, se o rector outorga unha delegación de competencias no director do servicio.</p>
<p>Polo exposto, coa finalidade de axiliza-las xestións do dito servicio, este rectorado, de conformidade co disposto nos estatutos e o Regulamento de contratación desta universidade e en termos do artigo 13 da Lei 30/1992, dicta a seguinte resolución:</p>
<p>1º Deléganse no director do Servicio de Publicacións desta universidade, Antón Palacio Sánchez, as facultades que correspondan a este rectorado como órgano de contratación desta universidade, delegación que alcanza exclusivamente ós contratos que recolle o mencionado regulamento, sendo nulos de pleno dereito aqueles que outorgue excedendo os límites marcados.</p>
<p>2º En todo contrato que subscriba farase expresa referencia a esta delegación e na súa tramitación cumpriranse as esixencias do ordenamento xurídico, en especial da Lei 13/1985.</p>
<p>3º A presente delegación que será publicada no DOG, poderá ser revogada, en calquera momento, por esta rectorado.</p>
<p>Vigo, 3 de novembro de 1998.</p>
<p>Domingo Docampo Amoedo</p>
<p>Rector da Universidade de Vigo</p>
<p>10931</p>

