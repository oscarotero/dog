---
date: '2000-07-24'
id: F856
page: 11
number: 143
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 14 de xullo de 2000, da Dirección Xeral da Función Pública, pola
  que se fan públicas as listas definitivas para a cobertura con carácter
  temporal de postos de traballo reservados a persoal laboral, reguladas no
  Decreto 89/1997, do 10 de abril, correspondente ás categorías 029 (xefe/a de
  departamento persoal e xestión económica-administrativa do IGAEM), 032
  (técnico/a superior en centros de arte) e 035 (coordinador/a do departamento
  de comunicación) do grupo I, ás categorías 001 (director/a-administrador/a e
  outros), 005 (profesor/a, profesor/a titular e outros) do grupo II e ás
  categorías 002 (encargado administrativo e outros) e 017 (analista de
  laboratorio) do grupo III (lista B), de conformidade co establecido na
  Resolución do 30 de xuño de 1999 (Diario Oficial de Galicia número 129, do 7
  de xullo).
range: Resolución
url: 'https://www.xunta.gal/dog/Publicados/2000/20000724/AnuncioF856_gl.html'
---
<p>Publicadas as resolucións polas que se fan públicas as listas provisionais, relativas á publicación</p>
<p>das listas para a cobertura con carácter temporal de postos de traballo reservados a persoal laboral reguladas no Decreto 89/1997, do 10 de abril, e correspondentes ás categorías 029 (xefe/a de departamento persoal e xestión económica-administrativa do IGAEM), 032 (técnico/a superior en centros de arte), 035 (coordinador/a do departamento de comunicación) do grupo I, ás categorías 001 (director/a-administrador/a e outros), 005 (profesor/a, profesor/a titular e outros) do grupo II e ás categorías 002 (encargado administrativo e outros), 017 (analista de laboratorio) do grupo III (lista B), e unha vez finalizados os prazos previstos nestes e elaboradas as listas definitivas pola Comisión Permanente de Selección de Persoal Laboral para a cobertura de postos de traballo reservados a persoal laboral, na sesión celebrada o día 10 de xullo de 2000, a Dirección Xeral da Función Pública</p>
<p>RESOLVE:</p>
<p>Primeiro.-Facer públicas as listas definitivas para a cobertura con carácter temporal de postos de traballo reservados a persoal laboral das categorías citadas con anterioridade. De conformidade co disposto no artigo 4.3º do Decreto 89/1997, do 10 de abril, e na base 2ª da Resolución do 30 de xuño de 1999, a comisión permanente establece o número máximo de aspirantes admitidos na puntuación fixada na/s resolución/s da Dirección Xeral da Función Pública pola que se fan públicas as listas provisionais; as ditas listas están expostas da forma que a continuación se indica:</p>
<p>Anexo I. Figuran os solicitantes incluídos na lista.</p>
<p>Anexo II. Figuran os solicitantes excluídos coa expresión da causa de exclusión.</p>
<p>Anexo III. Figuran os solicitantes que en aplicación do previsto no artigo 4.3º do Decreto 89/1997, do 10 de abril, e na base 2ª da Resolución do 30 de xuño de 1999, da Dirección Xeral da Función Pública, non están admitidos na lista.</p>
<p>Segundo.-Os citados anexos atópanse expostos nas seguintes dependencias:</p>
<p>-Dirección Xeral da Función Pública da Consellería da Presidencia e Administración Pública.</p>
<p>-Servicio de Información e Atención ó Cidadán da Consellería da Presidencia e Administración Pública.</p>
<p>-Delegacións provinciais da Consellería da Presidencia e Administración Pública.</p>
<p>-Oficinas comarcais da Consellería da Presidencia e Administración Pública.</p>
<p>Terceiro.-A partir da data de publicación no Diario Oficial de Galicia da exposición das listas das categorías anteriormente sinaladas (lista B), quedarán sen efecto as listas das citadas categorías elaboradas con anterioridade á resolución da Dirección Xeral da Función Pública de 30 de xuño de 1999 (DOG nº 129, de 30 de xuño), tal e como se establece nesta.</p>
<p>Cuarto.-Contra esta resolución os interesados poderán interpoñer recurso de alzada perante o conselleiro da Presidencia e Administración Pública no prazo dun mes, contado desde o día seguinte ó da publicación desta resolución no DOG, de acordo co artigo 114 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 14 de xullo de 2000.</p>
<p>Joaquín López-Rúa Soler</p>
<p>Director xeral da Función Pública</p>

