---
date: '2000-07-24'
id: F822
page: 11
number: 143
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: II. AUTORIDADES E PERSOAL
title: >-
  Orde do 21 de xullo de 2000 pola que se dispón que a secretaria xeral da
  Consellería de Xustiza, Interior e Relacións Laborais se encargue do despacho
  de asuntos da Dirección Xeral de Relacións Laborais.
range: Orde
url: 'https://www.xunta.gal/dog/Publicados/2000/20000724/AnuncioF822_gl.html'
---
<p>Producido o cesamento do titular da Dirección Xeral de Relacións Laborais, cómpre adopta-las medidas inmediatas para que, sen prexuízo do posterior nomeamento do novo titular dese centro directivo, se asegure o correcto funcionamento do servicio e a resolución, se é o caso, dos asuntos encomendados á devandita unidade administrativa.</p>
<p>Por todo iso, en virtude das atribucións que me confire a Lei de Galicia 1/1983, do 22 de febreiro, modificada pola Lei 11/1988, do 20 de outubro, da Xunta e do seu presidente,</p>
<p>DISPOÑO:</p>
<p>Artigo único.-O desenvolvemento das accións e o exercicio das competencias propias da Dirección Xeral de Relacións Laborais, que figuran no Decreto 161/2000, do 29 de xuño, e outras que lle fosen expresamente delegadas, quédanlle encomendadas, temporalmente e ata que se produza o nomeamento do seu titular, á secretaria xeral da Consellería de Xustiza, Interior e Relacións Laborais.</p>
<p>Disposición derradeira</p>
<p>Esta orde entrará en vigor o mesmo día ó da súa publicación no Diario Oficial de Galicia.</p>
<p>Santiago de Compostela, 21 de xullo de 2000.</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

