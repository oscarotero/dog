---
date: '2000-07-24'
id: F85A
page: 11
number: 143
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Resolución do 17 de xullo de 2000, da Dirección Xeral de Persoal, pola que se
  anuncia a publicación das puntuacións definitivas da fase de concurso dos
  procedementos selectivos de ingreso e acceso ós corpos de profesores de ensino
  secundario, profesores técnicos de formación profesional, profesores de música
  e artes escénicas, profesores e mestres de taller de artes plásticas e deseño
  e ingreso no corpo de mestres.
range: Resolución
url: 'https://www.xunta.gal/dog/Publicados/2000/20000724/AnuncioF85A_gl.html'
---
<p>De conformidade coa base común 7, número 1 e punto 46 das ordes do 15 de marzo de 2000 e 16 de marzo de 2000, polas que se convocaban procedementos selectivos de ingreso e acceso ós corpos de profesores de ensino secundario, profesores técnicos de formación profesional, profesores de música e artes escénicas, profesores e mestres de taller de artes plásticas e deseño e ingreso no corpo de mestres, respectivamente, esteblecen que a valoración dos méritos presentados polos aspirantes será efectuada, en nome dos tribunais por unha comisión integrada por funcionarios da Consellería de Educación e Ordenación Universitaria. Realizada esta baremación, procede darlle publicidade.</p>
<p>En consecuencia, esta dirección xeral</p>
<p>DISPÓN:</p>
<p>Primeiro.-Facer pública na Consellería de Educación e Ordenación Universitaria e nas delegacións provinciais, a partir do día 27 de xullo de 2000, as puntuacións definitivas dos baremos establecidos na Orde do 15 de marzo de 2000 e na do 16 de marzo de 2000 dos corpos e disciplinas convocadas polas citadas ordes.</p>
<p>Segundo.-Contra estas puntuacións poderá presentarse recurso de alzada no prazo dun mes ante o conselleiro de Educación e Ordenación Universitaria.</p>
<p>Santiago de Compostela, 17 de xullo de 2000.</p>
<p>Jaime García García</p>
<p>Director xeral de Persoal</p>

