---
date: '2000-07-24'
id: F852
page: 11
number: 143
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 14 de xullo de 2000, da Dirección Xeral da Función Pública, pola
  que se fan públicas as listas definitivas para a cobertura con carácter
  temporal de postos de traballo reservados a persoal laboral, reguladas no
  Decreto 89/1997, do 10 de abril, correspondente ás categorías 005 (intendente,
  encargado/a de almacén e outros), 006 (xefe/a de servicios técnicos), 011
  (encargado/a de traballos), 012 (mestre/a de taller) e 016 (especialista de
  oficios), do grupo III e á categoría 033 (profesor/a de danza clásica) do
  grupo II (lista B), de conformidade co establecido na Resolución do 30 de xuño
  de 1999 (Diario Oficial de Galicia número 129, do 7 de xullo).
range: Resolución
url: 'https://www.xunta.gal/dog/Publicados/2000/20000724/AnuncioF852_gl.html'
---
<p>Publicadas a/s resolución/s da Dirección Xeral da Función Pública pola/s que se fan públicas as listas provisionais para a cobertura con carácter temporal de postos de traballo reservados a persoal laboral reguladas no Decreto 89/1997, do 10 de abril, e correspondente ás categorías 005 (intendente, encargado/a de almacén e outros), 006 (xefe/a de servicios técnicos), 011 (encargado/a de traballos), 012 (mestre/a de taller), 016 (especialista de oficios), do grupo III a categorías 033 (profesor/a de danza clásica) do grupo II (lista B), e unha vez finalizados os prazos previstos nestes e elaboradas as listas definitivas pola Comisión Permanente de Selección de Persoal Laboral para a cobertura de postos de traballo reservados a persoal laboral, na sesión celebrada o día 10 de xullo de 2000, a Dirección Xeral da Función Pública</p>
<p>RESOLVE:</p>
<p>Primeiro.-Facer públicas as listas definitivas para a cobertura con carácter temporal de postos de traballo reservados a persoal laboral da/s categoría/s citadas con anterioridade, da forma que a continuación se indica:</p>
<p>Anexo I. Figuran os solicitantes incluídos na lista.</p>
<p>Anexo II. Figuran os solicitantes excluídos coa expresión da causa de exclusión.</p>
<p>Segundo.-Os citados anexos atópanse expostos nas seguintes dependencias:</p>
<p>-Dirección Xeral da Función Pública da Consellería da Presidencia e Administración Pública.</p>
<p>-Servicio de Información e Atención ó Cidadán da Consellería da Presidencia e Administración Pública.</p>
<p>-Delegacións provinciais da Consellería da Presidencia e Administración Pública.</p>
<p>-Oficinas comarcais da Consellería da Presidencia e Administración Pública.</p>
<p>Terceiro.-A partir da data de publicación no Diario Oficial de Galicia da exposición das listas da/s categoría/s citadas anteriormente, quedarán sen efecto as listas da/s dita/s categoría/s elaboradas con anterioridade á Resolución do 30 e xuño da Dirección Xeral da Función Pública tal e como se establece na base 6º desta.</p>
<p>Cuarto.-Contra esta resolución os interesados poderán interpoñer recurso de alzada perante o conselleiro da Presidencia e Administración Pública no prazo dun mes, contado desde o día seguinte ó da publicación desta resolución no DOG, de acordo co artigo 114 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 14 de xullo de 2000.</p>
<p>Joaquín López Rúa Soler</p>
<p>Director xeral da Función Pública</p>

