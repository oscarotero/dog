---
date: '2003-12-22'
id: 240A2
page: 15
number: 247
agency: CONCELLO DE LALÍN
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2003/20031222/Anuncio240A2_gl.html'
---
<p>A Comisión de Gobierno, en sesión do 9-12-2003, acordou inicia-los trámites para a contratación que seguidamente se indica, e para tal efecto aprobou o correspondente prego de cláusulas administrativas particulares e ordenou anuncia-lo seguinte concurso público:</p>
<p>Entidade adxudicadora: Concello de Lalín. Praza do Concello, nº 1. 36500-Lalín. Teléfono: 986 78 70 60. Fax: 986 78 06 38.</p>
<p>Obxecto: asistencia técnica para a redacción do Plan de sectorización e do proxecto de reparcelación do SR-D Agro de Lalín de Arriba do PXOM de Lalín.</p>
<p>Orzamento: 52.679,43 euros, IVE incluído.</p>
<p>Prazo de execución: 3 meses para o plan de sectorización e 1 mes para o proxecto de reparcelación.</p>
<p>Modalidade de adxudicación: concurso publico, procedemento aberto e tramitación urxente.</p>
<p>Clasificación: non se esixe.</p>
<p>Garantía provisional/definitiva: 2% do orzamento e 4% do importe da adxudicación, respectivamente.</p>
<p>Exame do expediente: os licitadores poderán examina-lo expediente na asesoría xurídica do concello en horas de oficina, de luns a venres e ata o día anterior ó do remate do prazo de presentación de proposicións.</p>
<p>Lugar e prazo de presentación de proposicións: o presente anuncio será publicado no DOG e no BOP de Pontevedra e as proposicións presentaranse no rexistro xeral do concello ou na forma establecida no prego de condicións, dentro do prazo de 13 días naturais contados a partir do día de publicación do último dos anuncios indicados en horario das nove ás catorce horas. As ofertas manteranse durante tres meses.</p>
<p>Apertura de proposicións: a apertura das proposicións terá lugar na casa do concello, ás doce trinta horas do terceiro día hábil seguinte ó da finalización do prazo de presentación de ofertas; para estes efectos considéranse os sábados como días inhábiles.</p>
<p>O pagamento deste anuncio será por conta do adxudicatario.</p>
<p>Lalín, 11 de decembro de 2003.</p>
<p>Román Rodríguez González</p>
<p>Concelleiro delegado de Urbanismo</p>

