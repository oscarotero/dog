---
date: '2022-06-01'
id: L257-290422-0001
page: 32236
number: 104
agency: Concello de Vigo
section: VI. Anuncios. b) Administración local.
title: >-
  ANUNCIO do 22 de abril de 2022, da Xerencia Municipal de Urbanismo, de
  aprobación inicial do Plan especial de reforma interior da unidade de
  actuación UA-3 Montana-Alcabre (expediente 15903/411).
range: Anuncio
url: >-
  https://www.xunta.gal/dog/Publicados/2022/20220601/AnuncioL257-290422-0001_gl.html
---
<p>A Xunta de Goberno Local, na sesión ordinaria do 13 de abril de 2022, adoptou o seguinte acordo:</p>
    <p>«Primeiro. Prestar aprobación inicial ao Plan especial de reforma interior UA 3. Montana», instrumento urbanístico de iniciativa particular promovido por Arqura Homes fondos de activos bancarios, con CIF V8835928 (tras a subrogación e cambio de titularidade efectuada neste expediente con data do 21 de xaneiro de 2020), que inclúe a documentación técnica presentada en soporte dixital e sinatura válida polos arquitectos redactores Simón Pereiro López-Quecuty e José Luis Pereiro Alonso no Rexistro electrónico da Xerencia Municipal de Urbanismo con datas do 1 de xullo de 2021 (cód. sol.: W573195-3915), 21 de xullo de 2021 (cód. sol.: W580466-3085) e 10 de marzo de 2022 (cód. sol. W668665-5559); esta última substitúe a normativa urbanística do mesmo documento anterior.</p>
    <p>Segundo. Someter a información pública este expediente, incluído o resumo executivo, polo prazo de dous (2) meses, mediante a publicación de anuncios no DOG, nun dos xornais de maior circulación da provincia e na sede electrónica do Concello de Vigo, para efectos de que durante o dito período se poidan formular alegacións e as suxestións pertinentes. O remate do referido prazo de alegacións computarase desde a data da publicación do anuncio no <em>Diario Oficial de Galicia</em>, e a documentación exposta será dilixenciada pola Secretaría Xeral, con notificación individual ás persoas titulares catastrais dos terreos afectados segundo a relación catastral incorporada ao expediente.</p>
    <p>Durante o referido prazo recadaranse os informes sectoriais que resulten preceptivos, de conformidade coa normativa urbanística e sectorial de aplicación.</p>
    <p>Á vista do resultado dos trámites anteriores, resolverase sobre a procedencia de introducir no documento de modificación as rectificacións pertinentes, cuxo alcance determinará, de ser o caso, a oportunidade e procedencia dun novo trámite de información pública e requirimento de informes (artigo 144.12 do Regulamento da Lei do solo de Galicia).</p>
    <p>Terceiro. Este acordo determina, por aplicación do disposto nos artigos 47.2 da Lei do solo de Galicia e 86.2 do Regulamento da Lei do solo de Galicia, a suspensión do procedemento de outorgamento de licenzas no ámbito afectado no que resulte incompatible coa nova ordenación».</p>
    <p>Para os efectos do disposto no punto segundo da parte dispositiva deste acordo, a documentación íntegra aprobada inicialmente poderase consultar na seguinte ligazón: https://hoxe.vigo.org/movemonos/urbanismo_pxom2.php?lang=gal#/ e no Departamento de Información de Urbanismo, sito na planta baixa do edificio da Xerencia de Urbanismo (praza do Rei, s/n, Vigo), para a súa consulta e a presentación de cantos documentos ou escritos de alegacións xulguen convenientes. </p>
    <p>* Pódense poñer en contacto co Departamento de Información de Urbanismo, para solicitar cita previa ou para resolver calquera dúbida ao respecto, no teléfono 986 81 03 49.</p>
    <p>* Para presentar documentos ou escritos de alegacións, deben solicitar cita previa no Rexistro de Urbanismo no teléfono 986 81 03 44.</p>
    <p>Vigo, 22 de abril 2022</p>
    <footer><p>O presidente da Xerencia Municipal de Urbanismo<br>P.D. (Resolución do 11.7.2019)<br>María José Caride Estévez<br>Vicepresidenta da Xerencia Municipal de Urbanismo</p></footer>

