---
date: '1999-01-04'
id: '2142'
page: 19
number: 1
agency: XULGADO DE PRIMEIRA INSTANCIA E INSTRUCCIÓN NÚMERO UN DE RIBEIRA
section: V. ADMINISTRACIÓN DE XUSTIZA
title: Cédula de notificación (27/1998).
range: Cédula
url: 'https://www.xunta.gal/dog/Publicados/1999/19990104/Anuncio2142_gl.html'
---
<p>Como secretaria do Xulgado de Primeira Instancia e Instrucción número un dos de Ribeira dou fe e testemuño de que en autos de xuízo de menor contía 27/1998 se dictou a sentencia que no encabezamento e parte dispositiva ten o teor literal seguinte:</p>
<p>Sentencia:</p>
<p>«Ribeira, vintenove de outubro de mil novecentos noventa e oito,</p>
<p>Vistos por Beatriz Nieves Álvarez Casanova, xuíza do Xulgado de Primeira Instancia e Instrucción número un dos de Ribeira (A Coruña), os presentes autos de tercería de dominio de menor contía 27/1998, por instancia de José Pérez Reboiras, representado polo procurador José Manuel Novoa Núñez (de oficio) sendo demandados Caixa de Aforros de Galicia, Amador Pérez Reboiras, Mª Carmen Fandiño González e Marcial Pérez Ferrín, procédese a dicta-la seguinte resolución:</p>
<p>Decido que debo estimar e estimo a demanda formulada por José Pérez Reboiras contra Caixa de Aforros de Galicia, Amador Pérez Reboiras, Mª Carmen Fandiño González e Marcial Pérez Ferrín.</p>
<p>Que debo declarar e declaro que a vivenda situada na rúa do Barbanza nº 11, en Santa Uxía de Ribeira, inscrita no Rexistro da Propiedade de Noia no tomo 559, libro 120, folio 221, predio nº 11.450, é propiedade da comunidade formada por Marcial Pérez Ferrín e os herdeiros de Matilde Reboiras Casariego.</p>
<p>Que debo alzar e alzo o embargo trabado sobre esta vivenda como de propiedade de Marcial Pérez Ferrín no xuízo executivo que baixo o número 291/1993 se tramita neste xulgado promovido por Caixa Galicia. Todo isto sen que proceda efectuar unha expresa imposición das custas causadas nesta instancia.</p>
<p>Non se fai especial pronunciamento en custas.</p>
<p>Esta sentencia non é firme e contra ela cabe interpoñer recurso de apelación para ante a Audiencia Provincial, no termo de cinco días a partir da súa notificación ás partes.</p>
<p>Así, por esta miña sentencia, xulgando en primeira instancia, pronúncioo, mándoo e asínoo.</p>
<p>Asinado e rubricado».</p>
<p>Concorda ben e fielmente co orixinal ó que me remito. E para que así conste e sirva de notificación ós herdeiros descoñecidos e incertos de Marcial Pérez Ferrín, así como a Amador Pérez Reboiras, expido e asino esta cédula en Ribeira o dezaoito de novembro de mil novecentos noventa e oito.</p>
<p>Rubricado</p>
<p>10801</p>

