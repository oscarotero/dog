---
date: '2019-03-01'
id: G0533-210219-0003
page: 11944
number: 43
agency: Consellería de Infraestruturas e Mobilidade
section: III. Outras disposicións.
title: >-
  DECRETO 17/2019, do 14 de febreiro, polo que se declara, en concreto, a
  utilidade pública e se dispón a urxente ocupación dos bens e dereitos
  afectados polo proxecto de construción de reforma da mellora da seguridade
  viaria na PO-308 (punto quilométrico 12+400 ao 15+400), coa clave
  PO/13/102.06.1, no concello de Sanxenxo.
range: Decreto
url: >-
  https://www.xunta.gal/dog/Publicados/2019/20190301/AnuncioG0533-210219-0003_gl.html
---
<p><span class="dog-texto-sumario">Antecedentes:</span></p>
    <p><span class="dog-texto-sumario">Primeiro. O día 5 de febreiro de 2015 aprobouse provisionalmente o proxecto de construción de reforma da mellora da seguridade viaria na PO-308 (punto quilométrico 12+400 ao 15+400), de clave PO/13/102.06.</span></p>
    <p><span class="dog-texto-sumario">Segundo. O día 20 de outubro de 2017 publicouse no Diario Oficial de Galicia (núm. 200) o Anuncio do 5 de outubro de 2017 polo que se somete ao trámite de información pública o proxecto de construción de reforma da mellora da seguridade viaria na PO-308 (punto quilométrico 12+400 ao 15+400), coa clave PO/13/102.06, así como a relación individual de bens, dereitos e propietarios afectados polo proxecto referenciado.</span></p>
    <p><span class="dog-texto-sumario">Terceiro. Tras a análise das alegacións, certificados e informes presentados, o 11 de febreiro de 2019 apróbase o expediente de información pública do proxecto de construción de reforma da mellora da seguridade viaria na PO-308 (punto quilométrico 12+400 ao 15+400), coa clave PO/13/102.06.</span></p>
    <p><span class="dog-texto-sumario">Este proxecto de construción ten por obxecto a xustificación e definición das obras que se deben realizar para a mellora da seguridade viaria na estrada PO-308, Pontevedra - A Lanzada, no treito comprendido entre o punto quilométrico 12+400 no lugar da Granxa, ata unha aliñación recta que dá paso á travesía urbana do núcleo de Sanxenxo, á altura do punto quilométrico 15+400.</span></p>
    <p><span class="dog-texto-sumario">A competencia para a execución da expropiación forzosa, no ámbito das estradas non incorporadas á rede do Estado, con itinerarios que se desenvolvan integramente no seu territorio, correspóndelle á Comunidade Autónoma de Galicia, ao abeiro do número dous do artigo 28 do Estatuto de autonomía de Galicia, aprobado pola Lei orgánica 1/1981, do 6 de abril.</span></p>
    <p><span class="dog-texto-sumario">Correspóndelle ao Consello da Xunta de Galicia, como órgano equivalente ao Consello de Ministros no ámbito da Administración autonómica, o recoñecemento concreto da utilidade pública e a declaración da urxente ocupación dos bens afectados pola expropiación a que dá lugar a realización da obra, segundo o previsto nos artigos 10 e 52 da Lei do 16 de decembro de 1954, de expropiación forzosa.</span></p>
    <p><span class="dog-texto-sumario">Na súa virtude, por proposta da conselleira de Infraestruturas e Mobilidade, e logo da deliberación do Consello da Xunta de Galicia na súa reunión do día catorce de febreiro de dous mil dezanove,</span></p>
    <h2><span class="dog-texto-sumario">DISPOÑO:</span></h2>
    <p><span class="dog-texto-sumario">Artigo único. Declarar, en concreto, a utilidade pública e a necesidade de urxente ocupación, para os efectos de expropiación forzosa, dos bens e dereitos que se concretan no expediente administrativo instruído, así como en calquera das modificacións que sexa necesario realizar para a execución do proxecto de construción de reforma da mellora da seguridade viaria na PO-308 (punto quilométrico 12+400 ao 15+400), coa clave PO/13/102.06.1.</span></p>
    <p><span class="dog-texto-sumario">Santiago de Compostela, catorce de febreiro de dous mil dezanove</span></p>
    <footer><p><span class="dog-texto-sumario">Alberto Núñez Feijóo<br>Presidente</span></p></footer>
    <p class="dog-firma-izq"><span class="dog-texto-sumario">Ethel Mª Vázquez Mourelle<br>Conselleira de Infraestruturas e Mobilidade</span></p>

