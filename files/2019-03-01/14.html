---
date: '2019-03-01'
id: CA01-220219-0003
page: 12023
number: 43
agency: Consellería de Facenda
section: IV. Oposicións e concursos.
title: >-
  RESOLUCIÓN do 18 de febreiro de 2019, da Dirección Xeral da Función Pública,
  pola que se aproban e se fan públicas as listaxes definitivas de persoas
  admitidas e excluídas ao proceso selectivo para o ingreso no corpo facultativo
  de grao medio de Administración especial da Administración xeral da Comunidade
  Autónoma de Galicia, subgrupo A2, escala de enxeñeiros técnicos, especialidade
  de enxeñaría técnica forestal.
range: Resolución
url: >-
  https://www.xunta.gal/dog/Publicados/2019/20190301/AnuncioCA01-220219-0003_gl.html
---
<p>Por Resolución do 15 de novembro de 2018, da Dirección Xeral da Función Pública (<em>Diario Oficial de Galicia</em> núm. 224, do 23 de novembro), aprobáronse as listaxes provisionais de persoas admitidas e excluídas ao proceso selectivo para o ingreso no corpo facultativo de grao medio de Administración especial da Administración xeral da Comunidade Autónoma de Galicia, subgrupo A2, escala de enxeñeiros técnicos, especialidade de enxeñaría técnica forestal, convocado pola Orde do 22 de maio de 2018 (DOG núm. 106, do 5 de xuño).</p>
    <p>Unha vez transcorrido o prazo para a presentación de reclamacións sobre as ditas listaxes, de conformidade co artigo 12 do Regulamento de selección de persoal da Administración da Comunidade Autónoma de Galicia, e coa base I.4.2 das que rexen o proceso selectivo, esta dirección xeral,</p>
    <p class="dog-centrado-sin-cursiva-c-a">RESOLVE:</p>
    <p>Aprobar as listaxes definitivas de persoas admitidas e excluídas no proceso selectivo para o ingreso no corpo facultativo de grao medio de Administración especial da Administración xeral da Comunidade Autónoma de Galicia, subgrupo A2, escala de enxeñeiros técnicos, especialidade de enxeñaría técnica forestal, convocado pola Orde do 22 de maio de 2018 (DOG núm. 106, do 5 de xuño).</p>
    <p>A listaxe definitiva de persoas aspirantes admitidas poderase consultar no portal web corporativo funcionpublica.xunta.gal</p>
    <p>A listaxe definitiva de persoas aspirantes excluídas, con indicación da causa determinante da súa exclusión, figura como anexo a esta resolución.</p>
    <p>A Administración devolverá de oficio o importe ingresado en concepto de dereitos de exame a aquelas persoas aspirantes excluídas de xeito definitivo que, de acordo coa base I.3, realizaron o pagamento con certificado dixital ou DNI electrónico ou ben fixeron constar na súa solicitude o número de conta para estes efectos.</p>
    <p>Para a devolución do importe ingresado por aquelas outras persoas aspirantes que non fixeron constar eses datos, e figuren nesta resolución como excluídas, será necesaria a presentación dun escrito en que fagan constar o número de conta (24 díxitos), a entidade bancaria e a súa localidade ou dun certificado expedido pola entidade no cal figuren eses datos. Esta documentación deberá ser presentada no prazo dun mes contado a partir do día seguinte ao da publicación desta resolución no <em>Diario Oficial de Galicia</em>.</p>
    <p>De conformidade co disposto na base I.3, non procederá a devolución do importe aboado en concepto de dereitos de exame nos supostos de renuncia a participar no proceso das persoas solicitantes admitidas provisional ou definitivamente.</p>
    <p>Contra esta resolución poderase interpoñer recurso potestativo de reposición ante o conselleiro de Facenda, no prazo dun mes, contado desde o día seguinte ao da súa publicación no <em>Diario Oficial de Galicia</em>, de conformidade co establecido na Lei 39/2015, do 1 de outubro, ou poderase interpoñer directamente recurso contencioso administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses, contados desde a mesma data, de conformidade co disposto no artigo 8.2 da Lei 29/1998, do 13 de xullo, en relación co artigo 10.1 do mesmo texto legal.</p>
    <p>Santiago de Compostela, 18 de febreiro de 2019</p>
    <footer><p>José María Barreiro Díaz<br>Director xeral da Función Pública</p></footer>
    <h2>ANEXO</h2>
    <h3>Relación de persoas aspirantes excluídas</h3>
    <p>Acceso libre:</p>
    <table>
     <tbody>
      <tr>
       <td>Apelidos e nome</td>
       <td>NIF</td>
       <td>Motivo da exclusión</td>
      </tr>
      <tr>
       <td>Cristobal Limes, Iago</td>
       <td>3612****</td>
       <td>66, 67</td>
      </tr>
      <tr>
       <td>García Lema, Javier</td>
       <td>****6900</td>
       <td>66, 67</td>
      </tr>
      <tr>
       <td>Luna Grande, Fernando</td>
       <td>4595****</td>
       <td>83</td>
      </tr>
      <tr>
       <td>Magariños Ferreiro, Sonia</td>
       <td>****1955</td>
       <td>66, 67</td>
      </tr>
      <tr>
       <td>Peña Peña, Anibal</td>
       <td>4447****</td>
       <td>66, 67</td>
      </tr>
     </tbody>
    </table>
    <table>
     <thead>
      <tr>
       <td>Código</td>
       <td>Descrición</td>
      </tr>
     </thead>
     <tbody>
      <tr>
       <td>66</td>
       <td>Non presenta e non autoriza a consulta da condición de demandante de emprego 6 meses antes da convocatoria</td>
      </tr>
      <tr>
       <td>67</td>
       <td>Non presenta e non autoriza a consulta da condición de non percibir prestación ou subsidio por desemprego</td>
      </tr>
      <tr>
       <td>83</td>
       <td>Non cumpre a condición de familia numerosa ordinaria</td>
      </tr>
     </tbody>
    </table>

