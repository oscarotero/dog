---
date: '2016-02-26'
id: G2410-080216-0001
page: 7348
number: 39
agency: Xulgado do Social número 1 de Santiago de Compostela
section: V. Administración de xustiza.
title: EDICTO (891/2012).
range: Edicto
url: >-
  https://www.xunta.gal/dog/Publicados/2016/20160226/AnuncioG2410-080216-0001_gl.html
---
<p>María Teresa Vázquez Abades, secretaria xudicial do Xulgado do Social número 1 de Santiago de Compostela, fago saber que no procedemento ordinario 891/2012 deste xulgado do social, seguido por instancia de Moisés Camafeira Pérez contra Limpiezas El Polígono, S.L., sobre reclamación de cantidade, ditouse sentenza co número 13/2016, o 29 de xaneiro de 2016, cuxa resolución é do teor literal seguinte:</p>
    <p>«Que, estimando integramente a demanda interposta por Moisés Camafeira Pérez contra Limpiezas El Polígono S.L., debo declarar e declaro o dereito do demandante a percibir as sumas indicadas na demanda, polos conceptos sinalados nesta e no feito probado quinto desta resolución e, en consecuencia, debo condenar e condeno a mercantil demandada a aboarlle ao demandante a suma de 2.917,56 euros polos conceptos indicados no feito probado quinto desta resolución, máis os xuros previstos no artigo 29.3 do ET sobre a devandita cantidade desde a data de presentación da papeleta de conciliación ata a presente resolución e os do artigo 576 da LAC a partir da presente resolución.</p>
    <p>No que atinxe á responsabilidade do Fogasa, deberá observarse o que resulte conforme a aplicación do artigo 33 do ET.</p>
    <p>Notifíquese ás partes a presente resolución facéndolles saber que fronte a ela non cabe recurso.</p>
    <p>A anterior resolución entregarase á letrada da Administración de xustiza para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mándoo e asínoo».</p>
    <p>E para que sirva de notificación en legal forma a Limpiezas El Polígono S.L., en ignorado paradoiro, expido o presente para a súa inserción no <em>Diario Oficial de Galicia</em> e a súa fixación no taboleiro de anuncios deste xulgado.</p>
    <p>Santiago de Compostela, 8 de febreiro de 2016</p>
    <footer><p>A secretaria xudicial</p></footer>

