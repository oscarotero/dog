---
date: '2006-02-07'
page: 1
number: 26
agency: CONSELLERÍA DE MEDIO AMBIENTE E DESENVOLVEMENTO SOSTIBLE
section: II. AUTORIDADES E PERSOAL
title: >-
  Orde do 26 de xaneiro de 2006 pola que se procede a designar o secretario do
  Comité Interdepartamental de Desenvolvemento Sostible.
range: Orde
---
<p>Con data do 15 de decembro de 2005, o Consello da Xunta de Galicia aprobou o Decreto 581/2005, polo que se crea o Comité Interdepartamental de Desenvolvemento Sostible, como órgano de coordinación das distintas políticas sectoriais en materia de sustentabilidade, con carácter técnico-administrativo e adscrito á Consellería de Medio Ambiente e Desenvolvemento Sostible.</p>
<p>O artigo 3.3º do devandito decreto determina na súa composición a actuación, como secretario do comité, dun funcionario da Consellería de Medio Ambiente e Desenvolvemento Sostible designado polo conselleiro, con voz pero sen voto.</p>
<p>De conformidade co establecido nos artigos 3.3º do Decreto 581/2005, do 15 de decembro, polo que se crea o Comité Interdepartamental de Desenvolvemento Sostible e 34, 38 e seguintes da Lei 1/1983, reguladora da Xunta e o seu presidente,</p>
<p>DISPOÑO:</p>
<p>Artigo único.-Designar como secretario do Comité Interdepartamental de Desenvolvemento Sostible, o funcionario Dionisio Rodríguez Álvarez, subdirector xeral de Promoción do Desenvolvemento Sostible, que actuará nesa calidade con voz pero sen voto.</p>
<p>Santiago de Compostela, 26 de xaneiro de 2006.</p>
<p>Manuel Vázquez Fernández</p>
<p>Conselleiro de Medio Ambiente</p>
<p>e Desenvolvemento Sostible</p>

