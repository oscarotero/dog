---
date: '2013-12-30'
id: G1096-161213-0002
page: 52471
number: 248
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 10 de decembro de 2013 pola que se notifica a resolución de
  imposición dunha segunda multa coercitiva derivada do expediente
  IU1/100/2012-B1, devolta polo servizo de Correos por resultar o seu
  destinatario ausente na repartición.
range: Cédula
url: >-
  https://www.xunta.gal/dog/Publicados/2013/20131230/AnuncioG1096-161213-0002_gl.html
---
<p>A directora da Axencia de Protección da Legalidade Urbanística ditou o día 6 de novembro de 2013, resolución pola que se lle impón a Luis García Santos unha segunda multa coercitiva derivada do expediente de reposición da legalidade urbanística IU1/100/2012-B1, que fora incoado polas obras consistentes na reforma con aumento de volume dunha antiga nave que ten pegados un aseo e un almacén e outra edificación pegada ao lindeiro da parcela con cambio de uso para instalacion dun taller de reparación e almacenaxe de vehículos, no lugar do Couso, parroquia de Ledoño, no termo municipal de Culleredo, provincia da Coruña.</p>
    <p>Ao non poderse realizar a notificación persoal da resolución ao citado interesado, mediante esta cédula, e ao abeiro do disposto no artigo 59.5º da Lei 30/1992, do 26 de novembro, de réxime xurídico das administracións públicas e do procedemento administrativo común (LRXPAC), notifícaselle ao interesado a dita resolución.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, fáiselle saber ao interesado que o texto íntegro da resolución que se lle notifica encontrase ao seu dispor nas dependencias da Axencia de Protección da Legalidade Urbanística sitas no edificio Witland 1º andar, Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación desta cédula. Transcorrido o devandito prazo a notificación entenderase producida.</p>
    <p>Contra esta resolución, que pon fin á vía administrativa, o interesado poderá interpoñer recurso de reposición no prazo dun mes, contado a partir do día seguinte a aquel en que se teña producido a notificación, ante a directora da Axencia de Protección da Legalidade Urbanística, significándolle que o recurso unicamente será admisible por motivos de infracción do ordenamento inherentes á imposición desta multa coercitiva, sendo motivo de inadmisión a reiteración das mesmas razóns que se esgrimiron ou puideron esgrimirse fronte á resolución da que este acordo é un mero acto de execución.</p>
    <p>No caso de non exercer o seu dereito a presentar recurso potestativo de reposición, pode interpoñer directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición se sitúe o inmoble afectado, conforme o disposto no artigo 14.1º regra terceira da Lei 29/1998, do 13 de xullo, reguladora da xurisdición contencioso-administrativa.</p>
    <p>Para que conste e lle sirva de notificación ao citado interesado, en cumprimento do disposto no artigo 59.5º da LRXPAC, expido e asino esta cédula.</p>
    <p>Santiago de Compostela, 10 de decembro de 2013</p>
    <footer><p>María Martínez Allegue<br>Directora da Axencia da Protección da Legalidade Urbanística</p></footer>

