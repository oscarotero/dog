---
date: '2013-12-30'
id: G0244-171213-0005
page: 50578
number: 248
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 5 de decembro de 2013, da Dirección Xeral de Relacións
  Institucionais e Parlamentarias, pola que se ordena a publicación do acordo da
  Comisión Bilateral de Cooperación Administración Xeral do Estado-Comunidade
  Autónoma de Galicia en relación coa Lei 2/2013, do 27 de febreiro, de
  orzamentos xerais da Comunidade Autónoma de Galicia para o ano 2013.
range: Resolución
url: >-
  https://www.xunta.gal/dog/Publicados/2013/20131230/AnuncioG0244-171213-0005_gl.html
---
<p>Consonte o establecido no artigo 33 da Lei orgánica 2/1979, do 3 de outubro, do Tribunal Constitucional, modificado pola Lei orgánica 1/2000, do 7 de xaneiro, esta dirección xeral dispón a publicación do acordo que figura como anexo a esta resolución.</p>
    <p>Santiago de Compostela, 5 de decembro de 2013</p>
    <footer><p>Gonzalo José Ordóñez Puime<br>Director xeral de Relacións Institucionais e Parlamentarias</p></footer>
    <h2>ANEXO<br>Acordo da Comisión Bilateral de Cooperación Administración xeral do Estado-Comunidade Autónoma de Galicia en relación coa Lei 2/2013, de orzamentos xerais da Comunidade Autónoma de Galicia para o ano 2013</h2>
    <p>A Comisión Bilateral de Cooperación Administración xeral do Estado-Comunidade Autónoma de Galicia na súa reunión celebrada o día 22 de novembro de 2013 adoptou o seguinte acordo:</p>
    <p>1º De conformidade coas negociacións previas celebradas polo grupo de traballo constituído en cumprimento do previsto no Acordo da Comisión Bilateral Administración xeral do Estado-Comunidade Autónoma de Galicia do 30 de abril de 2013, para o estudo e proposta de solución das discrepancias competenciais manifestadas sobre o artigo 76.dous, da Lei 2/2013, do 27 de febreiro, de orzamentos xerais da Comunidade Autónoma de Galicia para o ano 2013, que modifica o artigo 27 do texto refundido das disposicións legais da Comunidade Autónoma de Galicia en materia de tributos cedidos polo Estado, aprobado polo Decreto lexislativo 1/2011, do 28 de xullo, relativo á comprobación de valores, ambas as partes considéranas solucionadas de conformidade coas actuacións desenvolvidas e en razón do compromiso seguinte:</p>
    <p>a) Dar a seguinte redacción ao punto 1 do número catro do artigo 27 do referido texto refundido, relativo ao ditame de peritos da Administración: «Nas comprobacións de valor de inmobles polo medio establecido no artigo 57.1.e) da Lei 58/2003, do 17 de decembro, xeral tributaria, o perito, para os efectos de expresar a procedencia e o modo de determinación do módulo unitario básico empregado, poderá tomar como referencia se decide optar por métodos analíticos de valoración e, para os efectos de motivación, os módulos unitarios básicos contidos, se é o caso, nos rexistros oficiais de carácter fiscal do artigo 27.dous deste texto refundido, nas táboas dos compoñentes ou valores básicos de prezos medios de mercado a que alude a normativa técnica mencionada no <br>artigo 27.tres deste texto refundido ou ben os establecidos por outra comunidade autónoma para os bens inmobles situados no seu territorio».</p>
    <p>b) En canto ao punto 2 do número catro do artigo 27 do citado texto refundido, a Xunta de Galicia promoverá a adaptación da norma galega de acordo coa doutrina xurisprudencial consolidada.</p>
    <p>2º En razón co acordo acadado, ambas as partes coinciden en considerar resoltas as discrepancias manifestadas en relación co artigo 76.dous, da Lei 2/2013, do 27 de febreiro, de orzamentos xerais da Comunidade Autónoma de Galicia para o ano 2013, e concluída a controversia suscitada.</p>
    <p>3º Comunicar este acordo ao Tribunal Constitucional para os efectos previstos no artigo 33.2 da Lei orgánica 2/1979, do 3 de outubro, do Tribunal Constitucional, así como inserir este acordo no <em>Boletín Oficial del Estado</em> e no <em>Diario Oficial de Galicia</em>.</p>
    <p>Madrid, 22 de novembro de 2013</p>
    <p class="dog-firma-izq"> Cristóbal Montoro Romero Alfonso Rueda Valenzuela<br> Ministro de Facenda e Vicepresidente e conselleiro de Presidencia,<br> Administracións Públicas Administracións Públicas e Xustiza</p>

