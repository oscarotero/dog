---
date: '2012-10-04'
id: CA04-260912-0006
page: 38180
number: 190
agency: Consellería de Economía e Industria
section: III. Outras disposicións.
title: >-
  ORDE do 25 de setembro de 2012 pola que se amplía o prazo de presentación da
  documentación xustificativa establecido na Orde do 1 de xuño de 2012 pola que
  se establecen as bases para a concesión, en réxime de concorrencia
  competitiva, das axudas para o soterramento de infraestruturas eléctricas na
  Comunidade Autónoma de Galicia, cofinanciadas polo Fondo Europeo de
  Desenvolvemento Rexional (Feder), e se procede á súa convocatoria.
range: Orde
url: >-
  https://www.xunta.gal/dog/Publicados/2012/20121004/AnuncioCA04-260912-0006_gl.html
---
<p>O día 12 de xuño de 2012 publicouse no Diario Oficial de Galicia a Orde do 1 de xuño de 2012 pola que se establecen as bases para a concesión, en réxime de concorrencia competitiva, das axudas para o soterramento de infraestruturas eléctricas na Comunidade Autónoma de Galicia, cofinanciadas polo Fondo Europeo de Desenvolvemento Rexional (Feder), e se procede á súa convocatoria.</p>
    <p>No artigo 19.1 das bases reguladoras da Orde do 1 de xuño de 2012 establécese que os beneficiarios deberán presentar a documentación xustificativa ata o 15 de novembro de 2012. Tendo en conta que o elevado número de solicitudes presentadas motivou un dilatado proceso de avaliación dos proxectos e resolución dos respectivos expedientes, co fin de garantir a maior eficacia posible das referidas subvencións e dado que non se causa prexuízo a terceiros, considérase necesario ampliar o prazo de xustificación.</p>
    <p>De acordo co anterior, vista a Lei 9/2007, do 13 de xuño, de subvencións de Galicia, e o Decreto 11/2009, do 8 de xaneiro, polo que se aproba o seu regulamento,</p>
    <h2>DISPOÑO:</h2>
    <p>Artigo único</p>
    <p>Amplíase ata o día 15 de decembro, inclusive, o prazo para a execución e xustificación dos investimentos que foron obxecto de subvención, ao abeiro da citada Orde do 1 de xuño de 2012 de soterramento de infraestruturas eléctricas na Comunidade Autónoma de Galicia.</p>
    <p>Santiago de Compostela, 25 de setembro de 2012</p>
    <footer><p>Javier Guerra Fernández<br>Conselleiro de Economía e Industria</p></footer>

