---
date: '2002-06-26'
id: C3BA
page: 9
number: 122
agency: CONSELLERÍA DE SANIDADE
section: III. OUTRAS DISPOSICIÓNS
title: >-
  Orde do 10 de xuño de 2002 pola que se delegan determinadas competencias no
  xerente xeral do Complexo Hospitalario Universitario de Santiago de
  Compostela.
range: Orde
url: 'https://www.xunta.gal/dog/Publicados/2002/20020626/AnuncioC3BA_gl.html'
---
<p>O xerente xeral do Complexo Hospitalario Universitario de Santiago de Compostela propuxo a iniciación dun expediente para a contratación dun seguro de vida para o persoal do Hospital Psiquiátrico de Conxo.</p>
<p>Entre as facultades delegadas en materia de contratación pola Orde do 14 de marzo de 2002, sobre delegación de competencias en órganos centrais e periféricos do Servicio Galego de Saúde nos directores xerentes de institucións sanitarias ou nos seus equivalentes, non se atopa a de actuar como órgano de contratación nos contratos imputables ós seus respectivos centros que se refiran a contratos privados.</p>
<p>Así mesmo, a conveniencia de proceder á delegación da competencia no citado centro, obedece a que os seus responsables dispoñen tanto do coñecemento coma dos medios necesarios para a tramitación da contratación prevista, o que sen dúbida contribuirá á consecución do obxectivo que con ela se busca.</p>
<p>Esta delegación faise de conformidade cos principios recollidos no artigo 13 da Lei 30/1992, de 26 de novembro (modificada pola Lei 4/1999), do réxime xurídico das administracións públicas e do procedemento administrativo común; e nos artigos 43 e 44 da Lei 1/1983, do 22 de febreiro (modificada pola Lei 11/1988, do 20 de outubro), reguladora da Xunta e do seu presidente.</p>
<p>Na súa virtude, facendo uso das facultades que me confiren o artigo 38 da Lei 1/1983, do 22 de febreiro (modificada pola Lei 11/1988, do 20 de outubro) reguladora da Xunta e do seu presidente; o artigo 3.2º do Decreto 45/2002, do 8 de febreiro, polo que se establece a estructura orgánica do Servicio Galego de Saúde; os artigos 9 b) e 72.4º do Decreto lexislativo 1/1999 (modificado polas leis 5/2000, do 28 de decembro, e 8/1999, do 30 de decembro), que aprobou o texto refundido da Lei de réxime financeiro e orzamentario de Galicia; e tendo en conta o disposto no artigo 13 da Lei 30/1992, do 26 de novembro (modificada pola Lei 4/1999), de réxime xurídico das administracións públicas e do procedemento administrativo común; e nos artigos 43 e 44 da Lei 1/1983 (modificada pola Lei 11/1988, do 20 de outubro) reguladora da Xunta e do seu presidente,</p>
<p>DISPOÑO:</p>
<p>Artigo único.-Delegar no xerente xeral do Complexo Hospitalario Universitario de Santiago de Compostela a competencia para actuar como órgano de contratación para a realización de tódolos trámites necesarios para a contratación, polo procedemento aberto mediante concurso, dun seguro de vida para o persoal do Hospital Psiquiátrico de Conxo.</p>
<p>Disposición derradeira</p>
<p>Este orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 10 de xuño de 2002.</p>
<p>José María Hernández Cochón</p>
<p>Conselleiro de Sanidade e presidente do Servicio Galego de Saúde</p>

