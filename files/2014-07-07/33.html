---
date: '2014-07-07'
id: G0164-250614-0001
page: 30276
number: 127
agency: 'Consellería de Cultura, Educación e Ordenación Universitaria'
section: VI. Anuncios. a) Administración autonómica.
title: >-
  RESOLUCIÓN do 23 de xuño de 2014 pola que se dá publicidade á campaña de
  vixilancia periódica da saúde para o persoal docente destinado en centros
  educativos non universitarios dependentes desta consellería.
range: Resolución
url: >-
  https://www.xunta.gal/dog/Publicados/2014/20140707/AnuncioG0164-250614-0001_gl.html
---
<p>De acordo co disposto no artigo 22 da Lei 31/1995, do 8 de novembro, de prevención de riscos laborais, modificada pola Lei 54/2003, do 12 de decembro, de reforma do marco normativo da prevención de riscos laborais, o empresario garantiralles aos traballadores ao seu servizo a vixilancia periódica do seu estado de saúde en función dos riscos inherentes ao traballo.</p>
    <p>O Decreto 4/2013, do 10 de xaneiro, polo que se establece a estrutura orgánica da Consellería de Cultura, Educación e Ordenación Universitaria, establece no artigo 7.2.3 que o Servizo de Prevención de Riscos Laborais da Secretaría Xeral Técnica da Consellería de Cultura, Educación e Ordenación Universitaria realizará as funcións que establece o artigo 31.3º da Lei 31/1995, do 8 de novembro, de prevención de riscos laborais, modificado pola Lei 54/2003, do 12 de decembro, en relación co persoal da Xunta de Galicia que presta servizos nos centros docentes dependentes da Consellería de Cultura, Educación e Ordenación Universitaria. Entre estas atópase a vixilancia da saúde de dito persoal que, en todo caso, deberá contar co seu consentimento e respectar o seu dereito á intimidade e á dignidade.</p>
    <p>Con base no dito con anterioridade, publícase esta convocatoria de campaña da vixilancia periódica da saúde no ámbito educativo para o persoal docente destinado en centros docentes públicos non universitarios dependentes da Consellería de Cultura, Educación e Ordenación Universitaria, e de acordo coas seguintes premisas:</p>
    <p>Primeira. Obxecto</p>
    <p>Prestación da vixilancia da saúde ao persoal docente destinado en centros docentes públicos non universitarios dependentes da Consellería de Cultura, Educación e Ordenación Universitaria, en función dos riscos inherentes ao traballo, segundo o disposto no artigo 22 da Lei 31/1995, do 8 de novembro, de prevención de riscos laborais.</p>
    <p>Segunda. Ámbito de aplicación</p>
    <p>É aplicable ao persoal docente que presta servizos nos centros docentes públicos da Consellería de Cultura, Educación e Ordenación Universitaria.</p>
    <p>Terceira. Inscrición</p>
    <p>A inscrición previa realizarase de forma telemática no formulario de petición de recoñecemento que está dispoñible na páxina web da Consellería de Cultura, Educación e Ordenación Universitaria no seguinte enlace: https://revisionmedicadocentes.xunta.es</p>
    <p>A inscrición debe incluír todos os datos que figuren no formulario. A falta dalgún deles impedirá a tramitación da solicitude.</p>
    <p>Toda inscrición xerará un xustificante de consentimento que se deberá presentar o día concertado para realizar a vixilancia da saúde.</p>
    <p>O prazo de inscrición comezará a partir do día seguinte ao da publicación desta resolución no Diario Oficial de Galicia e rematará o 15 de setembro de 2014.</p>
    <p>As/os responsables dos distintos centros de traballo facilitarán as instrucións necesarias para a inscrición.</p>
    <p>Cuarta. Citacións</p>
    <p>A falta de asistencia á cita implicará, agás causa de forza maior debidamente xustificada ante o Servizo de Prevención de Riscos Laborais no prazo de 5 días, que o/a traballador/a renuncia ao recoñecemento médico de forma voluntaria.</p>
    <p>Santiago de Compostela, 23 de xuño de 2014</p>
    <footer><p>P.D. (Orde do 25.1.2012)<br>Jesús Oitavén Barcala<br>Secretario xeral técnico da Consellería de Cultura, Educación<br>e Ordenación Universitaria</p></footer>

