---
date: '2014-07-07'
id: G0198-020714-0001
page: 30156
number: 127
agency: Axencia Galega de Innovación
section: III. Outras disposicións.
title: >-
  RESOLUCIÓN do 16 de xuño de 2014 pola que se designa a persoa titular da Área
  de Xestión para exercer a competencia da Dirección da Axencia nos casos de
  ausencia, vacante ou enfermidade do seu titular.
range: Resolución
url: >-
  https://www.xunta.gal/dog/Publicados/2014/20140707/AnuncioG0198-020714-0001_gl.html
---
<p>O Decreto 50/2012, do 12 de xaneiro, polo que se crea a Axencia Galega de Innovación e se aproban os seus estatutos (DOG núm. 19, do 27 de xaneiro), establece e regula as funcións e competencias da Dirección como órgano executivo da Axencia, pero non establece normas de suplencia do seu titular.</p>
    <p>A Lei 16/2010, do 17 de decembro, de organización e funcionamento da Administración xeral e do sector público autonómico, dispón no seu artigo 74.2 que o réxime xurídico interno das axencias públicas autonómicas se regula polo dereito administrativo.</p>
    <p>O artigo 12 da mesma norma sinala que os titulares dos órganos administrativos poderán ser suplidos temporalmente nos supostos de vacante, ausencia ou enfermidade por quen designe o órgano competente para o nomeamento daqueles. Se non se designa suplente, a competencia do órgano administrativo será exercida por quen designe o órgano administrativo inmediato superior de que dependa.</p>
    <p>En virtude da Resolución do 1 de xullo de 2013, o presidente da Axencia Galega de Innovación designou a persoa titular da Área de Financiamento para exercer a competencia da Dirección da Axencia nos casos de ausencia, vacante ou enfermidade do seu titular.</p>
    <p>Tendo en conta a modificación dos estatutos da Axencia, mediante o Decreto 15/2014, do 6 de febreiro, polo que se modifican os estatutos da Axencia Galega de Innovación e a estrutura orgánica da Consellería de Economía e Industria (DOG núm. 34, do 19 de febreiro), resulta necesario actualizar a designación efectuada para o exercicio das competencias da Dirección nos casos de ausencia, vacante ou enfermidade.</p>
    <p>Por todo o que antecede,</p>
    <h2>DISPOÑO:</h2>
    <p>Designar a persoa titular da Área de Xestión para exercer a competencia da Dirección da Axencia nos casos de ausencia, vacante ou enfermidade do seu titular.</p>
    <p>Disposición derrogatoria única</p>
    <p>Queda derrogada a Resolución do 1 de xullo de 2013 (DOG núm. 136, do 18 de xullo).</p>
    <p>Santiago de Compostela, 16 de xuño de 2014</p>
    <footer><p>Francisco José Conde López<br>Presidente da Axencia Galega de Innovación</p></footer>

