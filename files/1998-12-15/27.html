---
date: '1998-12-15'
id: 6FFA
page: 13
number: 241
agency: CONSELLERÍA DE SANIDADE E SERVICIOS SOCIAIS
section: VI. ANUNCIOS
title: >-
  Resolución do 20 de novembro de 1998, da Delegación Provincial de Ourense,
  pola que se anuncia o concurso público, polo procedemento aberto con trámite
  de urxencia, para a contratación do servicio de cafetería dos centros de
  Servicios Sociais de Petín e Viana do Bolo (Ourense).
range: Resolución
url: 'https://www.xunta.gal/dog/Publicados/1998/19981215/Anuncio6FFA_gl.html'
---
<p>De conformidade co establecido na Orde do 21 de abril de 1998, sobre delegación de atribucións nos órganos centrais e periféricos da Consellería de Sanidade e Servicios Sociais.</p>
<p>Esta delegación provincial, en virtude do disposto na Orde do 21 de abril de 1998, sobre delegación de atribucións nos órganos centrais e periféricos da Consellería de Sanidade e Servicios Sociais, unha vez cumpridos os trámites administrativos correspondentes, resolve anunciar concurso por procedemento aberto e trámite de urxencia para a contratación do servicio de cafetería nos seguintes centros:</p>
<p>*Centro de Servicios Sociais de Petín e Viana do Bolo (Ourense).</p>
<p>*Canón mínimo de explotación: seis mil pesetas (6.000 ptas.) anuais.</p>
<p>*Prazo de execución: 1 ano prorrogable por períodos anuais.</p>
<p>*Clasificación do contratista: non se esixe.</p>
<p>*Garantía provisional: non se esixe.</p>
<p>* Forma de tramitación: urxente.</p>
<p>*Exposición da documentación: os pregos de cláusulas administrativas particulares e demais documentación técnica, poderán ser examinados nas delegacións provinciais da Consellería de Sanidade e Servicios Sociais, de 10 a 14 horas, nos días hábiles.</p>
<p>*Solvencia económica, financeira e técnica: os licitadores terán que acredita-la solvencia económica, financeira e técnica, en calquera das formas previstas na Lei de contratos das administracións públicas.</p>
<p>*Lugar: a presentación de propostas farase no rexistro da Delegación Provincial de Ourense, Avda. Zamora nº 13, en sobres pechados ou por correo</p>
<p>con xustificación da data de imposición e a comunicación o mesmo día ó órgano de contratación mediante telegrama ou telefax.</p>
<p>*Prazo de presentación de propostas: comezará o día seguinte ó da publicación da presente resolución no Diario Oficial de Galicia e rematará ós 13 días naturais ás 14 horas.</p>
<p>*Documentación que deberán presenta-los licitadores: o licitador presentará en sobre pechado e asinados por el, a solicitude para participar, así como a documentación persoal e referencias técnicas descritas no punto 8 do prego de cláusulas administrativas particulares.</p>
<p>*Criterios de adxudicación: os definidos na cláusula 10 do prego de cláusulas administrativas particulares que rexe o presente concurso.</p>
<p>*Apertura de propostas: será realizada pola mesa de contratación o décimo primeiro día natural seguinte ó do final do prazo de presentación de propostas na sala de xuntas da Delegación Provincial de Ourense na Avda. Zamora nº 13, ás 10 horas en acto público.</p>
<p>Se coincidise ese día en sábado ou festivo, reuniranse o primeiro día hábil seguinte.</p>
<p>*O pagamento deste anuncio será por conta dos adxudicatarios.</p>
<p>Ourense, 20 de novembro de 1998.</p>
<p>Armando González López</p>
<p>Delegado provincial de Ourense</p>
<p>10895</p>

