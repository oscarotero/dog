---
date: '1998-12-15'
id: 6F96
page: 13
number: 241
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 17 de novembro de 1998, da Dirección Xeral de Centros e
  Inspección Educativa, pola que se lle autoriza a ampliación dunha unidade de
  educación infantil e dúas unidades de educación primaria ó centro privado
  Mariano de Vigo.
range: Resolución
url: 'https://www.xunta.gal/dog/Publicados/1998/19981215/Anuncio6F96_gl.html'
---
<p>Examinado o expediente incoado pola titularidade do centro privado Mariano de Vigo, no que solicita a ampliación dunha unidade de educación infantil e dúas unidades de educación primaria.</p>
<p>Resultando que o expediente foi tramitado pola Delegación Provincial de Educación e Ordenación Universitaria de Pontevedra que o envía cos informes emitidos pola Inspección de Educación e pola Unidade Técnica.</p>
<p>Vistos a Lei orgánica 1/1990, do 3 de outubro, de ordenación xeral do sistema educativo (BOE do 4), o Real decreto 1004/1991, do 14 de xuño (BOE do 26), a disposición derradeira primeira do Decreto 133/1995, do 10 de maio (DOG do 22), a Orde do 20 de setembro de 1995 (DOG do 15 de decembro), polo que se desenvolve o antedito decreto.</p>
<p>Considerando que o devandito centro privado ten autorización definitiva para impartir educación infantil e educación primaria.</p>
<p>Esta dirección xeral, ó abeiro da disposición derradeira primeira da Orde do 20 de setembro de 1995,</p>
<p>RESOLVE:</p>
<p>Autoriza-la ampliación dunha unidade de educación infantil e dúas unidades de educación primaria ó centro privado que se relaciona no anexo da presente resolución, facendo constar que, para a súa posta en funcionamento, a titulación do profesorado deberá axustarse ó establecido no Real decreto 1004/1991.</p>
<p>Santiago de Compostela, 17 de novembro de 1998.</p>
<p>Severino Somoza Gómez</p>
<p>Director xeral de Centros e Inspección Educativa</p>
<p>ANEXO</p>
<p>Provincia: Pontevedra.</p>
<p>Concello: Vigo.</p>
<p>Localidade: Vigo.</p>
<p>Enderezo: Urzáiz, 122.</p>
<p>Denominación: Mariano.</p>
<p>Titular: Congregación R.R. Franciscanas M.D. Pastor.</p>
<p>Nivel: educación infantil-2º ciclo.</p>
<p>Unidades de que constaba: 5.</p>
<p>Unidades novas autorizadas: 1.</p>
<p>Total de unidades autorizadas: 6.</p>
<p>Nivel: educación primaria.</p>
<p>Unidades de que constaba: 16.</p>
<p>Unidades novas autorizadas: 2.</p>
<p>Total de unidades autorizadas: 18.</p>
<p>Composición resultante:</p>
<p>Centro de educación infantil: 6 unidades.</p>
<p>Centro de educación primaria: 18 unidades.</p>
<p>Centro de educación secundaria: 12 unidades de educación secundaria obrigatoria.</p>
<p>Centro de bacharelato de 4 unidades coas modalidades seguintes: ciencias da natureza e da saúde e humanidades e ciencias sociais.</p>
<p>11283</p>

