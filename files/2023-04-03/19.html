---
date: '2023-04-03'
id: G0003-220323-0001
page: 21921
number: 65
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 21 de marzo de 2023, da Dirección Xeral de Recursos Humanos,
  pola que se publican a relación definitiva de admitidos/as e excluídos/as e os
  resultados definitivos de baremación correspondentes ao primeiro proceso de
  xeración de listas para a formalización de nomeamentos estatutarios temporais
  de técnico/a superior en ciencias da información.
range: Resolución
url: >-
  https://www.xunta.gal/dog/Publicados/2023/20230403/AnuncioG0003-220323-0001_gl.html
---
<p>Mediante a Resolución da Dirección Xeral de Recursos Humanos, do 13 de xuño de 2016 (Diario Oficial de Galicia núm. 123, do 30 de xuño), publicouse o pacto subscrito pola Administración sanitaria coas organizacións sindicais CIG, CESM-O’Mega, CC.OO., UGT e CSIF sobre a selección de persoal estatutario temporal do Sistema público de saúde de Galicia.</p>
    <p>No seu punto I disponse que este sistema de selección será de aplicación a todos os nomeamentos temporais que resulte necesario formalizar nas diversas categorías estatutarias no ámbito do Servizo Galego de Saúde e nas entidades públicas adscritas á Consellería de Sanidade, baixo as modalidades establecidas no artigo 9 e 9.bis da Lei 55/2003, do 16 de decembro.</p>
    <p>Mediante a Resolución da Dirección Xeral de Recursos Humanos do 1 de setembro de 2022 (Diario Oficial de Galicia núm. 174, do 13 de setembro) iniciouse o prazo para a inscrición de aspirantes nas listas para a formalización de nomeamentos estatutarios temporais de técnico/a superior en ciencias da información no ámbito das institucións sanitarias do Sistema público de saúde de Galicia.</p>
    <p>Pola Resolución do 27 de decembro de 2022 (Diario Oficial de Galicia núm. 8, do 12 de xaneiro de 2023) publicáronse os resultados provisionais de baremación dos/das aspirantes admitidos/as na categoría de técnico/a superior en ciencia da información.</p>
    <p>Finalizado o prazo de impugnación contra a citada resolución e analizadas as reclamacións presentadas, este centro directivo, de conformidade co anexo I, base novena, da Resolución do 12 de setembro de 2013 (Diario Oficial de Galicia núm. 181, do 23 de setembro),</p>
    <h2>RESOLVE:</h2>
    <p>Primeiro. Aprobar a orde de prelación e a puntuación definitiva obtidas polas persoas admitidas no primeiro proceso de xeración de listas para a formalización de nomeamentos estatutarios temporais da categoría de técnico/a superior en ciencias da información.</p>
    <p>Segundo. As listas, co número de orde e coa puntuación definitiva obtidas polas persoas aspirantes admitidas, están publicadas, á disposición das persoas interesadas, na páxina web do Servizo Galego de Saúde (www.sergas.es).</p>
    <p>Ademais, o estado de cada solicitude pode ser consultado polo/a aspirante no seu expediente electrónico persoal en Fides/expedient-e/sección de procesos</p>
    <p>Terceiro. Contra esta resolución, que pon fin á vía administrativa, as persoas interesadas poderán interpoñer recurso contencioso-administrativo de conformidade co establecido nos artigos 8, 14 e 46 da Lei 29/1998, do 13 de xullo, reguladora da xurisdición contencioso-administrativa. Potestativamente, e con carácter previo, poderase interpoñer recurso de reposición, ante este mesmo órgano, nos termos dos artigos 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>Cuarto. As listas entrarán en vigor con efectos do día seguinte ao da publicación desta resolución no Diario Oficial de Galicia.</p>
    <p>Santiago de Compostela, 21 de marzo de 2023</p>
    <footer><p>Ana María Comesaña Álvarez<br>Directora xeral de Recursos Humanos</p></footer>

