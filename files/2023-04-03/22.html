---
date: '2023-04-03'
id: V0653-130323-0013
page: 21946
number: 65
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 13 de marzo de 2023, da Xefatura Territorial da Coruña, polo que se
  somete a información pública a solicitude de outorgamento da autorización
  administrativa previa e de construción e de declaración de utilidade pública,
  en concreto, dunha instalación de distribución de enerxía eléctrica nos
  concellos de Culleredo e A Coruña (expediente IN407A 2023/004-1).
range: Acordo
url: >-
  https://www.xunta.gal/dog/Publicados/2023/20230403/AnuncioV0653-130323-0013_gl.html
---
<p>Expediente: IN407A 2023/004-1.</p>
    <p>Solicitante/promotora: UFD Distribución Electricidad, S.A.</p>
    <p>Denominación: LAT 132 kV San Marcos-Sabón: substitución do apoio 15.</p>
    <p>Situación: concellos de Culleredo e A Coruña.</p>
    <p>1. Características técnicas:</p>
    <p>– Modificación, respectando o seu actual trazado, do treito da liña LAT 132 kV subestación San Marcos-subestación Sabón de 750,23 metros de lonxitude en condutor tipo LARL-180 comprendido entre os seus apoios nº 14 e nº 16, rexistrado no expediente IN407A 2016/2936-1, consistente na substitución do apoio nº 15 (matrícula: 92018811) metálico tipo celosía AL-AM-K/CS-120-132-IV, polo novo apoio metálico tipo celosía AL-AM-AGRI-CAPA-9000/23/CS-120-132-IV, que pasará a ser identificado como apoio nº 15N e que se desprazará nove (9) metros cara ao apoio nº 14 existente respecto do emprazamento actual do apoio nº 15.</p>
    <p>– Esta operación implicará a demolición da cimentación existente do actual apoio nº 15, o recheo da cepa que se vai retirar e a construción dunha nova cimentación para o apoio nº 15N proxectado, a retirada provisional do condutor tipo LARL-180 e da fibra óptica tipo AUT-24 e tipo OPGW no treito da liña comprendido entre os seus apoios nº 14 e nº 16, para proceder á súa posterior reinstalación, así como ao regulado dos diferentes condutores entre o apoio nº 12 e o apoio nº 16 unha vez instalado o apoio proxectado.</p>
    <p>– Instalación de posta a terra mediante anel pechado arredor do novo apoio nº 15N proxectado.</p>
    <p>2. Lexislación de aplicación:</p>
    <p>– Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>– Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>– Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>– Resolución do 19 de febreiro de 2014, da Consellería de Economía e Industria, pola que se aproba o procedemento de autorización administrativa de construción, de acordo co previsto na Lei 24/2013, do 26 de decembro, do sector eléctrico (DOG núm. 54, do 19 de marzo de 2014).</p>
    <p>– Lei do 16 de decembro de 1954, sobre expropiación forzosa (BOE núm. 351, do 17 de decembro).</p>
    <p>– Decreto do 26 de abril de 1957 polo que se aproba o Regulamento da Lei de expropiación forzosa (BOE núm. 160, do 20 de xuño).</p>
    <p>A relación concreta e individualizada dos bens e dereitos afectados que se considera de necesaria expropiación figura no anexo que se xunta ao presente este acordo.</p>
    <p>A declaración de utilidade pública, segundo o artigo 56 da Lei 24/2013, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa.</p>
    <p>A documentación estará á disposición das persoas interesadas nas dependencias da Sección de Enerxía da Xefatura Territorial da Vicepresidencia Primeira e Consellería de Economía, Industria e Innovación da Coruña (rúa Vicente Ferrer, núm. 2, 2º andar, 15071 A Coruña), das 9.00 ás 14.00 horas, de luns a venres, así como no Concello. Isto faise público para coñecemento xeral e particular das persoas propietarias dos predios que figuran na relación anexa a este acordo e das persoas titulares de dereitos reais ou intereses económicos, sobre os bens afectados que fosen omitidos.</p>
    <p>Poderán examinar a documentación técnica e, de ser o caso, achegar as alegacións ou observacións que consideren axeitadas no prazo de 30 días, contados a partir do día seguinte ao da derradeira publicación deste acordo.</p>
    <p>Ademais, poderase consultar no portal web da Vicepresidencia Primeira e Consellería de Economía, Industria e Innovación:</p>
    <p>https://edicionportais.xunta.es/web/portal-cei-2014/transparencia/informacion-publica/en-tramitacion/instalacions-electricas-distribucion-e-transporte</p>
    <p>A Coruña, 13 de marzo de 2023</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <h3>LAT 132 kV San Marcos-Sabón: substitución do apoio 15</h3>
    <h3>Relación de bens e dereitos afectados-termo municipal de Culleredo</h3>
    <table>
     <tbody>
      <tr>
       <td rowspan="2">Parcela proxecto</td>
       <td rowspan="2">Propietario/titular</td>
       <td rowspan="2">Referencia catastral</td>
       <td rowspan="2">Lugar</td>
       <td colspan="2">Afección pleno dominio&lt;br&gt;(LMT, CT e/ou apoios)</td>
       <td colspan="2">LMT aérea-voo
        (servidume de paso de enerxía eléctrica)</td>
       <td rowspan="2">Natureza&lt;br&gt;do terreo</td>
      </tr>
      <tr>
       <td>Nº do apoio</td>
       <td>Superficie (m²)</td>
       <td>Lonxitude (m)</td>
       <td>Superficie (m²)</td>
      </tr>
      <tr>
       <td>1</td>
       <td>Antonio Rumbo Doldán
        Carmen Rumbo Doldán
        Herdeiros de Manuel Rumbo Doldán</td>
       <td>Polígono 9, parcela 286</td>
       <td>Román</td>
       <td>Novo apoio 15N</td>
       <td>47</td>
       <td></td>
       <td></td>
       <td>Matogueira</td>
      </tr>
     </tbody>
    </table>

