---
date: '2000-11-10'
id: '13966'
page: 15
number: 218
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 20 de outubro de 2000, da Dirección Xeral da Función Pública,
  pola que se emprazan as persoas interesadas no recurso
  contencioso-administrativo 01/0000671/2000, interposto pola Federación de
  Servicios Públicos-UGT.
range: Resolución
url: 'https://www.xunta.gal/dog/Publicados/2000/20001110/Anuncio13966_gl.html'
---
<p>A Dirección Xeral da Función Pública recibiu da Sala do Contencioso-Administrativo do Tribunal Superior de Xustiza de Galicia, providencia pola que se admite a trámite o recurso contencioso-administrativo nº 01/0000671/2000, interposto pola Federación de Servicios Públicos-UGT, contra as resolucións do 15 de outubro de 1999 polas que se ordena a publicación do acordo do Consello da Xunta de Galicia do 14 de outubro de 1999, polo que se modifican as relacións de postos de traballo da Consellería de Sanidade e Servicios Sociais e do Servicio Galego de Saúde (Sergas).</p>
<p>En consecuencia, esta dirección xeral acordou nesta data e de conformidade co disposto no artigo 49 da Lei 29/1998, do 13 de xullo, reguladora da xurisdicción contencioso-administrativa, a remisión do correspondente expediente administrativo á referida sala, o que se notifica para xeral coñecemento de tódalas persoas interesadas no procedemento e se emprazan para que poidan comparecer como parte nos autos na Sala do Contencioso-Administrativo do Tribunal Superior de Xustiza de Galicia no prazo de 9 (nove) días, contados desde o seguinte ó da publicación da presente resolución no Diario Oficial de Galicia.</p>
<p>Santiago de Compostela, 20 de outubro de 2000.</p>
<p>Joaquín López-Rúa Soler</p>
<p>Director xeral da Función Pública</p>

