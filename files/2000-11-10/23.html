---
date: '2000-11-10'
id: 139BE
page: 15
number: 218
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 2 de outubro de 2000, da Dirección Xeral de Industria, pola que
  se lle concede á Asociación Provincial de Talleres de Reparación de Vehículos
  de A Coruña a cualificación de entidade recoñecida para imparti-la formación
  de profesionais do sector de automóbiles.
range: Resolución
url: 'https://www.xunta.gal/dog/Publicados/2000/20001110/Anuncio139BE_gl.html'
---
<p>Vista a solicitude presentada por Juan Manuel Cancela Sánchez en representación da Asociación Provincial de Talleres de Reparación de Vehículos de A Coruña e a documentación anexa, na que solicita que lle sexa concedida a cualificación de entidade recoñecida para imparti-la formación de profesionais do sector de automóbiles.</p>
<p>Considerando que se cumpriron os requisitos regulamentarios establecidos no artigo 4.bis do Decreto 206/1994, do 16 de xuño (DOG do 6 de xullo), polo que se adapta a normativa vixente en materia de prestación de servicios nos talleres de reparación de vehículos e dos seus equipos e compoñentes, modificado polo Decreto 347/1998, do 20 de novembro.</p>
<p>A Dirección Xeral de Industria</p>
<p>RESOLVE:</p>
<p>Outorgarlle á Asociación Provincial de Talleres de Reparación de Vehículos de A Coruña a cualificación de entidade recoñecida para imparti-la formación de profesionais do sector de automóbiles, e inscribila no rexistro de entidades acreditadas para iso.</p>
<p>Para imparti-la formación presentará, perante a Delegación Provincial de Industria e Comercio da provincia correspondente, fotocopia desta resolución, táboa de tarefas e programación de cursos previstos.</p>
<p>Para efectos estatísticos e de control, presentará nas delegacións provinciais de Industria e Comercio onde exerza a súa actividade unha memoria anual de actuacións e nesta dirección xeral un resumo delas na Comunidade Autónoma.</p>
<p>Esta autorización deberá renovar ós dous anos, para o que acreditará perante esta Dirección Xeral de Industria e Comercio o cumprimento dos requisitos esixidos na autorización inicial.</p>
<p>Santiago de Compostela, 2 de outubro de 2000.</p>
<p>Ramón Ordás Badía</p>
<p>Director xeral de Industria</p>

