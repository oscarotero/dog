---
date: '2012-09-13'
id: L178-270812-0001
page: 35926
number: 175
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de información pública dunha modificación puntual do Plan xeral de
  ordenación municipal e do Plan especial de protección e rehabilitación da
  cidade histórica de Santiago (PE-1).
range: Anuncio
url: >-
  https://www.xunta.gal/dog/Publicados/2012/20120913/AnuncioL178-270812-0001_gl.html
---
<p>O Pleno da Corporación, na sesión ordinaria que tivo lugar o día 26 de xullo de 2012, adoptou entre outros, o seguinte acordo:</p>
    <p>«a) Aprobar inicialmente a modificación puntual do Plan xeral de ordenación municipal e do Plan especial de protección da cidade histórica (PE-1) na rúa San Miguel dos Agros número 5, segundo o proxecto formulado polo Concello de Santiago de Compostela a través dos servizos técnicos da área de urbanismo.</p>
    <p>b) Someter o acordo a información pública durante o prazo de dous meses, mediante anuncio no taboleiro de edictos do Concello, no <em>Diario Oficial de Galicia</em>, e en dous xornais dos de maior difusión na provincia. Durante o citado período, o expediente estará á disposición de calquera persoa que desexe examinalo co obxecto de presentar as alegacións que se xulguen pertinentes.</p>
    <p>c) Dar audiencia aos concellos limítrofes, simultaneamente e durante o mesmo prazo da información pública, e solicitar informe do director xeral de Patrimonio Cultural.</p>
    <p>O presente acordo determina automaticamente, por aplicación do disposto no artigo 77.2 da LOUG, a suspensión do outorgamento das licenzas que poidan resultar incompatibles coa nova ordenación proposta, durante o prazo máximo de dous anos, contado desde a aprobación inicial».</p>
    <p>Durante o prazo de dous meses, contado a partir do día seguinte ao da publicación deste anuncio no <em>Diario Oficial de Galicia</em>, os interesados poderán consultar o expediente no Servizo de Planeamento e Xestión e formular as alegacións que xulguen oportunas.</p>
    <p>Santiago de Compostela, 6 de agosto de 2012</p>
    <footer><p>Reyes Leis Rodríguez<br>Alcaldesa en funcións</p></footer>

