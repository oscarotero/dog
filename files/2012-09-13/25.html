---
date: '2012-09-13'
id: G1096-300812-0004
page: 35905
number: 175
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 24 de agosto de 2012 pola que se notifica a imposición dunha multa
  coercitiva devolta polo servizo de Correos por resultar o seu enderezo
  descoñecido (expediente  IU2/122/2010).
range: Cédula
url: >-
  https://www.xunta.gal/dog/Publicados/2012/20120913/AnuncioG1096-300812-0004_gl.html
---
<p>O subdirector da Axencia de Protección da Legalidade Urbanística ditou por substitución da directora da Axencia de Protección da Legalidade Urbanística (artigo 3 do Decreto 51/2008, do 6 de marzo; DOG número 59, do 27 de marzo) o 5 de xullo de 2012, unha resolución pola que se lle impón unha multa coercitiva derivada do expediente de reposición da legalidade urbanística número IU2/122/2010 a Juan Carlos Fernández Rodríguez como consecuencia de incumprir o ordenado na Resolución do 21 de decembro de 2011, que ordenaba a demolición das obras consistentes nunha edificación de planta baixa cunha superficie de 56 m2, unha ampliación desta polo seu alzado principal de 49,50 m2 e piscina de 36 m2 de superficie, así como a reposición dos terreos afectados ao estado anterior ao inicio das obras, no Avial, s/n, barrio A Quintana, Reboreda, no termo municipal de Redondela, provincia de Pontevedra.</p>
    <p>Ao non poderse realizar a notificación persoal daquela resolución, mediante esta cédula, e ao abeiro do disposto no artigo 59.5 da Lei 30/1992, de réxime xurídico das administracións públicas e do procedemento administrativo común (LRXPAC), notifícaselle ao interesado a devandita resolución.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, fáiselle saber ao interesado que o texto íntegro da resolución que se lle notifica se encontra ao seu dispor nas dependencias da Axencia de Protección da Legalidade Urbanística sitas no Edificio Witland, 1º andar, Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación desta cédula. Trancorrido o devandito prazo a notificación entenderase producida.</p>
    <p>Contra esta resolución, que pon fin á via administrativa, o interesado poderá interpoñer recurso de reposición no prazo dun mes, contado a partir do día seguinte a aquel en que producise a notificación, ante a directora da Axencia de Protección da Legalidade Urbanística, significándolle que o recurso unicamente será admisible por motivos de infracción do ordenamento inherentes á imposición desta multa coercitiva, sendo motivo de inadmisión a reiteración das mesmas razóns que se esgrimiron ou puideron esgrimirse fronte á resolución da cal este acordo é un mero acto de execución.</p>
    <p>No caso de non exercer o seu dereito a presentar recurso potestativo de reposición pode interpoñer directamente recurso contencioso-administrativo no prazo de dous meses, ante o xulgado do contencioso-administrativo en cuxa circunscrición se sitúe o inmoble afectado, conforme o disposto no artigo 14.1 regra terceira da Lei 29/1998, reguladora da xurisdición contencioso-administrativa.</p>
    <p>Para que conste e lle sirva de notificación ao citado interesado, en cumprimento do disposto no artigo 59.5 da LRXPAC, expido e asino esta cédula.</p>
    <p>Santiago de Compostela, 24 de agosto de 2012</p>
    <footer><p>Por substitución (Artigo 3 do Decreto 51/2008, do 6 de marzo)<br>José María Domínguez Blanco<br>Subdirector da Axencia de Protección da Legalidade Urbanística</p></footer>

