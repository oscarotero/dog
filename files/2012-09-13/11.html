---
date: '2012-09-13'
id: CA01-070912-0002
page: 35889
number: 175
agency: Consellería de Facenda
section: VI. Anuncios. a) Administración autonómica.
title: >-
  ANUNCIO do 6 de setembro de 2012, da Subdirección Xeral de Auditoría de Fondos
  Comunitarios e Subvencións, sobre notificación por comparecencia para a
  entrega dun informe provisional de control financeiro sobre unha subvención
  percibida por un beneficiario.
range: Anuncio
url: >-
  https://www.xunta.gal/dog/Publicados/2012/20120913/AnuncioCA01-070912-0002_gl.html
---
<p>A Intervención Xeral da Comunidade Autónoma de Galicia, en execución do Plan de control financeiro 2012, aprobado de conformidade co disposto no artigo 107 do Decreto lexislativo 1/1999, do 7 de outubro, polo que se aproba o texto refundido da Lei de réxime financeiro e orzamentario de Galicia (DOG número 214, do 5 de novembro), e de acordo co previsto no artigo 94 do dito texto e no artigo 42 da Lei 9/2007, do 13 de xuño, de subvencións de Galicia (DOG número 121, do 25 de xuño), está realizando un control financeiro a MG Otero Consultores, S.L., en relación coa subvención percibida «Orde de subvencións para a mobilización, dinamización e sistematización da innovación», financiada co Fondo Europeo de Desenvolvemento Rexional (Feder).</p>
    <p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, mediante este anuncio faise saber:</p>
    <p>1. Que, tentada a notificación do informe provisional de control financeiro a MG Otero Consultores, S.L., non foi posible practicala.</p>
    <p>2. Que, por medio deste anuncio se pon de manifesto que MG Otero Consultores, S.L. ou persoas debidamente autorizadas deberán comparecer no prazo de dez días contados desde o seguinte á publicación deste no <em>Diario Oficial de Galicia</em>, nas oficinas desta Subdirección Xeral de Auditoría de Fondos Comunitarios e Subvencións, sita no Edificio San Caetano, s/n, bloque nº 3 (Intervención Xeral da Comunidade Autónoma, Consellería de Facenda), de luns a venres, das 9.00 ás 14.00 horas, co obxecto de facerlles entrega do informe provisional de control financeiro efectuado a MG Otero Consultores, S.L. </p>
    <p>3. Que, de rematado o prazo sinalado non tivesen comparecido, a notificación entenderanse producida para todos os efectos legais desde o día seguinte ao do vencemento do prazo sinalado para comparecer.</p>
    <p>Santiago de Compostela, 6 de setembro de 2012</p>
    <footer><p>Jacinto Álvarez Somoza<br>Subdirector xeral de Auditoría de Fondos Comunitarios e Subvencións</p></footer>

