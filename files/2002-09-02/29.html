---
date: '2002-09-02'
id: 102C2
page: 13
number: 168
agency: XULGADO DO SOCIAL NÚMERO UN DE LUGO
section: V. ADMINISTRACIÓN DE XUSTIZA
title: Edicto (421/2002).
range: Edicto
url: 'https://www.xunta.gal/dog/Publicados/2002/20020902/Anuncio102C2_gl.html'
---
<p>Rafael González Alió, secretario do Xulgado do Social número un dos de Lugo.</p>
<p>Dou fe e testemuño, que nos autos de xuízo número 421/2002, seguidos por instancia de María del Mar Serén Río, contra a empresa Repriss Lugo, S.L. e outro sobre despedimento, dictouse a sentencia que</p>
<p>ten como encabezamento e parte dispositiva o seguinte:</p>
<p>«Sentencia. En Lugo, dezaoito de xullo do ano dous mil dous.</p>
<p>Vistos por Mª de los Ángeles Andrés Vega, maxistrada xuíza do Xulgado do Social número un dos de Lugo, os presentes autos de xuízo verbal número 421/2002 sobre reclamación por despedimento, no que son partes como demandante María del Mar Serén Río, asistida da letrada Mª José Carreira Villalba e como parte demandada o Fondo de Garantía Salarial, representado polo avogado do Estado Alfredo Barrigón del Santo. Non compareceu a empresa demandada Repriss Lugo, S.L., a pesar de estar citada en legal forma.</p>
<p>Decido que, estimando a demanda deducida por María del Mar Serén Río, sobre despedimento, fronte á empresa Repriss Lugo, S.L., debo declarar e declaro nulo o despedimento da traballadora, condenando a empresa demandada á inmediata readmisión desta nas mesmas condicións que rexían antes do despedimento do 30-4-2002, con aboamento dos salarios deixados de percibir desde entón ata a data da efectiva readmisión da demandante e que ata a data da presente resolución ascenden á suma de novecentos cincuenta e tres euros con cincuenta e tres céntimos de euro (953,53 euros), a razón de 12,07 euros diarios de soldo. Absólvese o Fondo de Garantía Salarial (Fogasa), sen prexuízo da súa eventual responsabilidade subsidiaria ulterior, caso de ser declarada a insolvencia empresarial e nos termos regulamentariamente establecidos.</p>
<p>Notifíquese esta sentencia ás partes, coa advertencia de que, contra ela cabe interpoñer recurso de suplicación para ante a Sala do Social do Tribunal Superior de Xustiza de Galicia, A Coruña, dentro dos cinco días seguintes ó da súa notificación, por conducto deste xulgado do social, logo de depósito das cantidades obxecto de condena e cos requisitos esixidos no artigo 189 e seguintes do texto refundido da Lei de procedemento laboral, e en especial, o disposto no seu artigo 228, consistente en que será indispensable que o recorrente que non gozase do beneficio de xustiza gratuíta acredite, ó anuncia-lo recurso de suplicación, ter consignada na conta de depósitos e consignacións, número 2322-61-número de autos 421/2002, que este xulgado do social ten aberta no Banco de Bilbao-Vizcaya, desta cidade, rúa da Raíña, número 1 a cantidade obxecto da condena, podendo substituírse a consignación en metálico polo aseguramento mediante aval bancario, no que deberá facerse consta-la </p>
<p>responsabilidade solidaria do avalista. O xustificante de consignación en metálico ou, se é o caso, o documento de aseguramento, nos que deberá consta-lo número de procedemento, quedará baixo a custodia do secretario, que expedirá testemuño deles para a unión ós autos, facilitando o oportuno recibo, mailo depósito de 150,25 euros, prevido para esta clase de recursos que deberá constituírse na mesma conta número</p>
<p>2322-65-número de autos 421/2002, do Banco Bilbao-Vizcaya, que para o efecto e baixo a denominación de recurso de suplicación existe, debendo entregarse os xustificantes na secretaría deste xulgado ó tempo de interpo-lo recurso, caso de se-la empresa demandada condenada quen o interpuxera, de conformidade co disposto no artigo 227 do referido texto legal. Así, por esta miña sentencia definitiva, pronúncioo, mándoo e asínoo. Mª de los Ángeles Andrés Vega. Rubricado.</p>
<p>Publicación: lida e publicada foi a anterior sentencia pola maxistrada que a subscribe, atopándose celebrando audiencia pública no día da súa data, do que eu, secretario, certifico. Rafael González Alió. Rubricado».</p>
<p>Concorda ben e fielmente co orixinal e para que sirva de notificación en forma á empresa Repriss Lugo, S.L., en ignorado paradoiro, expido e asino o presente edicto para a súa reinserción no Diario Oficial de Galicia, en Lugo, dezaoito de x</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

