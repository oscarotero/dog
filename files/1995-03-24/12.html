---
date: '1995-03-24'
id: C6F2
page: 2
number: 59
agency: 'CONSELLERÍA DE AGRICULTURA, GANDERÍA E MONTES'
section: III. OUTRAS DISPOSICIÓNS
title: >-
  Resolución do 10 de marzo de 1995, da Dirección Xeral de Montes e Medio
  Ambiente Natural, pola que se publica a relación actualizada dos coutos de
  pesca fluvial das augas continentais galegas.
range: Resolución
url: 'https://www.xunta.gal/dog/Publicados/1995/19950324/AnuncioC6F2_gl.html'
---
<p>O artigo 3 da Lei 7/1992, do 24 de xullo, de pesca</p>
<p>fluvial de Galicia, establece que debido ás súas especiais características, e co fin dunha mellor regulación da pesca, determinadas masas de auga poderán ser acoutadas de xeito temporal ou permanente como: couto de pesca, couto de pesca intensiva e couto de pesca sen morte, entre outros.</p>
<p>No momento da entrada en vigor da Lei 7/1992, nas augas continentais galegas estaban constituídos coutos de pesca continental creados ó longo do período de aplicación da Lei de pesca fluvial do 20 de febreiro de 1942 e do regulamento para a súa execución. Estes coutos, na súa maior parte vixentes na actualidade, foron nalgúns casos moficiados tanto na súa extensión xeográfica como nas súas normas de funcionamento.</p>
<p>É por isto que esta dirección xeral considera que cómpre publica-la relación actualizada dos coutos de pesca fluvial vixentes na actualidade en cada unha das provincias galegas, incluída como anexos á presente resolución, e na que se reflicten, ademais dos límites, o número de permisos que expide o Servicio de Medio Ambiente Natural da provincia correspondente e a súa categoría.</p>
<p>Santiago de Compostela, 10 de marzo de 1995.</p>
<p>Carlos del Álamo Jiménez</p>
<p>Director xeral de Montes e Medio Ambiente Natural</p>

