---
date: '1995-03-24'
id: C70A
page: 2
number: 59
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Orde do 1 de marzo de 1995 pola que se concede un novo prazo para a
  presentación de solicitudes de axudas económicas destinadas a subvencionar
  organizacións non gobernativas que colaboren con institucións penitenciarias
  galegas na reeducación e reinserción social dos internos que se atopen en
  réxime aberto ou en período inmediato á súa posta en liberdade, convocadas
  pola orde da Consellería de Xustiza, Interior e Relacións Laborais do 13 de
  xaneiro de 1995 (DOG nº 13, do 19 de xaneiro).
range: Orde
url: 'https://www.xunta.gal/dog/Publicados/1995/19950324/AnuncioC70A_gl.html'
---
<p>Por Orde do 13 de xaneiro de 1995 (DOG do 19 de xaneiro), anunciáronse axudas económicas destinadas a subvencionar organizacións non gobernativas que colaboren con institucións penitenciarias galegas na reeducación e reinserción dos internos que se atopen en réxime aberto ou en período inmediato á súa posta en liberdade; sendo desexo da Consellería de Xustiza, Interior e Relacións Laborais acadar un alto grao de colaboración coas devanditas organizacións e coas institucións penitenciarias galegas, e co fin de que o maior número posible de internos se beneficie da asistencia por elas prestada,</p>
<p>DISPOÑO:</p>
<p>Artigo único.-Concédese un novo prazo de cinco días contados a partir do día seguinte ó da publicación desta orde no Diario Oficial de Galicia, para a presentación de solicitudes de axudas económicas ó abeiro da orde desta consellería do 13 de xaneiro de 1995 (DOG nº 13, do 19 de xaneiro), segundo o modelo que figura como anexo á dita orde, e de acordo cos criterios establecidos nela.</p>
<p>Disposicións derradeiras</p>
<p>Primeira.-Facúltase o director xeral de Xustiza e Interior para dictar, no ámbito das súas competencias, as resolucións oportunas para a correcta aplicación desta orde.</p>
<p>Segunda.-A presente disposición entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 1 de marzo de 1995.</p>
<p>Juan Miguel Diz Guedes</p>
<p>Conselleiro de Xustiza, Interior e Relacións</p>
<p>Laborais</p>
<p>Sr. Director Xeral de Xustiza e Interior</p>

