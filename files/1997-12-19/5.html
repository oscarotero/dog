---
date: '1997-12-19'
id: E122
page: 12
number: 245
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Orde do 1 de decembro de 1997 pola que se establecen os domingos e festivos
  nos que se autoriza a apertura de establecementos comerciais durante o ano
  1998.
range: Orde
url: 'https://www.xunta.gal/dog/Publicados/1997/19971219/AnuncioE122_gl.html'
---
<p>De acordo co disposto no Decreto 365/1996, do 26 de setembro, polo que se regulan os horarios comerciais no ámbito da Comunidade Autónoma de Galicia, correspóndelle á Consellería de Industria e Comercio fixar anualmente os domingos e festivos</p>
<p>que se considerarán hábiles para os efectos do exercicio da actividade comercial.</p>
<p>En aplicación do artigo 3, apartado dous, do mencionado decreto e tendo en conta o interese xeral do comercio e dos consumidores, fíxanse os domingos e festivos que, para os efectos do exercicio da actividade comercial, terán a condición de hábiles durante o ano 1998. Na súa virtude,</p>
<p>DISPOÑO:</p>
<p>Artigo 1º</p>
<p>Os domingos e festivos nos que os establecementos comerciais poderán permanecer abertos ó público durante o ano 1998 son:</p>
<p>-4 de xaneiro.</p>
<p>-11 de xaneiro.</p>
<p>-9 de abril.</p>
<p>-5 de xullo.</p>
<p>-11 de outubro.</p>
<p>-7 de decembro.</p>
<p>-13 de decembro.</p>
<p>-20 de decembro.</p>
<p>Artigo 2º</p>
<p>O disposto no artigo anterior enténdese sen prexuízo das normas xerais que, en materia de horarios comerciais, establece o Decreto 365/1996, do 26 de setembro.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 1 de decembro de 1997.</p>
<p>Antonio Couceiro Méndez</p>
<p>Conselleiro de Industria e Comercio.</p>
<p>10239</p>

