---
date: '2020-02-18'
id: G0003-100220-0006
page: 11366
number: 33
agency: Servizo Galego de Saúde
section: III. Outras disposicións.
title: >-
  RESOLUCIÓN do 10 de febreiro de 2020 pola que se dá publicidade á encomenda de
  xestión á Fundación Semana Verde de Galicia, ordenada pola Resolución do
  conselleiro de Sanidade do 7 de febreiro de 2020, pola que se encarga á
  Fundación Semana Verde de Galicia a posta á disposición dos espazos precisos e
  os traballos de apoio para a organización das probas selectivas
  correspondentes a diversas categorías de persoal estatutario.
range: Resolución
url: >-
  https://www.xunta.gal/dog/Publicados/2020/20200218/AnuncioG0003-100220-0006_gl.html
---
<p>En cumprimento dos artigos 9.3 e 8.4 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, procederase a dar publicidade á encomenda de xestión á Fundación Semana Verde de Galicia, ordenada por Resolución do conselleiro de Sanidade, con data do 7 de febreiro de 2020, coas seguintes características:</p>
    <p>1. A actividade obxecto da encomenda é realizar os traballos de apoio para a realización das probas selectivas correspondentes a diversas categorías de persoal a celebrar os días 8, 9 e 29 de febreiro e 1 de marzo de 2020, en xornada de mañá e tarde, de conformidade cos requirimentos técnicos que se detallan na correspondente resolución, relativos ás obrigas da entidade encomendante, as directrices de execución e o cronograma das actividades a desenvolver.</p>
    <p>As categorías convocadas son: persoal de servizos xerais, enfermeiro/a especialista en enfermaría pediátrica, enfermeiro/a especialista en enfermaría familiar e comunitaria, enfermeiro/a especialista en enfermaría do traballo, enfermeiro/a especialista en enfermaría de saúde mental, fisioterapeuta, técnico/a en coidados auxiliares de enfermaría, enfermeiro/a especialista en enfermaría obstétrico-xinecolóxica, médico/a de familia de atención primaria, odontólogo/a de atención primaria e pediatra de atención primaria</p>
    <p>2. A Fundación Semana Verde de Galicia é unha fundación do sector público autonómico de acordo co artigo 113 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, na medida que o seu patrimonio fundacional, con carácter de permanencia, está formado en máis dun 50 % por bens e dereitos achegados ou cedidos pola Xunta de Galicia. De acordo co artigo 47 da citada Lei 16/2010, ten a consideración de medio propio e servizo técnico da Xunta de Galicia.</p>
    <p>3. As probas selectivas a que se refiren as actividades encomendadas desenvolveranse os días 8, 9 e 29 de febreiro e 1 de marzo de 2020.</p>
    <p>Santiago de Compostela, 10 de febreiro de 2020</p>
    <footer><p>Antonio Fernández-Campa García-Bernardo<br>Xerente do Servizo Galego de Saúde</p></footer>

