---
date: '2015-09-10'
id: CA04-050815-0009
page: 36405
number: 173
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 21 de xullo de 2015, da Dirección Xeral de Enerxía e Minas, pola
  que se somete a información pública a solicitude de autorización
  administrativa, aprobación do proxecto de execución e recoñecemento, en
  concreto, da utilidade pública da infraestrutura gasista consistente nunha
  estación de regulación e medida (ERM) MOP 16/4 e na extensión de rede en MOP 4
  bar para subministración de gas natural ao núcleo urbano de Xove (Lugo),
  promovida pola empresa Gas Galicia SDG, S.A. (expediente IN627A 2015/12-0).
range: Resolución
url: >-
  https://www.xunta.gal/dog/Publicados/2015/20150910/AnuncioCA04-050815-0009_gl.html
---
<p>Para os efectos previstos nos artigos 73 e 104 da Lei 34/1998, do 7 de outubro, do sector de hidrocarburos, nos artigos 78 e 96 do Real decreto 1434/2002, do 27 de decembro, polo que se regulan as actividades de transporte, distribución, comercialización, subministración e procedementos de autorización de instalacións de gas natural, no artigo 1 do Decreto 62/2010, do 15 de abril, polo que se regula o trámite de competencia e os criterios de valoración no suposto de concorrencia de dúas ou máis solicitudes de autorización administrativa de instalacións de transporte secundario e distribución de gas natural e redes de distribución de gases licuados do petróleo (GLP) e nos artigos 18 da Lei de expropiación forzosa e 17 do seu regulamento, sométese ao trámite de información pública a solicitude de autorización administrativa, aprobación do proxecto de execución e recoñecemento, en concreto, da utilidade pública da infraestrutura gasista consistente nunha estación de regulación e medida (ERM) MOP 16/4 e na extensión de rede en MOP 4 bar para subministración de gas natural ao núcleo urbano de Xove (Lugo), que promove a empresa Gas Galicia SDG, S.A. e que está declarada de utilidade pública polo artigo 103 da citada Lei 34/1998.</p>
    <p>Peticionario:</p>
    <p>Gas Galicia SDG, S.A., con CIF nº A15383284 e con enderezo para os efectos de notificación na rúa Lisboa, s/n, Edificio Área Central, local 31-HIJ, 15707 Santiago de Compostela (A Coruña).</p>
    <p>Antecedentes:</p>
    <p>O 12.4.2012 a Dirección Xeral de Industria, Enerxía e Minas ditou resolución pola que se outorgou a Gas Galicia SDG, S.A. a autorización administrativa para a distribución de gas natural canalizado no termo municipal de Xove (Lugo), que se publicou no Diario Oficial de Galicia (24.8.2012) e no Boletín Oficial da provincia (27.8.2012).</p>
    <p>O 21.2.2013 a Dirección Xeral de Industria, Enerxía e Minas ditou resolución pola que se aprobou o proxecto de execución da rede de distribución de gas natural no termo municipal de Xove (Lugo), promovido por Gas Galicia SDG, S.A. Segundo consta neste proxecto de execución, a subministración de gas natural adiantarase mediante unha planta de gas natural licuado (GNL) que se situará ao leste do núcleo urbano de Xove, desde a cal partirá a rede de distribución cara ao núcleo urbano de Xove, cunha lonxitude de 4.595 m.</p>
    <p>O 23.7.2013 a Dirección Xeral de Industria, Enerxía e Minas ditou resolución pola que se autorizou administrativamente e se aprobou o proxecto de execución da planta compacta de almacenamento e regasificación de gas natural líquido para subministración en Xove, promovido por Gas Galicia SDG, S.A. Segundo consta neste proxecto de execución, a subministración de gas natural realizarase desde unha planta de gas natural licuado (GNL) que se situará nunha parcela, no lugar de Tilleira, ao leste do núcleo urbano de Xove. A respecto desta infraestrutura gasista, o 18.5.2015 a Dirección Xeral de Enerxía e Minas ditou resolución pola que se aceptou a renuncia de Gas Galicia SDG, S.A. á súa construción, porque a entrada en funcionamento do gasoduto de transporte básico da mariña lucense permitirá que se conecte a el a rede de distribución de gas natural da poboación de Xove.</p>
    <p>Obxecto da petición:</p>
    <p>O 4.6.2015 a empresa Gas Galicia SDG, S.A. presentou a solicitude de autorización administrativa, aprobación do proxecto de execución e recoñecemento, en concreto, da utilidade pública da infraestrutura gasista, cuxo proxecto leva por título «Estación de regulación e medida (ERM) MOP 16/4 e extensión de rede en MOP 14 bar para subministración de gas natural ao núcleo urbano de Xove (Lugo)».</p>
    <p>Con esta infraestrutura gasista, a subministración de gas natural á rede de distribución do núcleo urbano de Xove, inicialmente proxectada desde unha planta satélite de GNL, pasará a realizarse desde o gasoduto de transporte básico da mariña lucense.</p>
    <p>A autorización de instalacións que se solicita comportará, de acordo co que establecen os artigos 103 e 105 da Lei 34/1998, do 7 de outubro, os beneficios da declaración de utilidade pública e a necesidade de ocupación urxente para os efectos de expropiación forzosa dos bens e dereitos afectados, necesarios para o establecemento destas instalacións e da imposición e o exercicio da servidume de paso e doutras limitacións de dominio.</p>
    <p>Descrición das instalacións:</p>
    <p>O proxecto «Estación de regulación e medida (ERM) MOP 16/4 e extensión de rede en MOP 14 bar para subministración de gas natural ao núcleo urbano de Xove (Lugo)» recolle a instalación dunha estación de regulación e medida (ERM) para a subministración de gas natural á rede de distribución de Xove e a extensión de rede necesaria para levar o gas desde esta ERM ata o futuro punto de conexión coa rede existente no núcleo urbano.</p>
    <p>As instalacións de gas obxecto deste proxecto resúmense nun total de 1.244 m de tubaxe de polietileno e aceiro de diferentes diámetros e o seu alcance resúmese nos seguintes puntos:</p>
    <p>Instalación dunha ERM MOP 16/4 bar Q 1000 D, que se instalará no interior da posición 08 do gasoduto de transporte básico da mariña lucense.</p>
    <p>Execución dunha extensión de rede en MOP 4 bar, desde a saída da ERM ata o punto de conexión coa rede de distribución existente en Xove, na rúa Real, e a extensión ata novos puntos de consumo.</p>
    <p>Instalación de válvulas de corte para a regulación e control do fluxo de gas á entrada e saída da ERM.</p>
    <p>Termo municipal afectado:</p>
    <p>A solicitude afecta o termo municipal de Xove, na provincia de Lugo.</p>
    <p>Orzamento:</p>
    <p>O orzamento das instalacións ascende á cantidade de sesenta e seis mil seiscentos cincuenta e dous mil euros con trinta e dous céntimos (66.652,32 €).</p>
    <p>Afección a predios particulares:</p>
    <p>A afección a predios particulares derivada da execución do proxecto titulado «Estación de regulación e medida (ERM) MOP 16/4 e extensión de rede en MOP 14 bar para subministración de gas natural ao núcleo urbano de Xove (Lugo)», concrétase na seguinte forma:</p>
    <p>A) Imposición de servidume permanente de paso de gas ao longo do trazado da condución, cunha largura de tres (3) metros, un e medio (1,5) a cada lado do eixo, por onde discorrerá soterrada a tubaxe e cable de comunicación e telemando que se requiran para a condución de gas. Esta servidume que se establece estará suxeita ás seguintes limitacións de dominio:</p>
    <p>Prohibición de efectuar traballos de arada, cava ou similares a unha profundidade superior a cincuenta (50) centímetros, así como de plantar árbores ou arbustos de tronco alto.</p>
    <p>Prohibición de realizar calquera tipo de obras, construción, edificación, movemento de terras ou efectuar algún acto que rebaixe a cota do terreo ou poida danar ou perturbar o bo funcionamento das instalacións.</p>
    <p>Libre acceso do persoal e equipamentos necesarios para a vixilancia e para manter, reparar ou renovar as instalacións, co pagamento, se é o caso, dos danos que se ocasionen.</p>
    <p>Posibilidade de instalar os fitos de sinalización ou delimitación e os tubos de ventilación, así como de realizar as obras superficiais ou subterráneas que sexan necesarias para isto.</p>
    <p>B) Contigua á zona de servidume permanente antes detallada existe unha zona de seguranza, definida na norma UNE 60.305.83 (que se adopta para as canalizacións de polietileno, de desenvolvemento posterior, por requirir a mesma protección que as tubaxes de aceiro), que se estende ata cinco (5) metros a cada lado do eixo da canalización, na cal a execución de escavacións ou obras pode representar un cambio nas condicións de seguranza da canalización e na que non se dan as limitacións anteriores nin se prohiben as obras incluídas como prohibidas na zona de servidume de paso, sempre que se informe previamente o titular da instalación para a adopción das accións oportunas que eviten os riscos potenciais para a canalización.</p>
    <p>C) Ocupación temporal dos terreos necesarios para a execución das obras, da franxa que se reflicte para cada parcela nos planos parcelarios de expropiación. Nesta zona farase desaparecer temporalmente todo obstáculo e realizaranse os traballos ou operacións necesarias para o tendido e instalación da canalización e elementos anexos.</p>
    <p>O que se fai público para coñecemento xeral e especialmente dos propietarios de terreos e demais titulares afectados polo proxecto titulado «Estación de regulación e medida (ERM) MOP 16/4 e extensión de rede en MOP 14 bar para subministración de gas natural ao núcleo urbano de Xove (Lugo)», na relación que se insire como ANEXO a esta resolución, para que poidan examinalo nesta Dirección Xeral de Enerxía e Minas da Consellería de Economía e Industria, Edificio Administrativo San Caetano, bloque 5, 4º andar, 15781 Santiago de Compostela, e na Xefatura Territorial de Lugo da Consellería de Economía e Industria, rolda da Muralla, 70, 27071 Lugo, e presentar nos ditos centros as alegacións que consideren oportunas no prazo de 20 días a partir do seguinte á publicación deste anuncio. Os planos parcelarios poderán ser igualmente consultados no Concello de Xove.</p>
    <p>Faise constar que esta publicación se realiza igualmente para os efectos determinados polo artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, cando os interesados sexan descoñecidos, se ignore o lugar ou o medio de notificación, ou ben cando, intentada a notificación, non se puidese realizar.</p>
    <p>Santiago de Compostela, 21 de xullo de 2015</p>
    <footer><p>Ángel Bernardo Tahoces<br>Director xeral de Enerxía e Minas</p></footer>
    <h2>ANEXO<br>Relación de predios afectados polo proxecto «Estación de regulación e medida (ERM) MOP 16/4 e extensión de rede en MOP 14 bar para subministración de gas natural ao núcleo urbano de Xove (Lugo)»</h2>
    <p>Abreviaturas utilizadas: SP-Servidume permanente de paso; ml-metros lineares; OT-Ocupación temporal; POL-Polígono; PAR-Parcela</p>
    <p>Termo municipal: Xove (Lugo)</p>
    <table>
     <thead>
      <tr>
       <td rowspan="2">Nº de predio</td>
       <td rowspan="2">Titular e enderezo</td>
       <td colspan="3">Afección</td>
       <td colspan="2">Catastro</td>
       <td rowspan="2">Lugar</td>
       <td rowspan="2">Natureza</td>
      </tr>
      <tr>
       <td colspan="2">SP</td>
       <td>OT</td>
       <td>POL</td>
       <td>PAR</td>
      </tr>
      <tr>
       <td>ml</td>
       <td>m2</td>
       <td>m2</td>
       <td></td>
       <td></td>
      </tr>
     </thead>
     <tbody>
      <tr>
       <td>1</td>
       <td>Gas Natural Transporte SDG, S.L.
        R/ Baamonde Illade, 27, 27870 Xove (Lugo)</td>
       <td>6,00</td>
       <td>18,00</td>
       <td>86,00</td>
       <td>25</td>
       <td>377</td>
       <td>Figueiras</td>
       <td>Monte baixo</td>
      </tr>
      <tr>
       <td>2</td>
       <td>Julián Arturo Vázquez González
        Camiño Real, 12, 27870 Xove (Lugo)</td>
       <td>12,00</td>
       <td>36,00</td>
       <td>96,00</td>
       <td>25</td>
       <td>376</td>
       <td>Figueiras</td>
       <td>Eucaliptal</td>
      </tr>
      <tr>
       <td>3</td>
       <td>Dolores Fernández Franco
        Avda. Diputación, 80, 27870 Xove (Lugo)</td>
       <td>18,00</td>
       <td>54,00</td>
       <td>144,00</td>
       <td>25</td>
       <td>375b</td>
       <td>Figueiras</td>
       <td>Monte alto</td>
      </tr>
      <tr>
       <td>4</td>
       <td>Dolores Fernández Franco
        Avda. Diputación, 80, 27870 Xove (Lugo)</td>
       <td>9,50</td>
       <td>28,50</td>
       <td>75,00</td>
       <td>25</td>
       <td>375a</td>
       <td>Figueiras</td>
       <td>Monte alto</td>
      </tr>
      <tr>
       <td>5</td>
       <td>Julián Arturo Vázquez González
        Camiño Real, 12, 27870 Xove (Lugo)</td>
       <td>20,00</td>
       <td>60,00</td>
       <td>160,00</td>
       <td>25</td>
       <td>372</td>
       <td>Figueiras</td>
       <td>Eucaliptal</td>
      </tr>
      <tr>
       <td>6</td>
       <td>Hros. de Gabino Guerreiro Cociña (Rpte: Juan Manuel Guerreiro Vázquez)
        Camiño de Adragonte, A-9, 27870 Xove (Lugo)</td>
       <td>122,00</td>
       <td>397,00</td>
       <td>397,00</td>
       <td>25</td>
       <td>366</td>
       <td>Figueiras</td>
       <td>Eucaliptal</td>
      </tr>
      <tr>
       <td>7</td>
       <td>Jesús Martínez Basanta
        Avda. Diputación, 69, 2º B, 27870 Xove (Lugo)</td>
       <td>62,00</td>
       <td>217,00</td>
       <td>217,00</td>
       <td>25</td>
       <td>4</td>
       <td>Condomiñas</td>
       <td>Eucaliptal</td>
      </tr>
      <tr>
       <td>8</td>
       <td>Emilia Pena Álvarez
        Pumariño, 10 (Casa da Arca), 27870 Xove (Lugo)</td>
       <td>63,00</td>
       <td>35,00</td>
       <td>35,00</td>
       <td>25</td>
       <td>5</td>
       <td>Figueiras</td>
       <td>Eucaliptal</td>
      </tr>
      <tr>
       <td>9</td>
       <td>José López Canoura
        R/ Generosa Villalba, 21, 27870 Xove (Lugo)</td>
       <td>92,00</td>
       <td>276,00</td>
       <td>276,00</td>
       <td>25</td>
       <td>6</td>
       <td>Figueiras Chousón</td>
       <td>Eucaliptal</td>
      </tr>
      <tr>
       <td>10</td>
       <td>Mª Pilar Pena Trasancos
        Avda. Diputación, 36, 27870 Xove (Lugo)</td>
       <td>54,00</td>
       <td>33,00</td>
       <td>33,00</td>
       <td>25</td>
       <td>5</td>
       <td>Figueiras</td>
       <td>Eucaliptal</td>
      </tr>
     </tbody>
    </table>

