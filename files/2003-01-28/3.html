---
date: '2003-01-28'
id: 3B02
page: 1
number: 18
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Orde do 24 de xaneiro de 2003 pola que se dispón que o secretario xeral da
  consellería se encargue do despacho dos asuntos da Dirección Xeral de
  Transportes.
range: Orde
url: 'https://www.xunta.gal/dog/Publicados/2003/20030128/Anuncio3B02_gl.html'
---
<p>Producido o cesamento da titular da Dirección Xeral de Transportes, cómpre adopta-las medidas inmediatas para que, sen prexuízo do posterior nomeamento do novo titular do centro directivo, se asegure o correcto funcionamento do servicio e a</p>
<p>resolución, se é o caso, dos asuntos encomendados á devandita dirección xeral.</p>
<p>Por todo iso, en virtude das atribucións que me confire a Lei 1/1983, do 22 de febreiro, reguladora da Xunta e do seu presidente,</p>
<p>DISPOÑO:</p>
<p>Artigo único.-O desenvolvemento das accións e o exercicio das competencias propias da Dirección Xeral de Transportes, que figuran no decreto de estructura orgánica da consellería actualmente vixente e outras que lle fosen expresamente delegadas, quédanlle encomendadas temporalmente, e ata que se produza o nomeamento do seu titular, ó secretario xeral da consellería.</p>
<p>Disposición derradeira</p>
<p>Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 24 de xaneiro de 2003.</p>
<p>Alberto Núñez Feijóo</p>
<p>Conselleiro de Política Territorial, Obras Públicas</p>
<p>e Vivenda</p>

