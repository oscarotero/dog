---
date: '1996-07-12'
id: '8426'
page: 6
number: 137
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 25 de xuño de 1996 de notificación de resolucións relativas a
  expedientes de desafiuzamento administrativo seguidos contra varios
  adxudicatarios de vivendas de protección oficial (expedientes C-82/030 e
  C-83/410).
range: Cédula
url: 'https://www.xunta.gal/dog/Publicados/1996/19960712/Anuncio8426_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, por esta cédula notifícaselles ós beneficiarios de vivendas de protección oficial cos datos relacionados no anexo, a resolución pola que se acorda a resolución de pleno dereito dos contratos das vivendas que lles foron adxudicadas, por falta de pagamento das cotas pendentes, e o lanzamento das devanditas vivendas.</p>
<p>Requiridos para o pagamento dos recibos pendentes co importe relacionado no anexo, e transcorrido o prazo outorgado sen que o requirimento fora atendido, este feito constitúe causa legal suficiente, ó abeiro dos artigos 138 e 142 do Decreto 2214/1968, do 24 de xullo, polo que se aproba o Regulamento de vivendas de protección oficial, para a resolución do contrato, desafiuzamento e lanzamento das vivendas.</p>
<p>O lanzamento será levado a cabo polo representante legal da entidade colaboradora Hnos. Alonso Garrán S.L., con credencial para o efecto subscrita e asinada polo director xeral do Instituto Galego da Vivenda e Solo e coa autorización xudicial para a entrada no domicilio de particulares na execución de actos forzosos da Administración, incorporada ó expediente e co auxilio das forzas de seguridade do Estado, autonómicas ou locais.</p>
<p>Advírteselles ós interesados que, de conformidade co establecido no regulamento de vivendas de protección oficial poderán evita-lo lanzamento aboando o total da débeda co recargo do 10% establecido no artigo 138 do Decreto 2214/1968, no prazo de quince días hábiles a partir do seguinte a aquel en que teña lugar a publicación.</p>
<p>Contra esta resolución, que non é definitiva na vía administrativa, cabe interpoñer recurso ordinario perante o conselleiro de Política Territorial, Obras Públicas e Vivenda no prazo dun mes.</p>
<p>Santiago de Compostela, 25 de xuño de 1996.</p>
<p>José Antonio Redondo López</p>
<p>Director xeral do Instituto Galego da Vivenda e Solo</p>
<p>ANEXO</p>
<p>Adxudicatario: Juan Fuentes Calviño.</p>
<p>Expediente: C-82/030.</p>
<p>Conta: 185.</p>
<p>Último enderezo coñecido: rúa Rafael Alberti, bloque 55, portal 2, 3ª A (Polígono de Elviña) A Coruña.</p>
<p>Réxime: alquiler.</p>
<p>Deuda requirida: 685.792 ptas.</p>
<p>Data resolución: 19-4-1996.</p>
<p>Adxudicatario: Miguel A. Iturralde de la Fuente.</p>
<p>Expediente: C-83/410.</p>
<p>Conta: 45.</p>
<p>Último enderezo coñecido: rúa Curros Enríquez, bloque 3-5º K. San Lazaro, Noia, A Coruña.</p>
<p>Réxime: Alquiler.</p>
<p>Deuda requerida: 908.110 ptas.</p>
<p>Data resolución: 25-4-1996.</p>
<p>5270</p>

