---
date: '2003-07-31'
id: 17EB6
page: 10
number: 147
agency: FUNDACIÓN MANUEL VENTURA FIGUEROA
section: VI. ANUNCIOS
title: >-
  Anuncio do 23 de xullo de 2003 polo que se fai pública a convocatoria de
  axudas ó estudio para o curso académico 2003/2004 da Fundación Manuel Ventura
  Figueroa.
range: Anuncio
url: 'https://www.xunta.gal/dog/Publicados/2003/20030731/Anuncio17EB6_gl.html'
---
<p>O Padroado da Fundación Manuel Ventura Figueroa, na súa reunión celebrada en Santiago de Com</p>
<p>postela o día vinte de xuño de dous mil tres tomou, entre outros, o acordo de convocatoria de axudas ó estudio para o curso académico 2003/2004 co texto que figura como anexo ó presente anuncio.</p>
<p>Os interesados poderán presenta-las súas solicitudes no lugar e durante o prazo establecido na convocatoria mediante o modelo que figura como anexo a ela.</p>
<p>Esta convocatoria tamén se fará pública por medio de anuncios nos diarios de maior difusión de Galicia.</p>
<p>Todo o que se fai público para xeral coñecemento.</p>
<p>Santiago de Compostela, 23 de xullo de 2003.</p>
<p>Celso Currás Fernández</p>
<p>Presidente do Padroado da Fundación</p>
<p>Manuel Ventura Figueroa</p>
<p>ANEXO</p>
<p>Convocatoria de axudas ó estudio da Fundación</p>
<p>Manuel Ventura Figueroa</p>
<p>A Fundación Manuel Ventura Figueroa foi instituída en 1784 polos testamenteiros de Manuel Ventura Figueroa, patriarca das Indias, arcebispo de Laodicea e gobernador do Consello e Cámara de Castela, co obxecto entre outros de proporcionar axudas económicas para realizar estudios de toda clase a favor dos seus parentes.</p>
<p>En cumprimento deste mandato testamentario, o padroado da fundación, na súa reunión do día 26 de decembro de 2002, acordou aproba-las axudas ó estudio para o curso académico 2003/2004, con suxeición ás seguintes bases:</p>
<p>Primeira.-Obxecto.</p>
<p>Convócanse axudas para a realización de estudios universitarios de 1º, 2º, 3º ciclo e para a realización de teses de doutoramento para o curso académico 2003-2004.</p>
<p>Segunda.-Importe e número das axudas.</p>
<p>O número de axudas é oito (8) de mil cincocentos tres euros (1.503 A) correspondentes ó 1º e 2º ciclo de estudios universitarios, tres (3) de dous mil cento catro euros (2.104 A) para o 3º ciclo e unha (1) de tres mil cinco euros (3.005 A) para a realización de teses de docutoramento.</p>
<p>Terceira.-Beneficiarios.</p>
<p>Poderán ser beneficiarios destas axudas os parentes do fundador debidamente clasificados como tales e que resulten seleccionados polo padroado.</p>
<p>Cuarta.-Prazo de solicitudes, lugar e documentación.</p>
<p>As axudas poderán solicitarse mediante modelo que figura como anexo a esta convocatoria.</p>
<p>O prazo de presentación das solicitudes será desde o 31 de xullo de 2003 ata o 30 de setembro de 2003.</p>
<p>O lugar de presentación das solicitudes será o Rexistro Xeral da Xunta de Galicia ou en calquera rexistro da Administración autonómica de Galicia.</p>
<p>As solicitudes irán dirixidas ó presidente do padroado, conselleiro de Educación e Ordenación Universitaria, San Caetano, Santiago de Compostela.</p>
<p>Esta axuda poderá ser compatible con outro tipo de bolsa, a xuízo do padroado.</p>
<p>O padroado poderá solicitar informes a entidades ou persoas públicas ou privadas ou calquera outra documentación complementaria e acreditativa das situacións dos solicitantes.</p>
<p>Nas solicitudes deberá declararse baixo a súa responsabilidade que os datos presentados son certos.</p>
<p>Documentos que se deberán xuntar á solicitude:</p>
<p>-Copia compulsada do DNI do solicitante.</p>
<p>-Copia compulsada do libro de familia.</p>
<p>-Acreditación do parentesco co fundador.</p>
<p>-Declaración xurada de ingresos de tódolos membros que convivan no domicilio familiar, correspondentes ó ano 2002.</p>
<p>-Declaración xurada de patrimonio de tódolos membros que convivan no domicilio familiar.</p>
<p>-Sentencia de separación de matrimonio e convenio regulador, de se-lo caso.</p>
<p>-Para alumnos que inicien estudios universitarios:</p>
<p>Copia da tarxeta da selectividade (compulsada). No caso de alumnos procedentes de formación profesional, teranse en conta as notas correspondentes ó último curso (compulsadas).</p>
<p>-Para alumnos que continúen estudios universitarios:</p>
<p>Certificación académica na que consten as cualificacións obtidas nas materias en que estean matriculados no ano 2002/2003 (compulsada).</p>
<p>-Para alumnos que se matriculen nos cursos de doutoramento:</p>
<p>Certificación académica dos estudios de licenciatura (compulsada).</p>
<p>-Para os candidatos a tese de doutoramento:</p>
<p>Certificación académica de estudios de licenciatura (compulsada).</p>
<p>Certificación académica de cursos de doutoramento (compulsada).</p>
<p>A comprobación da existencia de ocultación de datos ou que estes sexan falsos dará lugar automaticamente á inadmisión da solicitude ou á retirada da axuda, con devolución das cantidades percibidas indebidamente.</p>
<p>Quinta.-Duración.</p>
<p>A duración da axuda será dun ano e poderá ser obxecto de renovación a xuízo do padroado no caso de que persistan as iniciais condicións. A renovación deberá solicitarse expresamente na seguinte convocatoria.</p>
<p>Sexta.-Criterios de selección.</p>
<p>Teranse en conta, fundamentalmente, os seguintes:</p>
<p>a) Situación económica dos solicitantes</p>
<p>b) Traxectoria académica do solicitante.</p>
<p>c) Proximidade no grao de parentesco co fundador.</p>
<p>d) Existencia ou non doutras axudas ou da súa solicitude.</p>
<p>Os requisitos de tipo académico que se valorarán serán:</p>
<p>Para os estudiantes que inician estudios universitarios, valorarase a nota da selectividade e nos alumnos provenientes de formación profesional, a nota global correspondente ó último curso.</p>
<p>Para os estudiantes que continúan estudios universitarios (primeiro ou segundo ciclo), valoraranse as cualificacións obtidas no curso 2002/2003.</p>
<p>Para os estudiantes que se matriculen nos cursos ou programas de doutoramento, valoraranse as cualificacións obtidas na licenciatura e o grao de licenciado.</p>
<p>Para aqueles solicitantes de axuda para a realización de tese de doutoramento, valoraranse as cualificacións obtidas na licenciatura, nos cursos de doutoramento e o grao de licenciado. Unha vez finalizada a tese de doutoramento, deberán entregar unha copia dela na fundación e, no suposto da súa publicación, deberá facerse referencia ó feito de que o autor recibiu unha bolsa desta fundación.</p>
<p>Os requisitos económicos que se valorarán serán tódolos ingresos da unidade familiar, entendendo por esta os pais do solicitante, os irmáns que vivan no mesmo domicilio e teñan trinta anos ou menos, e os ascendentes dos pais se viven con estes.</p>
<p>Tamén se terán en conta os bens patrimoniais que posúa a familia: predios urbanos, rústicos, bens mobles, etc.</p>
<p>A adxudicación das axudas farase en virtude da maior puntuación total alcanzada por cada un dos candidatos.</p>
<p>Sétima.-Comisión.</p>
<p>A comisión de selección estará composta polos membros do padroado.</p>
<p>Oitava.-Resolución.</p>
<p>A resolución das bolsas levaraa a cabo o presidente do padroado durante o mes de outubro de 2003 e farase pública.</p>
<p>S.A. DE XESTIÓN DO CENTRO DE SUPERCOMPUTACIÓN</p>
<p>DE GALICIA</p>

