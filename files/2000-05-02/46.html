---
date: '2000-05-02'
id: 93DA
page: 7
number: 83
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 14 de febreiro de 2000, do Xurado Provincial de Montes Veciñais en
  Man Común da Coruña, polo que se inicia a tramitación do expediente 356, de
  clasificación do monte de Lamasapín, pertencente ó lugar de Lamasapín,
  parroquia de Chacín, concello de Mazaricos.
range: Edicto
url: 'https://www.xunta.gal/dog/Publicados/2000/20000502/Anuncio93DA_gl.html'
---
<p>Perante este Xurado Provincial de Montes Veciñais en Man Común, tramítase o expediente 356, de clasificación do monte que ten as características que se indican a continuación:</p>
<p>Denominación: de Lamasapín.</p>
<p>Comunidade: Lamasapín.</p>
<p>Parroquia: Chacín.</p>
<p>Concello: Mazaricos.</p>
<p>Superficie: 37,50 ha.</p>
<p>Estremas:</p>
<p>É parte do monte Pedroso, Val, Sisto e outros, 103-I do C.U.P.</p>
<p>Norte: propiedades particulares de Mazaricos e Lamasapín, desde o piquete 1 do deslindamento ata o 11, seguindo a orde de piquetes. Leste: valado de terra que o separa de propiedades particulares de veciños de Lamasapín, desde o piquete 11 ata o 25 seguindo a orde de piquetes. Sur: monte de veciños de Val, por unha liña recta trazada desde o piquete 25 ó 66. Oeste: co monte Aro, desde o piquete 66 ó 71 seguindo a orde de piquetes, e deste ó piquete 1.</p>
<p>En virtude do acordado polo xurado, e en cumprimento da orde do instructor, do 14 de febreiro de 2000, conforme o disposto na Lei de montes veciñais en man común, do 10 de outubro de 1989, e demais disposicións de aplicación, por medio do presente edicto faise pública a iniciación da tramitación do expediente indicado, co obxecto de que, de acordo co previsto no artigo 23 do Regulamento do 23 de setembro de 1992 para a aplicación da citada lei, cantas persoas, organismos ou corporacións resulten interesadas poidan comparecer e intervir no expediente iniciado e formular perante o xurado, no prazo dun mes, contado a partir do día seguinte ó da publicación do presente edicto no Diario Oficial de Galicia, cantas alegacións coiden oportunas na defensa dos dereitos que crean que os asisten en relación co monte, achegando, se é o caso, a documentación que consideren conveniente ó respecto.</p>
<p>A Coruña, 14 de febreiro de 2000.</p>
<p>Ana María Díaz López</p>
<p>Secretaria do Xurado Provincial de Montes</p>
<p>Veciñais en Man Común da Coruña</p>
<p>Visto e prace</p>
<p>Alfonso Vázquez-Castro Garma</p>
<p>Instructor</p>

