---
date: '2000-05-02'
id: 93D2
page: 7
number: 83
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 14 de febreiro de 2000, do Xurado Provincial de Montes Veciñais en
  Man Común da Coruña, polo que se inicia a tramitación do expediente 354, de
  clasificación do monte Moucho, Pedriñas Negras, Pedrouzo, Regueiro, Malladoira
  e Penouseira, pertencente á parroquia de Leiro, concello de Rianxo.
range: Edicto
url: 'https://www.xunta.gal/dog/Publicados/2000/20000502/Anuncio93D2_gl.html'
---
<p>Perante este Xurado Provincial de Montes Veciñais en Man Común, tramítase o expediente 354, de clasificación do monte que ten as características que se indican a continuación:</p>
<p>Denominación: Moucho, Pedriñas Negras, Pedrouzo, Regueiro, Malladoira e Penouseira.</p>
<p>Comunidade: parroquia de Leiro.</p>
<p>Concello: Rianxo.</p>
<p>Superficie: 10,90 ha.</p>
<p>Estremas:</p>
<p>Parcela 1. Monte Moucho. Superficie 0,78 ha. Situado no lugar de Brión.</p>
<p>Norte: Germán Alcalde e outros. Leste: Duarte e outros, estremando co primeiro mediante un valado de cantería da súa propiedade. Sur: Baltasar Domínguez. Oeste: limita mediante unha pista e un valado de cantería e unha aliñación de pedras, con sendos propietarios particulares.</p>
<p>Parcela 2. Pedriñas Negras. Superficie 0,60 ha. Situado no lugar de Brión.</p>
<p>Norte: Isabel Mayán e outros propietarios particulares. Leste: propietarios particulares. Pista de terra na súa parte sur. Sudoeste: valado de pedras e camiño que discorren ó longo do límite da parcela e que a separan de propietarios particulares.</p>
<p>Parcela 3. Monte Pedrouzo. Superficie 2,21 ha. Situado no lugar de Abuín.</p>
<p>Norte: camiño que limita con propietarios particulares. Leste: propietarios particulares. Sur: coa costa. Oeste: propietarios particulares. Camiño que discorre polo límite da propiedade na parte sur.</p>
<p>Parcela 4. Monte Regueiro. Superficie 0,59 ha. No lugar de Abuín.</p>
<p>Leste: valado de pedras que discorre pola parte deste límite e que o separa de propietarios particulares. Sur: propietarios particulares. Oeste: limita na parte norte mediante pista con propietario particular e o resto do límite discorre ó longo do regato.</p>
<p>Parcela 5. Malladoira. Superficie 1,18 ha. Lugar de Abuín.</p>
<p>Oeste: varios propietarios particulares. Leste: ó sur Manuel e José Escurís e ó norte Germán Alcalde e Alfonso García.</p>
<p>Parcela 6. Penouseira. Superficie 5,52 ha. Lugar de Abuín.</p>
<p>Norte: valado de cantería que limita con Manuel Escurís, e aliñación de pedras que limitan con José Escurís e Fermín Muíños. Leste: Hrdos. de Rivera e outros. Sur: costa. Oeste: pista de terra que estrema con propietarios particulares.</p>
<p>En virtude do acordado polo xurado, e en cumprimento da orde do instructor, do 14 de febreiro de 2000, conforme o disposto na Lei de montes veciñais en man común, do 10 de outubro de 1989, e demais disposicións de aplicación, por medio do presente edicto faise pública a iniciación da tramitación do expediente indicado, co obxecto de que, de acordo co previsto no artigo 23 do Regulamento do 23 de setembro de 1992 para a aplicación da citada lei, cantas persoas, organismos ou corporacións resulten interesadas poidan comparecer e intervir no expediente iniciado e formular perante o xurado, no prazo dun mes, contado a partir do día seguinte ó da publicación do presente edicto no Diario Oficial de Galicia, cantas alegacións coiden oportunas na defensa dos dereitos que crean que os asisten en relación co monte, achegando, se é o caso, a documentación que consideren conveniente ó respecto.</p>
<p>A Coruña, 14 de febreiro de 2000.</p>
<p>Ana María Díaz López</p>
<p>Secretaria do Xurado Provincial de Montes</p>
<p>Veciñais en Man Común da Coruña</p>
<p>Visto e prace</p>
<p>Juan Ramón Beneyto Bellas</p>
<p>Instructor</p>

