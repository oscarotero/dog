---
date: '2012-01-10'
id: CA05-221211-10180
page: 1671
number: 6
agency: Consellería de Traballo e Benestar
section: VI. Anuncios. a) Administración autonómica.
title: >-
  CÉDULA do 12 de decembro de 2011, da Secretaría Xeral de Política Social, pola
  que se fai pública a notificación da resolución dun expediente tramitado por
  esta secretaría.
range: Cédula
url: >-
  https://www.xunta.gal/dog/Publicados/2012/20120110/AnuncioCA05-221211-10180_gl.html
---
<p>De conformidade co disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro (BOE n.º 13, do 14 de xaneiro), notifícaselle á entidade que a continuación se indica a resolución do seu expediente administrativo con cargo á Orde do 21 de decembro de 2010 pola que se establecen as bases reguladoras para a concesión en réxime de concorrencia competitiva de subvencións a entidades de iniciativa social, para o desenvolvemento de programas que contribúan a fomentar a inclusión social e a integración no mercado de traballo das persoas en situación ou risco de exclusión social, e se procede á súa convocatoria, cofinanciada polo Fondo Social Europeo 2007/2013, toda vez que, intentada a notificación, non se puido practicar.</p>
    <p>Contra a resolución, que esgota a vía administrativa, poderá interpoñerse recurso contencioso-administrativo ante o Tribunal Superior de Xustiza de Galicia no prazo de dous meses a partir do día seguinte ao da publicación desta e, potestativamente e con anterioridade á interposición do referido recurso contencioso-administrativo, poderá interpoñerse recurso de reposición ante o órgano que ditou o acto no prazo dun mes a partir do día seguinte desta publicación. Neste caso, non poderá interpoñerse recurso contencioso-administrativo ata que sexa resolto, expresamente ou por desestimación presunta, o recurso de reposición.</p>
    <p>O expediente consta no Servizo de Inclusión Social da Consellería de Traballo e Benestar, sito en San Caetano, s/n, 15881 Santiago de Compostela.</p>
    <p>Número de expediente: 2011/000091-0.</p>
    <p>Interesado: Fegaxor (Federación Galega de Persoas Xordas).</p>
    <p>CIF: G-36505584.</p>
    <p>Enderezo que figura no expediente: camiño Real, 13. Lugar de Arén-Samieira, 36992 Poio (Pontevedra).</p>
    <p>Asunto: resolución administrativa denegatoria de data 22.7.2011 correspondente ao programa Gappda presentado á orde de convocatoria antedita.</p>
    <p>Motivación da resolución: non acadar a puntuación suficiente en relación a outros programas presentados, unha vez valorados conforme os criterios establecidos na orde de convocatoria.</p>
    <p>Santiago de Compostela, 12 de decembro de 2011</p>
    <footer><p>Coro Piñeiro Vázquez<br>Secretaria xeral de Política Social</p></footer>

