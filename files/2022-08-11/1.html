---
date: '2022-08-11'
id: G0533-030822-0001
page: 43476
number: 153
agency: Consellería de Infraestruturas e Mobilidade
section: II. Autoridades e persoal. b) Nomeamentos.
title: >-
  ORDE do 2 de agosto de 2022 pola que se nomean vogais do Xurado de
  Expropiación de Galicia.
range: Orde
url: >-
  https://www.xunta.gal/dog/Publicados/2022/20220811/AnuncioG0533-030822-0001_gl.html
---
<p>A Lei 2/2016, do 10 de febreiro, do solo de Galicia, dispón no seu artigo 11.1 que o Xurado de Expropiación de Galicia é un órgano colexiado permanente da Comunidade Autónoma de Galicia especializado nos procedementos para a fixación do prezo xusto na expropiación forzosa, cando a Administración expropiante sexa a Comunidade Autónoma ou as entidades locais do seu ámbito territorial. O devandito precepto establece, entre outros aspectos, as funcións deste Xurado, que son desenvolvidas mediante o Decreto 143/2016, do 22 de setembro, polo que se aproba o Regulamento da Lei 2/2016, do 10 de febreiro, do solo de Galicia, e polo Regulamento de organización e réxime de funcionamento do Xurado de Expropiación de Galicia, aprobado por medio do Decreto 172/2018, do 20 de decembro.</p>
    <p>O artigo 7 do Decreto 172/2018, do 20 de decembro, establece, respecto da composición do Xurado, que os distintos organismos, entidades e colexios profesionais proporán, cada un deles, un representante que actuará como vogal titular. Así mesmo, queda prevista a designación, do mesmo xeito, dun vogal suplente que actuará en caso de vacante, ausencia, enfermidade ou calquera outra causa que imposibilite a asistencia daquel titular.</p>
    <p>Este mesmo artigo establece que as persoas titulares das vogalías previstas nas alíneas c), d), e) e f) serán substituídas nos casos de vacante, ausencia ou enfermidade polos suplentes designados no momento do seu nomeamento.</p>
    <p>Pola súa parte, o artigo 11 do referido decreto establece que, respecto das persoas titulares das vogalías previstas nas alíneas c), d), e) e f) do artigo 7, o mandato, tanto do titular como do suplente, será de catro anos, renovable por períodos de igual duración, que comezará a computarse dende o día seguinte ao da publicación do nomeamento no <em>Diario Oficial de Galicia</em>.</p>
    <p>Este mesmo artigo do citado regulamento establece que os vogais a que se refire o parágrafo anterior poderán ser substituídos polas entidades, organizacións e asociacións que os designasen, e que os así nomeados permanecerán no seu cargo, como máximo, polo tempo que lle restase ao substituído para cumprir o seu mandato.</p>
    <p>En virtude das ordes do 10 de agosto de 2018, 11 de setembro de 2018, 30 de marzo de 2021 e 5 de maio de 2022 (publicadas no DOG nº 153 e 173 do ano 2018, nº 60 do ano 2021 e nº 87 do ano 2022), realizouse o nomeamento de vogais, titulares e suplentes, en representación de varios destes organismos e entidades. Esgotada a vixencia do seu mandato e despois de realizar os trámites formais de solicitude de designación aos organismos e entidades sinaladas no anteriormente mencionado artigo 7, estas achegaron a súa proposta, dado que os anteriores nomeamentos estaban xa vencidos.</p>
    <p>Por todo iso,</p>
    <h2>DISPOÑO:</h2>
    <p>Artigo único</p>
    <p>Nomear as persoas que se relacionan no anexo como vogais do Xurado de Expropiación de Galicia, por un período de catro anos.</p>
    <p>Santiago de Compostela, 2 de agosto de 2022</p>
    <footer><p>Ethel María Vázquez Mourelle<br>Conselleira de Infraestruturas e Mobilidade</p></footer>
    <h2>ANEXO</h2>
    <p>Vogais do Xurado de Expropiación de Galicia, segundo o disposto no artigo 7 do Decreto 172/2018, do 20 de decembro.</p>
    <p>– En representación da Consellería de Facenda: </p>
    <p>Titular: Xan Xosé Castro Dapena.</p>
    <p>Suplente: Jorge Fernández Fernández.</p>
    <p>– En representación da Federación Galega de Municipios e Provincias:</p>
    <p>Titular: César López Arribas.</p>
    <p>Suplente: Miguel Fernández Solís.</p>
    <p>– En representación do Consello Galego de Consumidores e Usuarios:</p>
    <p>Titular: Rosa Rodríguez Vales-Villamarín.</p>
    <p>Suplente: Yolanda Pérez Rivera.</p>
    <p>– En representación do Colexio Oficial de Enxeñeiros Agrónomos de Galicia:</p>
    <p>Titular: José Antonio Rivas Paz.</p>
    <p>Suplente: Rogelio Villar Gantes.</p>
    <p>– En representación do Colexio Oficial de Enxeñeiros Industriais de Galicia:</p>
    <p>Titular: Manuel Aurelio Colmenero Guzmán.</p>
    <p>Suplente: Rocío Lourenco Presa.</p>
    <p>– En representación do Colexio Notarial de Galicia:</p>
    <p>Titular: Manuel Remuñán López.</p>
    <p>Suplente: Mª del Carmen Carreira Simón.</p>
    <p>– En representación do Colexio de Economistas de Galicia:</p>
    <p>Titular: Carlos Díaz Pérez.</p>
    <p>Suplente: Manuel Ángel Ansede Sánchez.</p>
    <p>– En representación do Colexio de Enxeñeiros de Minas do Noroeste de España:</p>
    <p>Titular: Pedro Unzueta Martínez.</p>
    <p>Suplente: Enrique García Tamargo.</p>
    <p>– En representación do Colexio Oficial de Arquitectos de Galicia:</p>
    <p>Titular: Eva María Filgueira García.</p>
    <p>Suplente: Patricia López González.</p>

