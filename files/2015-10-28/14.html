---
date: '2015-10-28'
id: CA01-231015-0001
page: 41527
number: 206
agency: Consellería de Facenda
section: IV. Oposicións e concursos.
title: >-
  RESOLUCIÓN do 22 de outubro de 2015, da Dirección Xeral da Función Pública,
  pola que se aproban e se fan públicas as listaxes provisionais de admitidos/as
  e excluídos/as no proceso selectivo para o ingreso, pola quenda de promoción
  interna, no corpo superior da Administración da Xunta de Galicia, subgrupo A1.
range: Resolución
url: >-
  https://www.xunta.gal/dog/Publicados/2015/20151028/AnuncioCA01-231015-0001_gl.html
---
<p>De conformidade co establecido no artigo 12 do Regulamento de selección de persoal da Administración da Comunidade Autónoma de Galicia e na base I.4 das que rexen o proceso selectivo convocado pola Orde do 16 de xuño de 2015 (DOG núm. 114, do 18 de xuño), esta dirección xeral</p>
    <h2>RESOLVE:</h2>
    <p>Aprobar as listaxes provisionais de admitidos/as e excluídos/as no proceso selectivo para o ingreso, pola quenda de promoción interna, no corpo superior da Administración da Xunta de Galicia, subgrupo A1.</p>
    <p>Nas ditas listas provisionais non figura ningún/ningunha aspirante excluído/a.</p>
    <p>As listaxes de aspirantes admitidos/as poderanse consultar na páxina web da Xunta de Galicia (www.funcionpublica.xunta.es) e estarán á disposición dos/das aspirantes no Servizo do Rexistro Xeral e Información á Cidadanía da Vicepresidencia e Consellería de Presidencia, Administracións Públicas e Xustiza, nas oficinas de Información e Rexistro dos edificios administrativos da Xunta de Galicia e nas súas oficinas comarcais.</p>
    <p>Os/as aspirantes que non figuren nas listaxes de admitidos/as disporán dun prazo de dez días hábiles, contados a partir do día seguinte ao da publicación desta resolución no Diario Oficial de Galicia, para reclamar ou emendar o defecto que motivou a exclusión.</p>
    <p>Os/as aspirantes que dentro do prazo sinalado non emenden os defectos que motivaron a súa exclusión serán definitivamente excluídos/as.</p>
    <p>Santiago de Compostela, 22 de outubro de 2015</p>
    <footer><p>José María Barreiro Díaz<br>Director xeral da Función Pública</p></footer>

