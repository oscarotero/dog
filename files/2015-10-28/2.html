---
date: '2015-10-28'
id: G0164-201015-0006
page: 41461
number: 206
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 9 de outubro de 2015 pola que se modifica a autorización do centro
  privado Fillas de María Inmaculada, do concello de Vigo.
range: Orde
url: >-
  https://www.xunta.gal/dog/Publicados/2015/20151028/AnuncioG0164-201015-0006_gl.html
---
<p>A representante da titularidade do centro privado (CPR) Fillas de María Inmaculada, do concello de Vigo, solicita a supresión de forma progresiva das ensinanzas de educación secundaria obrigatoria, a supresión do ciclo formativo de grao medio (CM) de Confección e Moda, e a autorización do CM Atención a Persoas en Situación de Dependencia.</p>
    <p>Con data do 10 de xuño de 2015 o director xeral de Centros e Recursos Humanos aproba un proxecto de obras do centro docente, para a adecuación das súas instalacións ás devanditas ensinanzas.</p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Primeiro.</p>
    <p>1. Suprimir de forma progresiva a educación secundaria obrigatoria e o CM Confección e Moda, e autorizar o CM Atención a Persoas en Situación de Dependencia, no centro privado que se detalla:</p>
    <p>Denominación xenérica: centro privado (CPR).</p>
    <p>Denominación específica: Fillas de María Inmaculada.</p>
    <p>Código: 36010794.</p>
    <p>Domicilio: Vázquez Varela, 57. </p>
    <p>Localidade: Vigo.</p>
    <p>Concello: Vigo.</p>
    <p>Provincia: Pontevedra.</p>
    <p>Titular: Hijas de María Inmaculada.</p>
    <p>2. A supresión das ensinanzas de educación secundaria obrigatoria (ESO) realizarase conforme o seguinte calendario:</p>
    <p>• 1º da ESO o 31 de agosto de 2015.</p>
    <p>• 2º da ESO o 31 de agosto de 2016.</p>
    <p>• 3º da ESO o 31 de agosto de 2017.</p>
    <p>• 4º da ESO o 31 de agosto de 2018.</p>
    <p>3. Composición resultante:</p>
    <p>• 1 CM Actividades Comerciais (2 unidades para 30 alumnos/as cada unha).</p>
    <p>• 1 CM Atención a Persoas en Situación de Dependencia (2 unidades para 30 alumnos/as cada unha).</p>
    <p>• 1 ciclo formativo de formación profesional básica de Arranxo e Reparación de Artigos Téxtiles e de Pel (2 unidades para 20 alumnos/as cada unha).</p>
    <p>Quenda de tarde-noite. Educación básica para persoas adultas:</p>
    <p>• Ensinanzas básicas iniciais.</p>
    <p>• Educación secundaria para persoas adultas.</p>
    <p>Segundo. Para a posta en funcionamento das novas ensinanzas que se autorizan, a Xefatura Territorial da Consellería de Cultura, Educación e Ordenación Universitaria de Pontevedra, logo do informe do Servizo Territorial de Inspección Educativa, aprobará expresamente a relación de persoal que impartirá docencia no devandito centro, así como o equipamento axeitado.</p>
    <p>Terceiro. Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Cuarto. O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que sinala a presente orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 9 de outubro de 2015</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

