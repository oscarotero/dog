---
date: '2006-05-31'
page: 8
number: 103
agency: 'CONSELLERÍA DE PRESIDENCIA, ADMINISTRACIÓNS PÚBLICAS E XUSTIZA'
section: I. DISPOSICIÓNS XERAIS
title: >-
  Decreto 85/2006, do 18 de maio, polo que se modifica o Decreto 75/1997, do 10
  de abril, polo que se crea a Medalla da Xunta de Galicia ao mérito da policía
  local.
range: Decreto
---
<p>En cumprimento da previsión contida no artigo 28 da Lei 3/1992, do 23 de marzo, de coordinación das policías locais de Galicia, foi creada polo Decreto 75/1997, do 10 de abril, a Medalla da Xunta de Galicia ao mérito da policía local da Comunidade Autónoma de Galicia.</p>
<p>Como consecuencia da nova estrutura orgánica da Xunta de Galicia, establecida polos decretos 211/2005, do 3 de agosto, e 232/2005, do 11 de agosto, considérase necesario adaptar as disposicións contidas no devandito Decreto 75/1997 que resultan afectadas pola nova estrutura da Xunta de Galicia.</p>
<p>Na súa virtude, por proposta do conselleiro de Presidencia, Administracións Públicas e Xustiza, e logo de deliberación do Consello da Xunta de Galicia na súa reunión do día dezaoito de maio de dous mil seis,</p>
<p>DISPOÑO:</p>
<p>Artigo único.-Modifícanse os artigos 10, 12, 13, 18 e a disposición derradeira única do Decreto 75/1997, do 10 de abril, polo que se crea a Medalla da Xunta de Galicia ao mérito da policía local, que quedarán redactados nos seguintes termos:</p>
<p>«Artigo 10º.-A solicitude dirixirase ao titular da dirección xeral competente en materia de interior. No suposto de que se considere insuficiente ou incompleta a documentación recibida, poderase reclamar a información e/ou documentación complementaria.</p>
<p>Artigo 12º.-Para a concesión das medallas reguladas neste decreto crearase unha comisión de avaliación, que estará composta por:</p>
<p>Presidente:</p>
<p>-O secretario xeral da consellería competente en materia de interior.</p>
<p>Vogais:</p>
<p>-O titular da dirección xeral competente en materia de réxime local.</p>
<p>-O director do organismo da Xunta de Galicia con competencias en materia de formación de policía local.</p>
<p>-O titular da dirección xeral competente en materia de interior.</p>
<p>-Un representante da asociación máis representativa das entidades locais galegas.</p>
<p>-Un representante dos sindicatos, que deberá ser membro da Comisión de Coordinación das Policías Locais.</p>
<p>Secretario:</p>
<p>-Un funcionario designado polo presidente da comisión.</p>
<p>Artigo 13º.-Recibidas as peticións, a comisión de avaliación, unha vez analizadas e estudadas, elevaralle a proposta ao titular da consellería competente en materia de interior, que resolverá.</p>
<p>De consideralo necesario, a comisión de avaliación poderá reclamar e solicitar todo tipo de información complementaria que precise.</p>
<p>Artigo 18º.-Rexistro.</p>
<p>A dirección xeral competente en materia de interior, logo da tramitación do correspondente expediente previsto neste decreto, realizará a inscrición no Rexistro de Policías Locais de Galicia.</p>
<p>Disposición derradeira</p>
<p>Única.-Facúltase o titular da consellería competente en materia de interior para ditar as disposicións necesarias para o desenvolvemento deste decreto».</p>
<p>Disposición derradeira</p>
<p>Este decreto entrará en vigor o día seguinte ao da súa publicación no Diario Oficial de Galicia.</p>
<p>Santiago de Compostela, dezaoito de maio de dous mil seis.</p>
<p>Emilio Pérez Touriño</p>
<p>Presidente</p>
<p>José Luis Méndez Romeu</p>
<p>Conselleiro de Presidencia, Administracións Públicas</p>
<p>e Xustiza</p>

