---
date: '2003-01-31'
id: 3DBA
page: 1
number: 21
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 18 de decembro de 2002, da Delegación Provincial da Coruña, pola
  que se sinala a data para os pagamentos do prezo xusto por expropiación e
  imposición de servidumes de paso da instalación eléctrica que se cita.
  (Expediente 141/1998).
range: Resolución
url: 'https://www.xunta.gal/dog/Publicados/2003/20030131/Anuncio3DBA_gl.html'
---
<p>De conformidade co disposto nos artigos 48.1º da Lei de expropiación forzosa, do 16 de decembro de 1954, e 48.2º, 49, 50 e 51 do seu Regulamento do 26 de abril de 1957, esta delegación acorda sinala-lo día 12 de febreiro de 2003, ás 10.15 horas, para que o pagador da entidade beneficiaria Unión Fenosa Distribución, S.A. proceda, nas oficinas da Casa do Concello de Cambre, ós pagamentos dos prezo xusto e xuros, por expropiación e imposición</p>
<p>de servidumes de paso da liña eléctrica aérea a 15/20 kV e CC.TT. nos lugares da Gándara e O Monte (expediente 141/1998), ós interesados propostos como titulares dos predios afectados, ós que se lles dirixirá notificación individual para o efecto.</p>
<p>Esta publicación realízase igualmente para os efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación; e así dirixir ó Ministerio Fiscal as dilixencias que se produzan destes, de conformidade co artigo 5 da citada Lei de expropiación forzosa.</p>
<p>A Coruña, 18 de decembro de 2002.</p>
<p>Jesús Espada Martínez</p>
<p>Delegado provincial da Coruña</p>

