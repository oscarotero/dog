---
date: '2018-10-25'
id: G1066-041018-0001
page: 47097
number: 204
agency: Audiencia Provincial. Sección 3ª Civil da Coruña
section: V. Administración de xustiza.
title: EDICTO (RPL 3/2018).
range: Edicto
url: >-
  https://www.xunta.gal/dog/Publicados/2018/20181025/AnuncioG1066-041018-0001_gl.html
---
<p>Eu, Ana Jorge Rogel, letrada substituta da Administración de xustiza da Sección 3ª da Audiencia Provincial, certifico que neste procedemento RPL nº 3/2018, seguido por instancia de Panificadora Los Ángeles de Durán, S.L.U. contra Suma Servicios de Hostelería, S.L. e como demandada en situación procesual de rebeldía Geshostel Catering, S.L., se ditou nesta sala, a Sentenza do 15 de xuño de 2018, cuxa resolución é do teor literal seguinte: </p>
    <p>«Sentenza: 00229/2018.</p>
    <p>Resolución:</p>
    <p>Polo exposto, a Sección 3ª da Audiencia Provincial da Coruña resolve:</p>
    <p>Estimando en parte o recurso de apelación articulado, revógase en parte a Sentenza ditada polo Xulgado de Primeira Instancia número 2 desta cidade, do 30 de maio de 2016, pola que se condena a Suma de Servicios de Hostelería, S.L. a aboarlle á demandante a cantidade de 1.645,35 euros. A dita condena será solidaria por tal importe con Geshostel Catering, S.L., confirmando a resolución impugnada en canto se condena a Geshostel Catering, S.L. a aboarlle á demandante a cantidade de 6.129,96 euros máis os xuros legais desde o momento da súa débeda, respondendo así solidariamente Suma Servicios de Hostelería, S.L. unicamente con aquela dos 1.645,35 euros citados máis os xuros legais desde a interpelación xudicial.</p>
    <p>As custas de primeira instancia mantéñense respecto da condena de Geshostel Catering, S.L. e non se fai unha especial imposición das derivadas contra Suma Servicios de Hostelería, S.L. ao estimarse parcialmente a demanda contra ela.</p>
    <p>Non se fai unha especial imposición de custas nesta alzada. Devólvase o depósito constituído.</p>
    <p>Así se acorda e asina».</p>
    <p>Ao encontrarse a entidade Geshostel Catering, S.L. en ignorado paradoiro e en rebeldía, e para que sirva de notificación en forma por medio da súa publicación no Diario Oficial de Galicia a través da procuradora Sra. Vázquez Couceiro, para o seu dilixenciamento, expido e asino este edicto.</p>
    <p>A Coruña, 17 de xullo de 2018</p>
    <footer><p>A letrada da Administración de xustiza</p></footer>

