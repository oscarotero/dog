---
date: '2001-08-13'
id: D212
page: 10
number: 156
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 184/2001, do 26 de xullo, polo que se acepta a cesión a título
  gratuíto á Comunidade Autónoma de Galicia dunha parcela, no termo municipal de
  Cambados (Pontevedra), para a construcción dun edificio para os xulgados de
  Cambados.
range: Decreto
url: 'https://www.xunta.gal/dog/Publicados/2001/20010813/AnuncioD212_gl.html'
---
<p>O Pleno da Corporación municipal do Concello de Cambados, reunido en sesión do día 26 de febreiro de 1999, acordou ceder á Comunidade Autónoma de Galicia unha parcela de 474,87 m de superficie, no termo municipal de Cambados (Pontevedra), para a construcción dun edificio para os xulgados de Cambados.</p>
<p>Conforme os artigos 17.1º da Lei 3/1985, do 12 de abril, do patrimonio da Comunidade Autónoma galega, e 34 do seu regulamento aprobado polo Decreto 50/1989, do 9 de marzo, a adquisición pura e simple de bens a título gratuíto ou lucrativo requirirá decreto do Consello da Xunta de Galicia, por proposta da Consellería de Economía e Facenda. Así mesmo, os artigos 23.1º da mesma lei e 38.1º do regulamento establecen que non se poderán adquirir bens ou dereitos a título lucrativo cando o valor dos gravames, cargas ou afeccións impostos sobre eles supere o seu valor intrínseco; se ben non se considera carga, gravame ou afección os investimentos que teña que realiza-la Comunidade Autónoma para da-lo destino de uso xeral ou servicio público da súa competencia que fixe o cedente ou doador.</p>
<p>Na súa virtude, por proposta do conselleiro de Economía e Facenda, feita nos termos nos que o Concello de Cambados acordou a cesión e logo de deliberación do Consello da Xunta na súa reunión do día vinteseis de xullo de dous mil un,</p>
<p>DISPOÑO:</p>
<p>Artigo 1º</p>
<p>Acéptase a cesión gratuíta dunha parcela de 474,87 m de superficie, situada no termo municipal de Cambados (Pontevedra), que a seguir se describe:</p>
<p>Urbana: soar sito en Terra Santa, parroquia e municipio de Cambados, de 474,87 m2. Linda: norte, zona verde que separa a rúa de nova apertura, rúa A, e Ramón Santiso coa parcela 2); sur, Luis Carro Trigo; leste, rúa Pardo Bazán; e oeste, Núñez Reboredo, S.A., coa parcela 3).</p>
<p>Inscrita a favor do Concello de Cambados no tomo 990, libro 107 de Cambados, folio 193, predio nº 11.306, inscrición 1ª.</p>
<p>Artigo 2º</p>
<p>A parcela cedida destinarase á construcción dun edificio para os xulgados en Cambados.</p>
<p>Artigo 3º</p>
<p>A Consellería de Economía e Facenda, a través da Secretaría Xeral e do Patrimonio, procederá á formalización da cesión no correspondente documento público e a inscrición do ben no Rexistro da Propiedade a nome da Comunidade Autónoma.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade do presente decreto.</p>
<p>Santiago de Compostela, vinteseis de xullo de dous mil un.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

