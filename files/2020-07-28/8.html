---
date: '2020-07-28'
id: G0198-200720-0001
page: 29754
number: 150
agency: Axencia Galega de Innovación
section: III. Outras disposicións.
title: >-
  RESOLUCIÓN do 20 de xullo de 2020 pola que se amplía o crédito e se adxudican
  as axudas da Resolución do 31 de decembro de 2019 pola que se establecen as
  bases reguladoras para a concesión, en réxime de concorrencia competitiva, das
  subvencións para a consolidación de unidades mixtas de investigación aliñadas
  cos retos estratéxicos e prioridades identificados na RIS3 para Galicia,
  cofinanciadas polo Fondo Europeo de Desenvolvemento Rexional no marco do
  programa operativo Feder Galicia 2014-2020, e se procede á súa convocatoria
  para o ano 2020.
range: Resolución
url: >-
  https://www.xunta.gal/dog/Publicados/2020/20200728/AnuncioG0198-200720-0001_gl.html
---
<p>O 20 de febreiro de 2020 publicouse no Diario Oficial de Galicia a Resolución do 31 de decembro de 2019 pola que se establecen as bases reguladoras para a concesión, en réxime de concorrencia competitiva, das subvencións para a consolidación de unidades mixtas de investigación aliñadas cos retos estratéxicos e prioridades identificados na RIS3 para Galicia, cofinanciadas polo Fondo Europeo de Desenvolvemento Rexional no marco do programa operativo Feder Galicia 2014-2020, e se procede á súa convocatoria para o ano 2020 (código de procedemento IN853B).</p>
    <p>Os artigos 3 e 4 desta resolución de convocatoria establecen os requisitos que deben cumprir, respectivamente, os beneficiarios e as unidades mixtas de investigación para poderen optar ás axudas.</p>
    <p>A Comisión de Selección prevista no artigo 16 das bases reguladoras, reunida o 14 de xullo de 2020, elaborou unha proposta de financiamento das solicitudes por orde decrecente da puntuación acadada, tendo en conta os informes de valoración emitidos polos avaliadores. A proposta da Comisión de Selección prevé axudas que superan o importe da convocatoria, coa previsión de que se poida ampliar o crédito de acordo co disposto no artigo 2 das bases reguladoras. </p>
    <p>Neste senso, o artigo 2 establece a aplicación orzamentaria e o importe previsto para o financiamento das devanditas subvencións, así como a posibilidade de ampliar os créditos dedicados a esta convocatoria, logo de declaración de dispoñibilidade de crédito, como consecuencia das circunstancias establecidas no artigo 30.2 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia, e, se é o caso, logo de aprobación da modificación orzamentaria que proceda.</p>
    <p>Actualmente, na aplicación orzamentaria correspondente existe crédito dispoñible procedente de remanentes da convocatoria para a creación e posta en marcha de unidades mixtas de investigación do ano 2020 financiada con cargo ao mesmo crédito e o mesmo código de proxecto, polo que se considera oportuno ampliar a dotación orzamentaria consignada inicialmente e incrementar o importe total da axuda convocada nas cantidades necesarias para atender a proposta da Comisión de Selección.</p>
    <p>No artigo 20 da convocatoria regúlanse a resolución e a notificación destas axudas unha vez que a Comisión de selección seleccione as solicitudes admitidas e emita un informe no cal se concrete o resultado da avaliación efectuada e a contía da axuda proposta, conforme os criterios establecidos nos artigos 17 e 18.</p>
    <p>De acordo co anterior, unha vez declarada a dispoñibilidade de crédito, vista a Lei  9/2007, do 13 de xuño, de subvencións de Galicia, e de acordo co establecido no artigo 30.2.b) do Decreto 11/2009, do 8 de xaneiro, polo que se aproba o seu regulamento, </p>
    <h2>RESOLVO:</h2>
    <p>1. Ampliar o importe total do crédito das axudas establecidas na Resolución do 31 de decembro de 2019 pola que se establecen as bases reguladoras para a concesión, en réxime de concorrencia competitiva, das subvencións para a consolidación de unidades mixtas de investigación aliñadas cos retos estratéxicos e prioridades identificados na RIS3 para Galicia, cofinanciadas polo Fondo Europeo de Desenvolvemento Rexional no marco do programa operativo Feder Galicia 2014-2020, e se procede á súa convocatoria para o ano 2020 (código de procedemento IN853B).</p>
    <p>Na táboa seguinte detállase o crédito definitivo:</p>
    <table>
     <tbody>
      <tr>
       <td></td>
       <td>Aplicación orzamentaria</td>
       <td>Ano 2020 (€)</td>
       <td>Ano 2021 (€)</td>
       <td>Ano 2022 (€)</td>
       <td>Ano 2023 (€)</td>
       <td>Total (€)</td>
      </tr>
      <tr>
       <td>Inicial</td>
       <td>09.A3.561A.781.0
        2016 00015</td>
       <td>240.800,00</td>
       <td>679.600,00</td>
       <td>679.600,00</td>
       <td>400.000,00</td>
       <td>2.000.000,00</td>
      </tr>
      <tr>
       <td>Ampliación</td>
       <td>09.A3.561A.781.0
        2016 00015</td>
       <td>80.203,01</td>
       <td>142.163,56</td>
       <td>64.968,30</td>
       <td>0,00</td>
       <td>287.334,87</td>
      </tr>
      <tr>
       <td>Total</td>
       <td>09.A3.561A.781.0
        2016 00015</td>
       <td>321.003,01</td>
       <td>821.763,56</td>
       <td>744.568,30</td>
       <td>400.000,00</td>
       <td>2.287.334,87</td>
      </tr>
     </tbody>
    </table>
    <p>2. Conceder as axudas para a consolidación das unidades mixtas de investigación que figuran como anexo a esta resolución, por orde decrecente de puntuación, por un importe total de 2.287.334,87 euros coa seguinte distribución por anualidades:</p>
    <table>
     <tbody>
      <tr>
       <td>Aplicación 
        orzamentaria</td>
       <td>Ano 2020 (€)</td>
       <td>Ano 2021 (€)</td>
       <td>Ano 2022 (€)</td>
       <td>Ano 2023 (€)</td>
       <td>Total (€)</td>
      </tr>
      <tr>
       <td>09.A3.561A.781.0
        2016 00015</td>
       <td>321.003,01</td>
       <td>821.763,56</td>
       <td>744.568,30</td>
       <td>400.000,00</td>
       <td>2.287.334,87</td>
      </tr>
     </tbody>
    </table>
    <p>Estas axudas están cofinanciadas no marco do programa operativo Feder Galicia 2014-2020: eixe 1, Potenciar a investigación, o desenvolvemento tecnolóxico e a innovación, prioridade de investimento 1.2, Fomento do investimento empresarial en I+i, desenvolvemento de vínculos e sinerxías entre as empresas, os centros de investigación e desenvolvemento e o sector do ensino superior, en particular mediante o fomento do investimento no desenvolvemento de produtos e servizos, a transferencia de tecnoloxía, a innovación social, a innovación ecolóxica, as aplicacións de servizo público, o estímulo da demanda, a interconexión en rede, as agrupacións e a innovación aberta a través dunha especialización intelixente, e mediante o apoio á investigación tecnolóxica e aplicada, liñas piloto, accións de validación precoz dos produtos, capacidades de fabricación avanzada e primeira produción, en particular, en tecnoloxías facilitadoras esenciais e difusión de tecnoloxías polivalentes, obxectivo específico 1.2.3, Fomento e xeración de coñecemento de fronteira e de coñecemento orientado aos retos da sociedade, desenvolvemento de tecnoloxías emerxentes e actuación CPSO 1.2.3.2, Actividades de investigación e innovación para o desenvolvemento de proxectos estratéxicos público-privados: centros mixtos de I+D+i.</p>
    <p>O pagamento destas axudas realizarase conforme o establecido no artigo 27 da resolución de convocatoria. </p>
    <p>Para a xustificación da subvención deberá presentarse a documentación indicada no artigo 26 da convocatoria nos prazos establecidos no punto 2 do citado artigo.</p>
    <p>Contra esta resolución, sen prexuízo de que os interesados poidan exercer calquera outro que consideren procedente, poderán interpoñer recurso de alzada no prazo dun mes desde o día seguinte ao da publicación desta resolución no Diario Oficial de Galicia, perante o presidente da Axencia Galega de Innovación.</p>
    <p>Santiago de Compostela, 20 de xullo de 2020</p>
    <footer><p>Patricia Argerey Vilar<br>Directora da Axencia Galega de Innovación</p></footer>

