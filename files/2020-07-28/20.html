---
date: '2020-07-28'
id: G2347-070720-0002
page: 29783
number: 150
agency: Xulgado do Social número 4 da Coruña
section: V. Administración de xustiza.
title: EDICTO (318/2020).
range: Edicto
url: >-
  https://www.xunta.gal/dog/Publicados/2020/20200728/AnuncioG2347-070720-0002_gl.html
---
<p>Eu, Rosana Corral García, letrada da Administración de xustiza do Xulgado do Social número 4 da Coruña, dou fe e certifico que neste xulgado se seguen autos número 318/2020 por instancia de María del Mar Fernández Lista contra Confecciones Torres Tasende, S.L., e o Fondo de Garantía Salarial sobre resolución de contrato e despedimento, nos que recaeu sentenza con data do 30 de xuño de 2020 que copiada nos particulares necesarios di así:</p>
    <p>Resolvo:</p>
    <p>Estímase a demanda interposta por María del Mar Fernández Lista fronte á empresa confecciones Torres Tasende, S.L., con intervención do Fondo de Garantía Salarial e, como consecuencia:</p>
    <p>– Declárase extinguido, con data da presente resolución, o contrato de traballo que unía ao traballador coa empresa Confecciones Torres Tasende, S.L.</p>
    <p>– Declárase improcedente o despedimento da demandante con data do 27 de febreiro de 2020.</p>
    <p>– Condénase a empresa Confecciones Torres Tasende, S.L., a aboar á demandante a cantidade de 1.579,05 euros en concepto de indemnización por extinción da relación laboral e a cantidade de 4.375,72 euros en concepto de cantidades salariais pendentes de pagamento.</p>
    <p>Notifíquese a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, que se deberá anunciar neste xulgado no prazo dos cinco (5) días seguintes ao da notificación desta resolución, para o cal abondará a manifestación da parte ou do seu avogado, graduado social ou representante, dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, o manda e o asina, Nicolás E. Pita Lloveres, maxistrado do Xulgado do Social número 4 da Coruña.</p>
    <p>E para que conste, para os efectos da súa publicación no Diario Oficial de Galicia co fin de que sirva de notificación en forma á empresa Confecciones Torres Tasende, S.L., expido e asino o presente edicto.</p>
    <p>A Coruña, 7 de xullo de 2020</p>
    <footer><p>A letrada da Administración de xustiza</p></footer>

