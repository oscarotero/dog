---
date: '2014-05-05'
id: C3K1-210414-0002
page: 20320
number: 84
agency: Consellería de Sanidade
section: VI. Anuncios. a) Administración autonómica.
title: >-
  RESOLUCIÓN do 15 de abril de 2014, da Secretaría Xeral Técnica da Consellería
  de Sanidade, pola que se emprazan as persoas interesadas no procedemento
  ordinario 57/2014 IN, seguido no Tribunal Superior de Xustiza de Galicia por
  instancia de Mª Pilar Fernández-Barja García e dúas persoas máis.
range: Resolución
url: >-
  https://www.xunta.gal/dog/Publicados/2014/20140505/AnuncioC3K1-210414-0002_gl.html
---
<p>Mª Pilar Fernández-Barja García, Rosa Mª Santos Zas e Mª Dolores Brea Bahamonde interpuxeron un recurso contencioso-administrativo que se tramita como procedemento ordinario 57/2014 IN, seguido no Tribunal Superior de Xustiza de Galicia, Sala do Contencioso-Administrativo, Sección 1.</p>
    <p>O recurso contencioso-administrativo diríxese contra a Resolución do 13 de decembro de 2013, da Secretaría Xeral Técnica da Consellería de Sanidade, pola que se publica o Acordo do Consello da Xunta de Galicia do 12 de decembro de 2013, polo que se aproba o Plan de ordenación de recursos humanos dos laboratorios de saúde pública desta consellería, que se publicou no <em>Diario Oficial de Galicia</em> do 18 de decembro de 2013.</p>
    <p>De conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a través da presente resolución notifícase a interposición do dito recurso contencioso-administrativo, para xeral coñecemento de todas as persoas interesadas, que se emprazan para que poidan comparecer no Tribunal Superior de Xustiza de Galicia, no prazo de 9 días, contados desde o día seguinte ao da publicación deste anuncio no <em>Diario Oficial de Galicia</em>.</p>
    <p>Santiago de Compostela, 15 de abril de 2014</p>
    <footer><p>Antonio Fernández-Campa García-Bernardo<br>Secretario xeral técnico da Consellería de Sanidade</p></footer>

