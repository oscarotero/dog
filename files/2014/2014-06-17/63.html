---
date: '2014-06-17'
id: L141-270514-0001
page: 27499
number: 114
agency: Concello da Laracha
section: VI. Anuncios. b) Administración local.
title: >-
  ANUNCIO da aprobación definitiva do estudo de detalle para a ordenación de
  volumes nas parcelas 11 e 12 da área de repartición AR-S2 O Cancelo do Medio.
range: Anuncio
url: >-
  https://www.xunta.gal/dog/Publicados/2014/20140617/AnuncioL141-270514-0001_gl.html
---
<p>1. O pleno do Concello da Laracha, en sesión extraordinaria do 11 de marzo de 2014, adoptou, entre outros, o seguinte acordo:</p>
    <p>Primeiro. Aprobar definitivamente o estudo de detalle para a ordenación de volumes nas parcelas 11 e 12 da área de repartición AR-S2 Cancelo do Medio, redactado polo arquitecto Alfonso Suárez Alvite por instancia de Francisco Javier Losada López e Maira Suárez Cotelo, unha vez cumprida a condición imposta na aprobación inicial de xustificación do cumprimento da normativa de accesibilidade antes da aprobación definitiva (rexistro de entrada nº 755, do 21 de febreiro de 2014).</p>
    <p>Segundo. Publicar o acordo no <em>Diario Oficial de Galicia</em> e o articulado das normas do estudo de detalle, así como o acordo correspondente, no <em>Boletín Oficial</em> da provincia; non entrando en vigor ata que se publique completamente o seu texto e transcorra o prazo previsto no artigo 65.2 da Lei 7/1985, do 2 abril, reguladora das bases do réxime local.</p>
    <p>Terceiro. Ordenar ao secretario da Corporación que dilixencie os planos e documentos aprobados definitivamente.</p>
    <p>Cuarto. Comunicar a aprobación definitiva á Consellería de Medio Ambiente, Territorio e Infraestruturas, á vez que se lle dará traslado dunha copia autenticada de dous exemplares do instrumento aprobado definitivamente con todos os planos e documentos que integran o estudo de detalle.</p>
    <p>2. De acordo co sinalado no artigo 92.2 da Lei 9/2002, do 30 de decembro, de ordenación urbanística e protección do medio rural de Galicia, publicouse no BOP número 71, do día 14 de abril de 2014, o texto dos documentos que o integran e os planos de ordenación.</p>
    <p>3. En cumprimento do disposto polo artigo 92.3 da Lei 9/2002, do 30 de decembro, de ordenación urbanística e protección do medio rural de Galicia, o acto de aprobación definitiva do citado estudo de detalle foi comunicado á Consellería de Medio Ambiente, Territorio e Infraestruturas o día 19 de maio de 2014.</p>
    <p>A Laracha, 19 de maio de 2014</p>
    <footer><p>José Manuel López Varela<br>Alcalde</p></footer>

