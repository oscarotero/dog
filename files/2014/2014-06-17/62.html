---
date: '2014-06-17'
id: L141-270514-0002
page: 27497
number: 114
agency: Concello da Laracha
section: VI. Anuncios. b) Administración local.
title: >-
  ANUNCIO da aprobación definitiva do Plan especial do sistema xeral de
  infraestruturas e servizos de abastecemento de auga e de saneamento.
range: Anuncio
url: >-
  https://www.xunta.gal/dog/Publicados/2014/20140617/AnuncioL141-270514-0002_gl.html
---
<p>O pleno do Concello da Laracha, en sesión ordinaria do 26 de marzo de 2014, adoptou, entre outros, o seguinte acordo:</p>
    <p>Primeiro. Aprobar definitivamente o Plan especial do SXIS de abastecemento de auga e de saneamento, tramitado de oficio polo concello, segundo o proxecto redactado pola empresa Monteoliva Arquitectura, datado no mes de marzo de 2014.</p>
    <p>Segundo. Publicar o acordo no <em>Diario Oficial de Galicia</em> e o articulado das normas do plan especial, así como o acordo correspondente no <em>Boletín Oficial </em>da provincia; non entrará en vigor ata que se publique completamente o seu texto e transca o prazo previsto no artigo 65.2 da Lei 7/1985, do 2 abril, reguladora das bases do réxime local.</p>
    <p>Terceiro. Notificarlles persoalmente aos propietarios e demais interesados directamente afectados polo expediente este acordo e comunicarlles que pon fin á vía administrativa e que contra el poderá interpoñerse recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, no prazo de dous meses, contados a partir do día seguinte ao da publicación do texto no <em>Boletín Oficial</em> da provincia.</p>
    <p>Cuarto. Ordenar ao secretario da Corporación que dilixencie os planos e documentos aprobados definitivamente.</p>
    <p>Quinto. Consonte o disposto no artigo 92.3 da Lei de ordenación urbanística e protección do medio rural de Galicia, comunicar a aprobación definitiva á Consellería de Medio Ambiente, Territorio e Infraestruturas, á vez que se lle dará traslado dunha copia autenticada de dous exemplares do instrumento aprobado definitivamente.</p>
    <p>2. De acordo co sinalado no artigo 92.2 da Lei 9/2002, do 30 de decembro, de ordenación urbanística e protección do medio rural de Galicia, publicouse no BOP número 91, do día 15 de maio de 2014, o texto normativo e os planos de ordenación.</p>
    <p>3. En cumprimento do disposto polo artigo 92.3 da Lei 9/2002, do 30 de decembro, de ordenación urbanística e protección do medio rural de Galicia, o acto de aprobación definitiva do citado plan especial foi comunicado á Consellería de Medio Ambiente Territorio e Infraestruturas, o día 19 de maio de 2014.</p>
    <p>A Laracha, 19 de maio de 2014</p>
    <footer><p>José Manuel López Varela<br>Alcalde</p></footer>

