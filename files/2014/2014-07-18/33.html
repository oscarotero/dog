---
date: '2014-07-18'
id: CA04-120614-0003
page: 31701
number: 136
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 9 de xuño de 2014, da Xefatura Territorial de Lugo, pola que se
  autoriza e se aproba o proxecto de execución dunha instalación eléctrica no
  concello de Lourenzá (expediente IN407A 2014/6-2, 8143 AT).
range: Resolución
url: >-
  https://www.xunta.gal/dog/Publicados/2014/20140718/AnuncioCA04-120614-0003_gl.html
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a seguir se cita:</p>
    <p>Solicitante: Construcciones Isidro Otero, S.L.</p>
    <p>Domicilio social: Valiñadares, 8, Mondoñedo, Lugo.</p>
    <p>Denominación: centro de seccionamento e LMT soterrada.</p>
    <p>Situación: concello de Lourenzá.</p>
    <p>Características técnicas: </p>
    <p>• Paso aéreo a soterrado con orixe no apoio existente tipo C-3000-12 e final no centro de seccionamento proxectado, cunha lonxitude de 20 m en condutor tipo RHZ1-240 mm2.</p>
    <p>• Centro de seccionamento no lugar de Santo Adrao-Valiña-Lourenzá, en edificio prefabricado tipo CMS, no cal se instala unha cela de liña, e unha cela de protección con fusibles.</p>
    <p>En cumprimento dos trámites ordenados na Lei 24/2013, do 26 de decembro, e no Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve: </p>
    <p>Autorizar e aprobar o proxecto de execución das devanditas instalacións, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes, contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>Lugo, 9 de xuño de 2014</p>
    <footer><p>José Manuel Vázquez Leirado<br>Xefe territorial de Lugo</p></footer>

