---
date: '2014-10-24'
id: C3K1-101014-0005
page: 45372
number: 204
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 1 de outubro de 2014, da Xefatura Territorial de Ourense, pola que
  se notifica a resolución do expediente sancionador 2014053AL-OU, por
  infraccións en materia sanitaria.
range: Cédula
url: >-
  https://www.xunta.gal/dog/Publicados/2014/20141024/AnuncioC3K1-101014-0005_gl.html
---
<p>Con data do 11 de setembro de 2014, a xefa territorial da Consellería de Sanidade en Ourense ditou resolución do expediente sancionador 2014053AL-OU, incoado a Logística Ourense, S.L., CIF B32396236, e enderezo no polígono San Cibrao, sector C, rúa 6 de San Cibrao das Viñas (Ourense).</p>
    <p>Intentada a notificación deste acordo segundo o disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e non sendo posible a súa práctica, por medio desta cédula, e segundo o disposto no número 5 do referido artigo, notifícase a Logística Ourense, S.L. o contido da referida resolución que figura como anexo, para que poida ter coñecemento del.</p>
    <p>Así mesmo, fáiselle saber o dereito que a asiste para interpor recurso de alzada, ante a conselleira de Sanidade, no prazo dun mes contado desde o día seguinte ao da publicación da presente cédula, segundo establece o artigo 115 da Lei 30/1992, do 26 de novembro, lembrándolle o seu dereito a consultar o expediente, depositado nas dependencias desta xefatura territorial, sita na avenida de Zamora, nº 13, de Ourense, e a obter, de ser o caso, copia del, segundo o previsto na letra a) do artigo 35 da citada Lei 30/1992, do 26 de novembro.</p>
    <p>En caso de conformidade con esta resolución, deberá facer efectiva a multa no prazo de quince (15) días hábiles mediante ingreso que debe efectuar en calquera oficina Novagalicia Banco. Xunta modelo XTAX, e empregando os impresos normalizados que lle serán facilitados nas dependencias deste departamento territorial. O pagamento voluntario porá fin ao expediente. De non facelo así, se procederá ao seu cobramento pola vía de constrinximento.</p>
    <p>Esta cédula expídese para que conste e lle sirva de notificación á interesada, en cumprimento do disposto no artigo 59.5 da Lei 30/1992, do 26 de novembro.</p>
    <p>Ourense, 1 de outubro de 2014</p>
    <footer><p>María Villar Suárez<br>Xefa territorial de Ourense</p></footer>
    <h2>ANEXO</h2>
    <p>Expediente sancionador: 2014053AL-OU.</p>
    <p>Denunciada: Logística Ourense, S.L.</p>
    <p>DNI/NIF/CIF: B32396236.</p>
    <p>Último enderezo coñecido: polígono San Cibrao, sector C, rúa 6 de San Cibrao das Viñas (Ourense).</p>
    <p>Feito imputado: infración da lexislación aplicable en materia sanitaria.</p>
    <p>Preceptos infrinxidos: Regulamento (CE) nº 852/2004, do 29 de abril.</p>
    <p>Tipificación: leve.</p>
    <p>Sanción imposta: catrocentos euros (400,00 €).</p>

