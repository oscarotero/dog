---
date: '2014-10-24'
id: G0164-161014-0001
page: 45307
number: 204
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 9 de outubro de 2014 pola que se modifica a autorización, por cambio
  de titularidade e da denominación específica, do centro privado CyC
  Llongueras, do concello de Ourense.
range: Orde
url: >-
  https://www.xunta.gal/dog/Publicados/2014/20141024/AnuncioG0164-161014-0001_gl.html
---
<p>A titularidade do centro privado CyC Llongueras, do concello de Ourense, solicita a modificación da autorización por cambio da titularidade e da denominación específica do centro educativo pola de ART Ourense.</p>
    <p>Mediante escritura pública notarial, outorgada ante o notario Daniel Balboa Fernández, Sara Álvarez Pérez cede a titularidade do devandito centro docente privado a favor de María Carmen Martínez Pereira.</p>
    <p>De conformidade coa solicitude formulada, logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e na Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Primeiro. Autorizar o cambio de titularidade do centro privado CyC Llongueras, código 32020793, a favor de María Carmen Martínez Pereira.</p>
    <p>O cambio de titularidade non afectará o réxime de funcionamento do centro educativo.</p>
    <p>Segundo. Autorizar o cambio da denominación específica, que pasa a ser ART Ourense. </p>
    <p>Terceiro. Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Cuarto. O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 9 de outubro de 2014</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

