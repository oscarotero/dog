---
date: '2014-10-24'
id: G0007-151014-0002
page: 45351
number: 204
agency: Xulgado do Social número 3 de Santiago de Compostela
section: V. Administración de xustiza.
title: EDICTO (745/2013 M).
range: Edicto
url: >-
  https://www.xunta.gal/dog/Publicados/2014/20141024/AnuncioG0007-151014-0002_gl.html
---
<p>Susana Varela Amboage, secretaria do Xulgado do Social número 3 de Santiago de Compostela, fago saber:</p>
    <p>Que mediante a resolución ditada no día da data no proceso seguido por instancia de Roberto Eugenio González García, no procedemento ordinario rexistrado co número 745/2013, se acordou citar a demandada Manuel Pereira e Hijos, S.L. en paradoiro descoñecido, para que compareza na sala de vistas deste Xulgado do Social número 3, situado na rúa Berlín, s/n, sala de vistas 3, planta baixa, polígono das Fontiñas, 15707 Santiago de Compostela, o día 28.10.2014 ás 11.55 e 12.00 horas, co fin de celebrar os actos de conciliación e, de ser o caso, xuízo; poderá comparecer persoalmente ou mediante persoa legalmente apoderada e deberá acudir con todos os medios de proba de que intente valerse. Advírteselle que é unha única convocatoria e que os ditos actos non se suspenderán pola falta inxustificada de asistencia. </p>
    <p>Fáiselle saber que ten ao seu dispor na oficina xudicial deste xulgado o decreto de admisión da demanda, así como a súa copia e demais resolucións ditadas neste procedemento. </p>
    <p>No caso de que pretenda comparecer ao acto do xuízo asistida de avogado ou representada tecnicamente por graduado social colexiado, ou representada por procurador, deberá pór esta circunstancia en coñecemento do xulgado ou tribunal por escrito, dentro dos dous días seguintes ao da súa citación para o xuízo, co obxecto de que, unha vez trasladada tal intención ao demandante, este poida estar representado tecnicamente por graduado social colexiado ou representado por procurador, designar avogado noutro prazo igual ou solicitar a súa designación a través da quenda de oficio. A falta de cumprimento destes requisitos supón a renuncia da parte ao dereito de se valer no acto do xuízo de avogado, procurador ou graduado social colexiado. </p>
    <p>Advírteselle ao destinatario que as seguintes comunicacións se farán mediante a fixación dunha copia da resolución ou da cédula no taboleiro de anuncios da oficina xudicial, agás no suposto da comunicación das resolucións que deban revestir a forma de auto ou sentenza, ou cando se trate de emprazamento.</p>
    <p>E para que lle sirva de citación a Manuel Pereira e Hijos, S.L., expídese a presente cédula para a súa publicación no Diario Oficial de Galicia e colocación no taboleiro de anuncios. </p>
    <p>Santiago de Compostela, 15 de outubro de 2014</p>
    <footer><p>A secretaria xudicial</p></footer>

