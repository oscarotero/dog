---
date: '2014-08-28'
id: CA02-230714-0002
page: 36584
number: 163
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 30 de xuño de 2014, da Secretaría Xeral de Calidade e Avaliación
  Ambiental, polo que se somete a información pública a solicitude de
  autorización ambiental integrada e o estudo de impacto ambiental para a
  ampliación dunha explotación existente destinada á ceba de porcos, no lugar de
  Codeseda, parroquia de Augas Santas, concello de Palas de Rei (Lugo), cuxo
  titular é Juan Manuel Zas López (expediente 2014-IPPC-I-25).
range: Anuncio
url: >-
  https://www.xunta.gal/dog/Publicados/2014/20140828/AnuncioCA02-230714-0002_gl.html
---
<p>Para os efectos previstos na Lei 16/2002, do 1 de xullo, de prevención e control integrados da contaminación (BOE nº 157, do 2 de xullo), e na Lei 21/2013, do 9 de decembro, de avaliación ambiental (BOE nº 296, do 11 de decembro), faise público que por espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposta a seguinte documentación:</p>
    <p>– Proxecto básico e estudo de impacto ambiental de ampliación de explotación porcina de ceba en Codeseda. Juan Manuel Zas López. Codeseda, Palas de Rei (Lugo).</p>
    <p>Co fin de que calquera interesado poida consultala e, de ser o caso, formular no dito prazo as alegacións, suxestións ou observacións que considere convenientes. Os citados documentos estarán á disposición dos administrados, en horario de atención ao público, nas seguintes dependencias:</p>
    <p>– Secretaría Xeral de Calidade e Avaliación Ambiental, Servizo de Prevención e Control Integrados da Contaminación (r/ San Lázaro, s/n, 15781 Santiago de Compostela).</p>
    <p>Ademais, poderán consultalos na páxina web da Consellería de Medio Ambiente, Territorio e Infraestruturas (http://www.cmati.xunta.es/&gt;&gt;medio ambiente e sostibilidade&gt;&gt;prevención e control de actividades&gt;&gt;autorización ambiental integrada&gt;&gt;proxectos en información pública).</p>
    <p>Santiago de Compostela, 30 de xuño de 2014</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <h2>ANEXO<br>Memoria resumo</h2>
    <p>Clave do expediente: 2014-IPPC-I-25.</p>
    <p>Peticionario: Juan Manuel Zas López.</p>
    <p>Domicilio social: O Outeiro, Ferreira de Negral, Palas de Rei (Lugo).</p>
    <p>Localización da instalación: lugar de Codeseda, parroquia de Augas Santas, Palas de Rei (Lugo). Un punto de localización das instalacións é o definido polas coordenadas UTM (ETRS89): X: 593.687, Y: 4.753.986. </p>
    <p>Actividade: ampliación de explotación porcina de ceba.</p>
    <p>Descrición do proceso: o proxecto previsto consiste na ampliación dunha explotación existente con capacidade para 1.577 porcos de ceba e 1.043 porcos de desteta, coa construción de catro naves de 909,5 m2 cada unha e capacidade para 4.209 porcos de ceba; as obras dividiranse en dúas fases, nunha primeira acadarase un censo máximo de 1.043 porcos de desteta e 3.681 porcos de ceba, e na segunda 1.043 porcos de desteta e 5.785 porcos de ceba. Os leitóns iniciarán o ciclo con 6 kg de peso vivo e permanecerán na nave de desteta entre un mes e un mes e medio, ata acadar un peso próximo aos 20 kg, momento en que pasan ao cebadeiro, onde permanecerán uns 4 meses ata acadar un peso próximo aos 100 kg.</p>
    <p>Verteduras: na explotación non se xerarán verteduras ao ambiente, as augas procedentes da limpeza das naves xunto cos xurros serán almacenados en foxas e posteriormente valorizados como fertilizante agrícola, e as augas pluviais non serán recollidas, polo que se verterán directamente ao terreo.</p>

