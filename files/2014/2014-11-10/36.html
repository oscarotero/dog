---
date: '2014-11-10'
id: CA05-281014-0002
page: 46940
number: 215
agency: Consellería de Traballo e Benestar
section: VI. Anuncios. a) Administración autonómica.
title: >-
  CÉDULA do 22 de outubro de 2014, da Dirección Xeral de Emprego e Formación,
  pola  que  se publica  a  resolución  ditada  no  procedemento  de  baixa  no
  Rexistro de Centros e Entidades de Formación para o Emprego da entidade
  Academia A3, C.B. (número de censo 27H00611), devolta polo servizo de Correos
  por resultar descoñecida a súa destinataria.
range: Cédula
url: >-
  https://www.xunta.gal/dog/Publicados/2014/20141110/AnuncioCA05-281014-0002_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedementos administrativo común, notifícaselle á entidade Academia A3, C.B. a Resolución do 14 de xullo de 2014, da directora xeral de Emprego e Formación, ditada no procedemento de baixa no Rexistro de Centros e Entidades de Formación para o Emprego da Consellería de Traballo e Benestar.</p>
    <p>«Número de censo: 27H00611.</p>
    <p>Academia A3, C.B.</p>
    <p>Rúa Alexandre Bóveda, 1.</p>
    <p>Foz.</p>
    <p>Lugo.</p>
    <p>Logo de examinar a inscrición/acreditación da entidade Academia A3, C.B. no Rexistro de Centros e Entidades de Formación para o Emprego, da Consellería de Traballo e Benestar</p>
    <p>Supostos de feito:</p>
    <p>Primeiro. A entidade Academia A3, C.B. encóntrase inscrita no Rexistro de Centros e Entidades de Formación para o Emprego, da Consellería de Traballo e Benestar, co número 27H00611, nas especialidades formativas seguintes:</p>
    <table>
     <tbody>
      <tr>
       <td>Código especialidade</td>
       <td>Descrición</td>
       <td>Alta homologación</td>
      </tr>
      <tr>
       <td>ADGI01</td>
       <td>Inglés: atención ao público</td>
       <td>30.1.2007</td>
      </tr>
      <tr>
       <td>ADGS10</td>
       <td>Técnico administrativo de seguros</td>
       <td>30.1.2007</td>
      </tr>
      <tr>
       <td>ARGD02</td>
       <td>Deseño e modificación de plano</td>
       <td>30.1.2007</td>
      </tr>
      <tr>
       <td>SSCS20</td>
       <td>Monitor de educación ambiental</td>
       <td>30.1.2007</td>
      </tr>
     </tbody>
    </table>
    <p>Segundo. A Xefatura Territorial da Consellería de Traballo e Benestar requiriu a entidade Academia A3, C.B. para os efectos de comprobar o cumprimento dos requisitos establecidos na normativa vixente para manter a condición de centro/entidade inscrito/a ou acreditado/a no Rexistro de Centros e Entidades de Formación para o Emprego da Consellería de Traballo e Benestar.</p>
    <p>Terceiro. O 5 de febreiro de 2014 devolveuse a notificación do requirimento por resultar descoñecido o centro no enderezo rúa Alexandre Bóveda, 1, Foz (Lugo).</p>
    <p>Cuarto. O 18 de marzo de 2014 persoal técnico realizou unha visita ao centro Academia A3, C.B. e comprobouse que non existe o dito centro na rúa Alexandre Bóveda, 1, Foz (Lugo).</p>
    <p>Quinto. En cumprimento do disposto na disposición transitoria primeira do Decreto 106/2011, o 24 de marzo de 2014 o xefe territorial da Consellería de Traballo e Benestar de Lugo propón a baixa da entidade no Rexistro de Centros e Entidades de Formación para o Emprego por non existir dito centro no enderezo sinalado.</p>
    <p>Fundamentos de dereito:</p>
    <p>Primeiro. A competencia para resolver o presente expediente correspóndelle á directora xeral de Emprego e Formación, de conformidade co establecido no artigo 6.3º e artigo 8 do Decreto 106/2011, do 19 de maio.</p>
    <p>Segundo. A disposición transitoria primeira do Decreto 106/2011, do 19 de maio, dispón que os centros e entidades de formación inscritos no Censo de centros colaboradores de formación ocupacional da Consellería de Familia e Promoción do Emprego, Muller e Xuventude, en virtude do Decreto 158/2001, quedarán inscritos e, se é o caso, acreditados, no Rexistro de Centros e Entidades de Formación naquelas especialidades formativas en que estivesen homologados, e disporán dun prazo de dous anos para adaptar as súas instalacións aos requisitos establecidos no artigo 30 da Orde TAS 718/2008, do 7 de marzo. Así mesmo, establece que, transcorrido o dito prazo de dous anos sen adaptarse á antedita normativa, causarán baixa automaticamente.</p>
    <p>Revisado o expediente compróbase que xa non existen instalacións da Academia A3, C.B. na rúa Alexandre Bóveda, 1, Foz (Lugo).</p>
    <p>Terceiro. Tendo en conta que na tramitación do expediente se observaron as normas que para o efecto se establecen no Decreto 106/2011, do 19 de maio, e na Lei de réxime xurídico das administracións públicas e do procedemento administrativo común.</p>
    <p>Logo de ver o Real decreto 395/2007, do 23 de marzo, polo que se regula o subsistema de formación profesional para o emprego; a Orde TAS/718/2008, do 7 de marzo, modificada pola Orde ESS/1726/2012, do 2 de agosto, pola que se desenvolve o antedito real decreto; o Decreto 106/2011, do 19 de maio, polo que se crea o Rexistro de Centros e Entidades de Formación para o Emprego da Consellería de Traballo e Benestar e se regula o procedemento para a inscrición e, se é o caso, a acreditación dos centros e entidades que impartan formación para o emprego no territorio da Comunidade Autónoma de Galicia; o Decreto 235/2012, do 5 de decembro, polo que se fixa a estrutura orgánica da Vicepresidencia e das consellerías da Xunta de Galicia; o Decreto 42/2013, do 21 de febreiro, polo que se establece a estrutura orgánica da Consellería de Traballo e Benestar; a Lei 30/1992, do 26 de novembro, de réxime xurídico das administracións públicas e do procedemento administrativo común, e a demais normativa de xeral aplicación.</p>
    <p class="dog-centrado-sin-cursiva-c-a">RESOLVO:</p>
    <p>Dar de baixa a entidade Academia A3, C.B., número 27H00611, do Rexistro de Centros e Entidades de Formación para o Emprego da Consellería de Traballo e Benestar.</p>
    <p>Notifíqueselles aos interesados a presente resolución para o seu coñecemento e efectos oportunos.</p>
    <p>Contra esta resolución poderase interpor recurso de alzada ante a conselleira de Traballo e Benestar no termo dun mes contado desde a súa notificación, de acordo co establecido no artigo 114, seguintes e concordantes da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro».</p>
    <p>Santiago de Compostela, 22 de outubro de 2014</p>
    <footer><p>Ana Mª Díaz López<br>Directora xeral de Emprego e Formación</p></footer>

