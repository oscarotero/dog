---
date: '2014-11-10'
id: CA04-151014-0002
page: 46917
number: 215
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 10 de outubro de 2014, da Xefatura Territorial da Coruña, pola
  que se somete a información pública a petición de autorización administrativa
  previa e declaración de utilidade pública dunha instalación eléctrica no
  concello da Baña (expediente IN407A 2014/113-1).
range: Resolución
url: >-
  https://www.xunta.gal/dog/Publicados/2014/20141110/AnuncioCA04-151014-0002_gl.html
---
<p>Para os efectos previstos na Lei 24/2013, do 26 de decembro, do sector eléctrico (BOE nº 310, do 27 de decembro), e no título VII do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa previa e declaración de utilidade pública, en concreto, da instalación eléctrica que se describe:</p>
    <p>Número de expediente: IN 407A 2014/113-1.</p>
    <p>Solicitante: Industrial Barcalesa, S.L.</p>
    <p>Domicilio social: Corneira, 15837 A Baña.</p>
    <p>Denominación: LMTS, CT e RBT da Riba.</p>
    <p>Situación: concello da Baña.</p>
    <p>Características técnicas:</p>
    <p>Centro de transformación e manobra A Riba, interior en edificio prefabricado de formigón de tipo monobloque, incluíndo 3 celas de media tensión: dúas celas de entrada/saída de liñas motorizadas e unha cela de proteción mediante fusibles para un trafo de 160 kVA, cuxo fin será a subministración aos servizos auxiliares do edificio e á rede de baixa tensión de distribución, todas elas con illamento e corte en SF6.</p>
    <p>Tramo de liña subterránea de alta tensión de interconexión entre a LMT Babión-Gandarela, no apoio existente do tipo HV-400/11, e CT A Riba, simple circuíto, con condutores unipolares de aluminio e illamento seco tipo RHZ1-2OL 12/20 kV 3×(1×240 Al), de 211 metros de lonxitude.</p>
    <p>Tramo de liña subterránea de alta tensión de interconexión entre CT A Riba e a LMT Babión-Gandarela, no apoio existente do tipo HV-400/11, simple circuíto, con condutores unipolares de aluminio e illamento seco tipo RHZ1-2OL 12/20 kV 3×(1×240 Al), de 211 metros de lonxitude.</p>
    <p>Conexión coa rede de baixa tensión aérea existente mediante saída do novo CT A Riba proxectado, con condutores de tipo XZ1-0,6/1kV 4×(1×240 Al), realizando un paso de subterráneo a aéreo no apoio existente HV-630/9 da rede de baixa tensión, a lonxitude total da liña proxectada é de 20 metros.</p>
    <p>Extensión da rede de baixa tensión existente, desde o apoio nº 5 existente HV-400/11, mediantes dous vans de 54,6 e 44,5 metros de lonxitude, en condutor RZ-06/1 kV 4x(1x50 Al/54,6 Al), para o que se instalará un apoio en ángulo e ancoraxe HV-1000/11 e un apio de fin de liña HV-630/11.</p>
    <p>A relación concreta e individualizada dos bens e dereitos afectados que se considera de necesaria expropiación figura no anexo que se insire xunto a esta resolución.</p>
    <p>A declaración de utilidade pública, segundo o artigo 56 da Lei 24/2013, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación para os efectos do artigo 52 da Lei do 16 de decembro de 1954, de expropiación forzosa.</p>
    <p>Esta publicación faise igualmente para os efectos do artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos terreos propostos sexan descoñecidos, se ignore o lugar de notificación, ou ben, intentada a notificación, non se puidese realizar e, deste xeito, dirixir ao Ministerio Fiscal as dilixencias que se produzan sobre estes, de conformidade co artigo 5 da Lei do 16 de decembro de 1954 sobre expropiación forzosa.</p>
    <p>Todas aquelas persoas ou entidades que se consideren afectadas poderán examinar o expediente e presentar as súas alegacións nesta xefatura territorial, sita na rúa Vicente Ferrer, 2-2ª planta, 15071 A Coruña no prazo de vinte días a partir da última publicación ou notificación individual.</p>
    <p>A Coruña, 10 de outubro de 2014</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>Anexo</h2>
    <p>Número de expediente: IN407A 2014/113-1.</p>
    <p>Proxecto: LMTS, CT e RBT da Riba (A Baña).</p>
    <p>Relación de propietarios, bens e dereitos afectados.</p>
    <table>
     <tbody>
      <tr>
       <td>Predio nº</td>
       <td>Datos catastrais</td>
       <td>Cultivo/Uso</td>
       <td>Clase de solo</td>
       <td>Nome propietaria</td>
       <td>Servidume de paso de&lt;br&gt;liña subterránea</td>
      </tr>
      <tr>
       <td>1</td>
       <td>Polígono 513,
        parcela 5239</td>
       <td>Agrario</td>
       <td>Rústico</td>
       <td>Hermosinda Castro Suárez</td>
       <td>Gabias: 102 m2</td>
      </tr>
     </tbody>
    </table>
    <p>A servidume de paso subterráneo (3 metros de largo) de enerxía eléctrica comprenderá:</p>
    <p>a) A ocupación do subsolo polos cables condutores á profundididade e coas demais características que sinale a normativa técnica e urbanística aplicable. Para os efectos do expediente expropiatorio e sen prexuízo do disposto en canto a medidas e distancias de seguridade nos regulamentos técnicos na materia, a servidume subterránea comprende a franxa de terreo situada entre os dous condutores extremos da instalación.</p>
    <p>b) O establecemento dos dispositivos necesarios para o apoio ou fixación dos condutores.</p>
    <p>c) O dereito de paso ou acceso para atender o establecemento, vixilancia, conservación e reparación da liña eléctrica.</p>
    <p>d) A ocupación temporal de terreos ou outros bens, se é o caso, necesarios para os fins indicados no parágrafo c) anterior.</p>

