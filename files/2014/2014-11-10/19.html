---
date: '2014-11-10'
id: CA01-281014-0001
page: 46909
number: 215
agency: Consellería de Facenda
section: VI. Anuncios. a) Administración autonómica.
title: >-
  ANUNCIO do 28 de outubro de 2014, da Dirección Xeral da Función Pública, polo
  que se notifica a resolución ditada no recurso de alzada interposto por María
  Amalia Fernández Lestón.
range: Anuncio
url: >-
  https://www.xunta.gal/dog/Publicados/2014/20141110/AnuncioCA01-281014-0001_gl.html
---
<p>Con data do 30 de setembro de 2014, a conselleira de Facenda ditou resolución respecto ao recurso de alzada formulado por María Amalia Fernández Lestón contra a Resolución do 14 de maio de 2014, da Dirección Xeral da Función Pública, pola que se fan públicas as listas definitivas para o desempeño transitorio de postos reservados a persoal funcionario do corpo de axudantes facultativos da Xunta de Galicia, subgrupo C1, escala de axentes do Servizo de Gardacostas de Galicia.</p>
    <p>Logo de tentar dúas veces a notificación da citada resolución a través do servizo de Correos no domicilio indicado pola interesada para os efectos de notificación, esta non se puido practicar e foron devoltas polo dito servizo, por non retirada, tras os dous intentos en que consta ausente na repartición.</p>
    <p>Polo exposto, esta dirección xeral, en cumprimento do disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, en virtude deste anuncio, notifícalle a María Amalia Fernández Lestón a resolución antes referida.</p>
    <p>A recorrente pode recoller a resolución comparecendo nas dependencias da Subdirección Xeral de Réxime Xurídico e Relacións Laborais da Dirección Xeral da Función Pública (Edificio Administrativo San Caetano, s/n, 1-3º, Santiago de Compostela), no prazo de dez días contados a partir do seguinte ao da publicación deste anuncio no DOG.</p>
    <p>Contra a referida resolución, que pon fin á vía administrativa, poderá interpoñer a interesada recurso contencioso-administrativo, no prazo de dous meses contados a partir do día seguinte ao da súa comparecencia para recoller a resolución, ou ao do transcurso do prazo previsto no parágrafo anterior sen que a interesada compareza, perante a Sala do Contencioso-Administrativo do Tribunal Superior de Xustiza de Galicia, conforme os artigos 8 e 14 da Lei 29/1998, do 13 de xullo, reguladora da xurisdición contencioso-administrativa (BOE núm. 167, do 14 de xullo).</p>
    <p>Santiago de Compostela, 28 de outubro de 2014</p>
    <footer><p>José María Barreiro Díaz<br>Director xeral da Función Pública</p></footer>

