---
date: '2014-11-19'
id: CA04-301014-0007
page: 47983
number: 222
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 28 de outubro de 2014, da Xefatura Territorial da Coruña, pola
  que se autoriza administrativamente e se aproba o proxecto de execución dunha
  instalación eléctrica no concello de Val do Dubra  (expediente IN407A
  2013/159-1).
range: Resolución
url: >-
  https://www.xunta.gal/dog/Publicados/2014/20141119/AnuncioCA04-301014-0007_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Número de expediente: IN407A 2013/159-1.</p>
    <p>Solicitante: Unión Fenosa Distribución, S.A.</p>
    <p>Domicilio social: avda. de Arteixo, 171, 15007 A Coruña.</p>
    <p>Denominación: anexo LMTA, CT e RBT de Portomedal-Vilalba (expediente 52.487).</p>
    <p>Situación: concello de Val do Dubra.</p>
    <p>Características técnicas:</p>
    <p>– Liña de media tensión aérea a 20 kV, cunha lonxitude de 1,569 km, coa orixe en apoio existente s/n da LMT NEG-806, tramo entre a derivada a CT Couceiro Igrexa e CT Páramos Quintáns (expediente 27.250), condutor tipo LA-56/54,6 mm², e final no CTI Portomedal (proxectado).</p>
    <p>– Liña de media tensión aérea, a 20 kV, cunha lonxitude de 0,508 km, coa orixe en apoio nº 11 proxectado da LMT a CTI Portomedal, condutor tipo LA-56/54,6 mm², e final no CTI Vilalba (proxectado).</p>
    <p>– Centro de transformación intemperie Portomedal, cunha potencia de 160 kVA, e unha relación de transformación de 20.000/400-230 V.</p>
    <p>– Centro de transformación intemperie Vilalba, cunha potencia de 100 kVA, e unha relación de transformación de 20.000/400-230 V.</p>
    <p>Cumpridos os trámites ordenados na Lei 54/1997, do 27 de novembro (BOE nº 285), do sector eléctrico, e no título VII, capítulo II do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da dita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta instalación está previsto que se execute nun prazo dun ano, contado a partir da data da última autorización administrativa necesaria.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>Contra esta resolución, que non é definitiva en vía administrativa, cabe interpor recurso de alzada ante o conselleiro de Economía e Industria no prazo dun mes contado a partir do día seguinte ao da súa notificación ou publicación nos termos establecidos nos artigos 107, 110, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro), sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 28 de outubro de 2014</p>
    <footer><p>Isidoro Martínez Arca<br>Xefe territorial da Coruña</p></footer>

