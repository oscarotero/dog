---
date: '2014-11-19'
id: CA04-061114-0010
page: 47989
number: 222
agency: Consellería de Economía e Industria
section: VI. Anuncios. a) Administración autonómica.
title: >-
  ANUNCIO do 22 de outubro de 2014, da Secretaría Xeral Técnica da Consellería
  de Economía e Industria, polo que se notifica a Bluguía, S.L. a Resolución do
  4 de agosto de 2014, pola que se acorda a iniciación do procedemento de
  reintegro da subvención concedida ao abeiro da Orde do 7 de outubro de 2009,
  pola que se establecen as bases reguladoras para a concesión, en réxime de
  concorrencia competititiva, das subvencións para o financiamento de accións
  orientadas a produtos ou servizos de innovación tecnolóxica relacionados co
  Xacobeo 2010 (Diario Oficial de Galicia número 206, do 21 de outubro)
  (expediente CEI-SXT-2014/30).
range: Anuncio
url: >-
  https://www.xunta.gal/dog/Publicados/2014/20141119/AnuncioCA04-061114-0010_gl.html
---
<p>Unha vez intentada a práctica de varias notificacións, a través do servizo de Correos, da Resolución do 4 de agosto de 2014 pola que se acorda a iniciación do procedemento de reintegro da subvención concedida a Bluguía, S.L. en 2009, non foi posible realizalas, polo tanto, en aplicación do disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro), procede a notificación da resolución, cuxo contido se recolle sumariamente neste anuncio, por medio da súa publicación no <em>Diario Oficial de Galicia</em>.</p>
    <p>A interesada poderá examinar a resolución completa no Servizo de Xestión Económica e Orzamentaria da Vicesecretaría Xeral da Consellería de Economía e Industria, sito no Edificio Administrativo San Caetano s/n, bloque 5-4ª planta, en Santiago de Compostela, das 9.00 ás 14.00 horas, de luns a venres. </p>
    <p>Polo anterior, e de conformidade co establecido no artigo 38.3 da Lei 9/2007, do 13 de xuño, de subvencións de Galicia, en relación co artigo 84 da Lei 30/1992, do 26 de novembro, de réxime xurídico das administracións públicas e do procedemento administrativo común, concédeselle á interesada un prazo de 15 días hábiles contados a partir do seguinte ao da publicación desta resolución, co fin de que poida facer as alegacións e presentar os documentos e xustificantes que considere oportunos para a defensa dos seus intereses.</p>
    <p>De acordo co artigo 35 da Lei 9/2007, de subvencións de Galicia, esta resolución interrompe o prazo de prescrición do que dispón a Administración para exixir o reintegro total da subvención concedida á interesada.</p>
    <p>O artigo 38.5 da citada lei establece que o prazo para resolver este procedemento será de 12 meses desde a data do acordo de iniciación. Se transcorre o prazo para resolver sen que se notifique a resolución expresa, producirase a caducidade do procedemento.</p>
    <p>Persoa xurídica á cal vai dirixida esta notificación:</p>
    <p>Bluguía, S.L. CIF: B27705847.</p>
    <p>Último enderezo coñecido: rúa do Progreso 36-5º, 36201 Vigo, Pontevedra.</p>
    <p>Data da resolución: 4 de agosto de 2014.</p>
    <p>Asunto: expediente CEI-SXT-2014/30. Resolución do 4 de agosto de 2014 pola que se acorda a iniciación de procedemento de reintegro total da subvención concedida a Bluguía, S.L. ao abeiro da Orde do 7 de outubro de 2009 pola que se establecen as bases reguladoras para a concesión, en réxime de concorrencia competititiva, das subvencións para o financiamento de accións orientadas a produtos ou servizos de innovación tecnolóxica relacionados co Xacobeo 2010.</p>
    <p>Santiago de Compostela, 22 de outubro de 2014</p>
    <footer><p>Borja Verea Fraiz<br>Secretario xeral técnico da Consellería de Economía e Industria</p></footer>

