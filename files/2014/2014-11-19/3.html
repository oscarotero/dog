---
date: '2014-11-19'
id: G0244-121114-0001
page: 47912
number: 222
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 31 de outubro de 2014, da Dirección Xeral de Relacións
  Institucionais e Parlamentarias, pola que se ordena a publicación do acordo da
  Comisión Bilateral de Cooperación Administración Xeral do Estado-Comunidade
  Autónoma de Galicia, en relación coa Lei 14/2013, do 26 de decembro, de
  racionalización do sector público de Galicia.
range: Resolución
url: >-
  https://www.xunta.gal/dog/Publicados/2014/20141119/AnuncioG0244-121114-0001_gl.html
---
<p>Consonte o establecido no artigo 33 da Lei orgánica 2/1979, do 3 de outubro, do Tribunal Constitucional, esta dirección xeral dispón a publicación do acordo que figura como anexo a esta resolución.</p>
    <p>Santiago de Compostela, 31 de outubro de 2014</p>
    <footer><p>Blanca García-Señoráns Álvarez<br>Directora xeral de Relacións Institucionais e Parlamentarias</p></footer>
    <h2>ANEXO<br>Acordo da Comisión Bilateral de Cooperación Administración Xeral do<br>Estado-Comunidade Autónoma de Galicia en relación coa Lei 14/2013, do 26 de<br>decembro, de racionalización do sector público de Galicia</h2>
    <p>A Comisión Bilateral de Cooperación Administración Xeral do Estado-Comunidade Autónoma de Galicia adoptou o seguinte acordo:</p>
    <p>Primeiro. De conformidade coas negociacións previas realizadas polo grupo de traballo constituído en cumprimento do previsto no Acordo da Comisión Bilateral de Cooperación Administración Xeral do Estado-Comunidade Autónoma de Galicia do 7 de abril de 2014, para o estudo e a proposta de solución das discrepancias competenciais manifestadas en relación coa disposición derradeira décimo primeira da Lei 14/2013, do 26 de decembro, de racionalización do sector público de Galicia, ambas as partes considéranas liquidadas de conformidade cos seguintes compromisos:</p>
    <p>a) Ambas as partes manifestan que o artigo 68.1 da Ley 13/2008, do 3 de decembro, de servizos sociais de Galicia, que resulta modificado pola disposición derradeira décimo primeira da Lei 14/2013, do 26 de decembro, de racionalización do sector público autonómico, debe interpretarse no sentido de que será aplicable, en todo caso, o principio de eficacia nacional recollido na Lei 20/2013, do 9 de decembro, de garantía da unidade de mercado, desenvolto, en particular, no artigo 6 e no capítulo V da dita lei.</p>
    <p>b) Ambas as partes entenden que, sen prexuízo do establecido na alínea a), o réxime de autorización fixado no dito artigo 68.1 debe interpretarse de acordo coas previsións da Ley 20/2013, do 9 de decembro, de forma que a autorización do departamento da Xunta de Galicia con competencias en materia de autorización de servizos sociais para o inicio de actividades, modificación substancial e cesamento de actividades, aí recollida, só será exixible en relación cos servizos sociais que comporten prestacións ligadas á saúde pública.</p>
    <p>Segundo. Comunicar este acordo ao Tribunal Constitucional para os efectos previstos no artigo 33.2 da Lei orgánica do Tribunal Constitucional, así como inserilo no <em>Boletín Oficial del Estado</em> e no <em>Diario Oficial de Galicia</em>.</p>
    <p>Madrid, 16 de outubro de 2014</p>
    <table>
     <tbody>
      <tr>
       <td>Cristóbal Montoro Romero
        Ministro de Facenda e Administracións Públicas</td>
       <td></td>
       <td>Alfonso Rueda Valenzuela
        Vicepresidente e conselleiro de Presidencia, Administracións Públicas e Xustiza</td>
      </tr>
     </tbody>
    </table>

