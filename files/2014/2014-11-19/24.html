---
date: '2014-11-19'
id: CA04-301014-0004
page: 47979
number: 222
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 27 de outubro de 2014, da Xefatura Territorial da Coruña, pola
  que se somete a información pública a petición de autorización administrativa
  previa e de construción dunha instalación eléctrica no concello da Coruña
  (expediente IN407A 2014/156-1).
range: Resolución
url: >-
  https://www.xunta.gal/dog/Publicados/2014/20141119/AnuncioCA04-301014-0004_gl.html
---
<p>Para os efectos previstos na Lei 24/2013, do 26 de decembro (BOE nº 310), do sector eléctrico, e no título VII do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa previa e a autorización administrativa de construción, en concreto, da instalación eléctrica que se describe:</p>
    <p>Expediente: IN407A 2014/156-1.</p>
    <p>Solicitante: Unión Fenosa Distribución, S.A.</p>
    <p>Domicilio social: avda. de Arteixo, 171, 15007 A Coruña.</p>
    <p>Denominación: cambio de sección LMTS EIR726.</p>
    <p>Situación: concello da Coruña.</p>
    <p>Características técnicas:</p>
    <p>Tramo de liña de media tensión soterrada EIR726 (actuación 1), a 15/20 kV, cunha lonxitude de 55 m, con orixe en cela de liña do CT Morana, en condutor RHZ-2OL-12/20 kV 1×240 mm2 Al e final en cela de liña do CT Juan Montes.</p>
    <p>Tramo I de liña de media tensión EIR726 (actuación 2) a 15/20 kV, cunha lonxitude de 56 m con orixe en cela de liña do CT Castrillón, en condutor RHZ1-2OL-12/20 kV 1×240 mm2 Al, e final en cela de liña do CT Ordes.</p>
    <p>Tramo II liña de media tensión soterrada EIR726 (actuación 2) a 15/20 kV, cunha lonxitude de 148 m con orixe en cela de liña do CT Ordes, en condutor RHZ1-2OL-12/20 kV 1×240 mm2 Al e final en empalme que se realizará na LMTS EIR726.</p>
    <p>Todas aquelas persoas ou entidades que se consideren afectadas poderán examinar o expediente e presentar as súas alegacións nesta xefatura territorial, sita na rúa Vicente Ferrer, 2, 2º andar, 15071 A Coruña no prazo de vinte días, a partir do día seguinte ao da última publicación desta resolución.</p>
    <p>A Coruña, 27 de outubro de 2014</p>
    <footer><p>Isidoro Martínez Arca<br>Xefe territorial da Coruña</p></footer>

