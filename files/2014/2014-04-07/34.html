---
date: '2014-04-07'
id: CA04-180314-0003
page: 15451
number: 67
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 7 de marzo de 2014, da Xefatura Territorial da Coruña, pola que
  se autoriza administrativamente e se aproba o  proxecto de execución dunha
  instalación eléctrica no concello de Abegondo (expediente IN407A 189/2012).
range: Resolución
url: >-
  https://www.xunta.gal/dog/Publicados/2014/20140407/AnuncioCA04-180314-0003_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: avda. de Arteixo, 171, 15007 A Coruña.</p>
    <p>Denominación: adecuación CT Montouto-Santa Cristina.</p>
    <p>Situación: concello de Abegondo.</p>
    <p>Características técnicas: </p>
    <p>Reforma do centro de transformación (CT) non prefabricado Montouto-Santa Cristina (expediente 50.388), coa instalación dun transformador de potencia de 160 kVA, e unha relación de transformación de 15/0,4-0,23 kV, así como autoválvulas, interruptor tetrapolar de BT rede de terras interior e reparación da caseta de obra civil existente.</p>
    <p>Cumpridos os trámites ordenados na Lei 54/1997, do 27 de novembro (BOE nº 285), do sector eléctrico, e no título VII, capítulo II do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da dita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e o ambiente.</p>
    <p>A instalación executarase nun prazo non superior a un ano, contado a partir do día seguinte á data de publicación ou notificación desta resolución.</p>
    <p>Contra esta resolución, que non é definitiva en vía administrativa, cabe interpor recurso de alzada ante o conselleiro de Economía e Industria no prazo dun mes contado a partir do día seguinte ao da súa notificación ou publicación nos termos establecidos nos artigos 107, 110, 114 e 115 da lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro), sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 7 de marzo de 2014</p>
    <footer><p>Susana Vázquez Romero<br>Xefa territorial da Coruña</p></footer>

