---
date: '2014-04-07'
id: G0165-260314-0018
page: 15409
number: 67
agency: Consellería do Medio Rural e do Mar
section: IV. Oposicións e concursos.
title: >-
  ORDE do 24 de marzo de 2014 pola que se resolve a convocatoria pública para a
  provisión, polo sistema de libre designación, dun posto de traballo vacante no
  Fondo Galego de Garantía Agraria (Fogga).
range: Orde
url: >-
  https://www.xunta.gal/dog/Publicados/2014/20140407/AnuncioG0165-260314-0018_gl.html
---
<p>Por Orde do 27 de xaneiro de 2014, publicada no <em>Diario Oficial de Galicia</em> núm. 28, do 11 de febreiro, convocouse a provisión, polo sistema de libre designación, do posto de traballo do Fogga que se detalla no anexo desta orde. </p>
    <p>Mediante o Decreto 7/2014, do 16 de xaneiro, aprobáronse os estatutos do organismo autónomo Fogga (DOG núm. 18, do 28 de xaneiro) e o Servizo de Intervención de Mercados pasou a denominarse Servizo de Apoio ao Sector Lácteo e Mercados Agrícolas (artigo 30.2.d).</p>
    <p>De conformidade co establecido nos artigos 17.4 e 29.2 do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e no Decreto 93/1991, do 20 de marzo, que aproba o Regulamento de provisión de postos de traballo, promoción profesional e promoción interna, e demais normativa vixente, esta consellería</p>
    <footer><p>DISPÓN:</p></footer>
    <p>Primeiro. Resolver a convocatoria pública efectuada pola Orde desta consellería do 27 de xaneiro de 2014 e designar a persoa funcionaria, cuxos datos se sinalan no anexo desta orde, para ocupar o posto que tamén se especifica. </p>
    <p>Segundo. Conforme o establecido nos artigos 14 e 16.2 do Regulamento de provisión de postos de traballo, promoción profesional e promoción interna, aprobado polo Decreto 93/1991, do 20 de marzo, o cesamento no actual destino efectuarase no prazo de tres días contados a partir do seguinte ao da publicación no <em>Diario Oficial de Galicia</em>. Se a resolución comporta o reingreso ao servizo activo, o prazo de toma de posesión deberá computarse desde a dita data. </p>
    <p>Se na data en que debe cesar no seu destino o funcionario está gozando dun período de licenza, vacacións ou permiso, o prazo para efectualo empezará a contar a partir do día seguinte ao da súa incorporación. </p>
    <p>A toma de posesión da praza adxudicada deberase realizar no prazo dos tres días hábiles seguintes ao do cesamento se non implica cambio de residencia ou de sete días hábiles se comporta cambio de residencia. Cando o adxudicatario do posto obteña coa súa toma de posesión o reingreso ao servizo activo, o prazo será de vinte días hábiles.</p>
    <p>Con independencia do establecido no parágrafo anterior, a persoa titular da consellería onde obteña o novo destino o funcionario poderá concederlle unha prórroga de incorporación ata un máximo de vinte días hábiles se o destino implica cambio de residencia e así o solicita o interesado por razóns xustificadas. </p>
    <p>Terceiro. A xefatura de persoal do centro en que cause baixa o funcionario, así como a daquel en que obteña destino, consignarán no título administrativo, dentro do prazo sinalado no punto anterior, as correspondentes dilixencias de cesamento e de toma de posesión, das cales se dará traslado, mediante copia, á Dirección Xeral da Función Pública. </p>
    <p>Cuarto. Contra esta orde, que esgota a vía administrativa, os/as interesados/as poderán interpoñer recurso potestativo de reposición, perante a Consellería do Medio Rural e do Mar, no prazo dun mes contado desde o día seguinte ao da súa publicación no <em>Diario Oficial de Galicia</em>, de conformidade co establecido na Lei 30/1992, do 26 de novembro, na súa nova redacción dada pola Lei 4/1999, do 13 de xaneiro, ou poderán impugnala directamente, perante o xulgado do contencioso-administrativo competente, no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 24 de marzo de 2014</p>
    <footer><p>P.D. (Orde do 30.3.2012; DOG do 12 de abril)<br>Alfonso García Magariños<br>Secretario xeral técnico da Consellería do Medio Rural e do Mar</p></footer>
    <footer><p>ANEXO</p></footer>
    <p>Apelidos e nome: Fernández Rivera, Pablo.</p>
    <p>NRP: 3276533257 A2067. </p>
    <p>Grupo: A/A1. </p>
    <p>Corpo/escala: corpo facultativo superior da Xunta de Galicia, escala de veterinarios.</p>
    <p>Denominación do posto: xefatura do Servizo de Intervención de Mercados.</p>
    <p>Código: MR.O13.00.000.15770.037.</p>
    <p>Nivel: 28. </p>
    <p>Dependencia: Fondo Galego de Garantía Agraria (Fogga).</p>
    <p>Localidade: Santiago de Compostela.</p>

