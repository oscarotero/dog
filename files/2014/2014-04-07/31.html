---
date: '2014-04-07'
id: CA02-130314-0006
page: 15446
number: 67
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 28 de febreiro de 2014, da Secretaría Xeral de Calidade e
  Avaliación Ambiental, polo que se somete a información pública a solicitude de
  autorización ambiental integrada para as instalacións de produción de
  taboleiros de partículas que Unión de Empresas Madereras, S.A. (Unemsa) posúe
  no concello de Coristanco (clave do expediente 2013-IPPC-I-75).
range: Anuncio
url: >-
  https://www.xunta.gal/dog/Publicados/2014/20140407/AnuncioCA02-130314-0006_gl.html
---
<p>Para os efectos previstos na Lei 16/2002, do 1 de xullo, de prevención e control integrados da contaminación (BOE nº 157, do 2 de xullo), faise público que por espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposta a seguinte documentación:</p>
    <p>– Proxecto básico e estudo de impacto ambiental referido á solicitude da autorización ambiental integrada das instalacións de Unemsa sitas en Coristanco, provincia da Coruña. Febreiro de 2014. Ref.: 04_2013.</p>
    <p>– Resumo no técnico referido á solicitude da autorización ambiental integrada das instalacións de Unemsa sitas en Coristanco, provincia da Coruña. Febreiro de 2014. Ref.: 04_2013.</p>
    <p>Co fin de que calquera interesado poida consultala e, se é o caso, formular no dito prazo as alegacións, suxestións ou observacións que considere convenientes, os citados documentos estarán á disposición dos administrados, en horario de atención ao público, nas seguintes dependencias:</p>
    <p>– Secretaría Xeral de Calidade e Avaliación Ambiental-Servizo de Prevención e Control Integrados da Contaminación (r/ San Lázaro, s/n - 15781 Santiago de Compostela).</p>
    <p>– Xefatura Territorial da Coruña da Consellería de Medio Ambiente, Territorio e Infraestruturas (r/ Vicente Ferrer, 2, 15008 A Coruña).</p>
    <p>– Concello de Coristanco (San Roque, Traba, 15147 Coristanco, A Coruña).</p>
    <p>Ademais poderán consultalos na páxina web da Consellería de Medio Ambiente, Territorio e Infraestruturas (http://www.cmati.xunta.es/ &gt;&gt;medio ambiente e sostibilidade &gt;&gt; prevención e control de actividades&gt;&gt;autorización ambiental integrada &gt;&gt;proxectos en información pública).</p>
    <p>Santiago de Compostela, 28 de febreiro de 2014</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <h2>ANEXO</h2>
    <p>Clave do expediente: 2013-IPPC-I-75.</p>
    <p>Peticionario: Unión de Empresas Madereras, S.A. (Unemsa).</p>
    <p>Domicilio social: A Canosa, Rus, s/n, 15100 Carballo.</p>
    <p>Localización da instalación: A Braña, s/n, Erbecedo, 15147 Coristanco.</p>
    <p>Actividade: produción de taboleiros de partículas.</p>
    <p>Descrición: para o desenvolvemento da súa actividade a planta conta coas seguintes ins-talacións.</p>
    <p>– Liña de tratamento da madeira: </p>
    <p>a) Liña de fabricación de taboleiro de partículas: parque de madeira; instalación de des-cortizado, esteladura e clasificación; secado; encolado; preprensadura e prensadura; corta; arrefriado; curado, lixado e escuadrado.</p>
    <p>b) Liña de taboleiro melaminizado.</p>
    <p>– Instalacións auxiliares:</p>
    <p>a) Instalacións térmicas: coxeración (actualmente a instalación conta con 4 motores que empregan fuel como combustible, estando previsto o cambio de dous destes motores por un novo motor que empregue gas natural), caldeira de biomasa, caldeira prensa de melamina, cámaras de combustión (×2) e cámara de leito fluidizado de biomasa. </p>
    <p>b) Sistema de tratamento de augas pluviais: baruto en espiral auto limpante, seguido de balsa de decantación/separación de flotantes.</p>
    <p>Verteduras: a instalación ten previsto verter as augas residuais fecais á rede de saneamento municipal e as augas pluviais tratadas ao río Grande de Xubia.</p>

