---
date: '2014-04-07'
id: G0164-010414-0004
page: 15407
number: 67
agency: 'Consellería de Cultura, Educación e Ordenación Universitaria'
section: IV. Oposicións e concursos.
title: >-
  ORDE do 28 de marzo de 2014, pola que se resolve a convocatoria pública para a
  provisión, polo sistema de libre designación, de dous postos de traballo
  vacantes nesta consellería.
range: Orde
url: >-
  https://www.xunta.gal/dog/Publicados/2014/20140407/AnuncioG0164-010414-0004_gl.html
---
<p>Convocada a provisión, polo sistema de libre designación, de dous postos de traballo vacantes na Consellería de Cultura, Educación e Ordenación Universitaria, mediante Orde do 28 de febreiro de 2014 (DOG nº 46, do 7 de marzo), e de conformidade co establecido no artigo 29.2 do texto refundido da Lei da función pública de Galicia, aprobada polo Decreto lexislativo 1/2008, do 13 de marzo, e no artigo 16 do Regulamento de provisión de postos de traballo, promoción profesional e promoción interna, aprobado polo Decreto 93/1991, do 20 de marzo, e no uso das atribucións conferidas polo artigo 17.4 do referido regulamento, esta consellería</p>
    <h2>RESOLVE:</h2>
    <p>Primeiro. Adxudicarlles os destinos nos postos de traballos que se indican ás persoas funcionarias que se relacionan no anexo desta orde.</p>
    <p>Segundo. O cesamento no actual destino efectuarase, segundo o previsto no artigo 14 do Regulamento de provisión de postos de traballo, promoción profesional e promoción interna, aprobado polo Decreto 93/1991, do 20 de marzo, no prazo de tres días contados a partir do seguinte ao da publicación desta orde no Diario Oficial de Galicia.</p>
    <p>O prazo para tomar posesión no novo destino obtido será de tres días hábiles se non implica cambio de residencia ou de sete días hábiles se comporta cambio de residencia. Cando o/a adxudicatorio/a do posto obteña coa súa toma de posesión o reingreso ao servizo activo, o prazo será de vinte días hábiles.</p>
    <p>Terceiro. A xefatura do centro no que cause baixa a persoa funcionaria, así como a daquel no que obteña praza, realizará dentro dos prazos sinalados no punto anterior, as dilixencias de cesamento e toma de posesión, das que se lle dará traslado, á Dirección Xeral da Función Pública.</p>
    <p>Contra esta orde, que lle pon fin á vía administrativa, poderase formular recurso potestativo de reposición ante o conselleiro de Cultura, Educación e Ordenación Universitaria no prazo dun mes que se contará a partir do día seguinte ao da súa publicación no Diario Oficial de Galicia, de conformidade co establecido na Lei 30/1992, do 26 de novembro, de réxime xurídico das administracións públicas e do procedemento administrativo común, segundo a redacción dada pola Lei 4/1999, do 13 de xaneiro, ou ben directamente un recurso contencioso-administrativo ante o xulgado do contencioso-administrativo competente no prazo de dous meses contados a partir do día seguinte ao da súa publicación, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 28 de marzo de 2014</p>
    <footer><p>P.D. (Orde do 25.1.2012)<br>Jesús Oitavén Barcala<br>Secretario xeral técnico da Consellería de Cultura, Educación e<br>Ordenación Universitaria</p></footer>
    <h2>ANEXO</h2>
    <p>Apelidos e nome: Fernandez-Albalat Ruiz, Rosario.</p>
    <p>NRP ou DNI: 3244315757A2061.</p>
    <p>Subgrupo: A1.</p>
    <p>Corpo ou escala: facultativo superior da Xunta de Galicia, Arquitectos.</p>
    <p>Posto de traballo: xefatura do servizo de Patrimonio Cultural.</p>
    <p>Código do posto: ED.C99.10.000.15001.568.</p>
    <p>Nivel: 28.</p>
    <p>Centro directivo: Xefatura Territorial.</p>
    <p>Localidade: A Coruña.</p>
    <p>Apelidos e nome: Seara Carballo, Alfredo.</p>
    <p>NRP ou DNI: 3490491424A2072.</p>
    <p>Subgrupo: A1.</p>
    <p>Corpo ou escala: facultativo superior da Xunta de Galicia, Arqueólogos.</p>
    <p>Posto de traballo: xefatura do servizo de Patrimonio Cultural.</p>
    <p>Código do posto: ED.C99.10.000.32001.544.</p>
    <p>Nivel: 28.</p>
    <p>Centro directivo: Xefatura Territorial.</p>
    <p>Localidade: Ourense.</p>

