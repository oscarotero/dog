---
date: '2014-10-15'
id: L222-091014-0001
page: 44363
number: 197
agency: Concello do Grove
section: VI. Anuncios. b) Administración local.
title: ANUNCIO de aprobación inicial do Plan xeral de ordenación municipal do Grove.
range: Anuncio
url: >-
  https://www.xunta.gal/dog/Publicados/2014/20141015/AnuncioL222-091014-0001_gl.html
---
<p>O Pleno da Corporación, en sesión celebrada o 18 de setembro de 2014, adoptou o seguinte acordo con 9 votos a favor do PP, 6 votos en contra do PSG-PSOE e unha abstención do Grupo Mixto (EU):</p>
    <p>Asunto: aprobación inicial do PXOM do Grove.</p>
    <p>Primeiro. Aprobar inicialmente o Plan xeral do Grove e sometelo, conxuntamente co ISA, a información pública polo prazo de dous meses.</p>
    <p>Segundo. Someter o expediente e, polo tanto, os documentos do plan xeral e o informe de sustentabilidade ambiental (ISA) a trámite de consultas e información pública durante o prazo de dous meses mediante anuncio no DOG e en dous dos xornais de maior difusión da provincia. </p>
    <p>Durante ese prazo quedará o expediente de manifesto, no Departamento de Urbanismo, en horario de atención ao público, das 10.00 ás 14.00 horas, e poderanse formular as alegacións que se consideren pertinentes. A información pública será tamén para os efectos da avaliación ambiental estratéxica do plan nos termos previstos na Lei 9/2006, do 28 de abril.</p>
    <p>Terceiro. Suspender a tramitación e aprobación de plans de desenvolvemento, de instrumentos de xestión, así como o outorgamento de toda clase de autorizacións e licenzas urbanísticas de parcelación, edificación e demolición para áreas e usos determinados naquelas zonas do territorio obxecto do planeamento cuxas novas determinacións supoñen a modificación da ordenación urbanística vixente. A suspensión determinada por esta aprobación terá unha duración máxima dun ano contado desde a dita aprobación. </p>
    <p>Cuarto. Simultaneamente á información pública, solicitar informe de todos os organismos que resulten afectados, de municipios limítrofes, así como as consultas fixadas no documento de referencia e no resto do expediente conforme a lexislación sectorial específica, nos termos que constan no expediente.</p>
    <p>Quinto. Desistir do procedemento de aprobación do Plan xeral do Grove, iniciado mediante Acordo do 17 de novembro de 2000, por imposibilidade material de continuar o expediente á vista da nova normativa en vigor e a comunicación do secretario xeral de Calidade e Avaliación Ambiental, e arquivar as ditas actuacións.</p>
    <p>O Grove, 22 de setembro de 2014</p>
    <footer><p>Miguel Ángel Pérez García<br>Alcalde</p></footer>

