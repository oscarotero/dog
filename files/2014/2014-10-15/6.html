---
date: '2014-10-15'
id: G0003-031014-0003
page: 44272
number: 197
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 23 de setembro de 2014, da Xerencia de Xestión Integrada da
  Coruña, pola que se resolve a convocatoria pública para a provisión, polo
  sistema de libre designación, dun posto de coordinador do Servizo de Atención
  Primaria.
range: Resolución
url: >-
  https://www.xunta.gal/dog/Publicados/2014/20141015/AnuncioG0003-031014-0003_gl.html
---
<p>Convocada pola Resolución 15S/2014 do 29 de xullo de 2014 (DOG nº 156, do 19 de agosto), a provisión polo sistema de libre designación, dun posto vacante de coordinador de servizo de Atención Primaria, esta xerencia, de conformidade co previsto no Decreto 206/2005, do 22 de xullo (DOG nº 145, do 29 de xullo), de provisión de prazas de persoal estatutario do Servizo Galego de Saúde, e na Orde do 24 de maio de 2006 (DOG nº 106, do 5 de xuño), pola que se establecen as bases do procedemento para a provisión de postos de xefatura e coordinación das institucións sanitarias do Servizo Galego de Saúde, e no uso das competencias atribuídas pola Orde do 5 de xullo de 2012 (DOG nº 139, do 20 de xullo), sobre delegación de competencias en órganos centrais e periféricos do Servizo Galego de Saúde,</p>
    <p class="dog-centrado-sin-cursiva-c-a">ACORDA:</p>
    <p>Primeiro. Resolver a convocatoria pública para a provisión de un posto vacante de coordinador de servizo de Atención Primaria, anunciado pola Resolución 15S/2014 (DOG nº 156, do 19 de agosto).</p>
    <p>Segundo. Nomear para o posto que se indica, a persoa citada no anexo desta resolución.</p>
    <p>Terceiro. O aspirante nomeado deberá cesar na praza que desempeña dentro dos tres días hábiles seguintes a aquel en que se publique a presente resolución no <em>Diario Oficial de Galicia</em>.</p>
    <p>Cuarto. A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>Se así o permiten as necesidades do servizo, e por petición motivada do interesado, os prazos a que se refiren os parágrafos anteriores poderán ser prorrogados polo xerente da Xerencia de Xestión Integrada. Entenderase que solicita a excedencia voluntaria por interese particular e será declarado nesa situación polo órgano competente, quen non se incorpore ao posto adxudicado no prazo establecido.</p>
    <p>Quinto. Contra esta resolución poderá interpoñerse, nos termos previstos na Lei 30/1992, do 26 de novembro, de réxime xurídico das administracións públicas e do procedemento administrativo común, recurso de alzada perante a Dirección de Recursos Humanos do Servizo Galego de Saúde, no prazo dun mes contado desde o día seguinte ao da súa publicación.</p>
    <p>A Coruña, 23 de setembro de 2014</p>
    <footer><p>Francisco José Vilanova Fraga<br>Xerente da Xerencia de Xestión Integrada da Coruña</p></footer>
    <h2>ANEXO</h2>
    <p>Posto: coordinador do Servizo de Atención Primaria de Montealto-A Torre.</p>
    <p>Nome e apelidos: Mercedes Rosende Queijo.</p>
    <p>DNI: 76333411-E.</p>

