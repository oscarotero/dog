---
date: '2014-10-15'
id: CA02-091014-0003
page: 44260
number: 197
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  RESOLUCIÓN do 6 de outubro de 2014, do tribunal designado para cualificar as
  probas dirixidas á obtención e renovación do certificado de conselleiro de
  seguridade para o transporte de mercadorías perigosas por estrada e por
  ferrocarril, pola que se anuncia a exposición pública da relación definitiva
  de admitidos e excluídos e se determinan as datas, o lugar e os horarios de
  realización dos correspondentes exercicios.
range: Resolución
url: >-
  https://www.xunta.gal/dog/Publicados/2014/20141015/AnuncioCA02-091014-0003_gl.html
---
<p>En sesión do tribunal designado para cualificar as probas dirixidas á obtención e renovación do certificado de conselleiro de seguridade para o transporte de mercadorías perigosas por estrada e por ferrocarril, convocadas mediante Resolución do 20 de xuño de 2014, da Dirección Xeral de Mobilidade (<em>Diario Oficial de Galicia</em> nº 131, do 11 de xullo), acordouse, de conformidade co disposto nas bases sexta punto 5 e oitava punto 1 da mencionada resolución.</p>
    <p>Primeiro. Facer pública a relación definitiva de admitidos e excluídos para a realización das mencionadas probas e proceder á exposición pública da referida lista definitiva na páxina web da Consellería de Medio Ambiente, Territorio e Infraestruturas e nos taboleiros de anuncios dos servizos centrais da dita consellería, da Dirección Xeral de Mobilidade e dos servizos de Mobilidade.</p>
    <p>Segundo. As correspondentes probas terán lugar na Escola Galega de Administración Pública (EGAP), rúa de Madrid, 2-4, As Fontiñas, Santiago de Compostela.</p>
    <p>Os ditos exercicios realizaranse na data e nos horarios que a seguir se indican.</p>
    <p>– Xoves 30 de outubro de 2014.</p>
    <p>Modalidade por estrada: certificado de conselleiro de seguridade ADR.</p>
    <p>Obtención de todas as clases: 8.30 horas.</p>
    <p>Renovación de todas as clases: 9.30 horas.</p>
    <p>Obtención da clase 1: 16.30 horas.</p>
    <p>Renovación da clase 1: 17.30 horas.</p>
    <p>Obtención da clase 2: 14.30 horas.</p>
    <p>Renovación da clase 2: 15.30 horas.</p>
    <p>Obtención das clases 3, 4.1, 4.2, 4.3, 5.1, 5.2, 6.1, 6.2, 8 e 9: 12.30 horas.</p>
    <p>Renovación das clases 3, 4.1, 4.2, 4.3, 5.1, 5.2, 6.1, 6.2, 8 e 9: 13.30 horas.</p>
    <p>Obtención da clase 7: 8.30 horas.</p>
    <p>Obtención de materias líquidas: 10.30 horas.</p>
    <p>Renovación de materias líquidas: 11.30 horas.</p>
    <p>Modalidade por ferrocarril: certificado de conselleiro de seguridade RID.</p>
    <p>Obtención de todas as clases: 10.30 horas.</p>
    <p>Renovación de todas as clases: 11.30 horas.</p>
    <p>Terceiro. Para os efectos de proceder á realización dos correspondentes chamamentos, os aspirantes deberán presentarse ás probas 15 minutos antes do comezo de cada exercicio.</p>
    <p>Cuarto. Os interesados serán convocados para cada exercicio en chamamento único, resultando excluído da súa realización quen non compareza no dito momento.</p>
    <p>Quinto. Os aspirantes excluídos por non comparecer no momento do chamamento non terán dereito a que se lles devolvan os importes aboados en concepto de dereitos de exame.</p>
    <p>Sexto. Os aspirantes terán que se presentar ás probas provistos do orixinal do seu documento nacional de identidade. Non se permitirá o acceso ao recinto onde se realicen os exercicios a aqueles candidatos que carezan da referida documentación. Tales aspirantes excluídos non terán dereito a que se lles devolvan os importes aboados en concepto de dereitos de exame.</p>
    <p>Sétimo. Os interesados deberán levar bolígrafo e, para a realización do suposto práctico, o ADR ou RID e máquina calculadora sen memoria RAM.</p>
    <p>Santiago de Compostela, 6 de outubro de 2014</p>
    <footer><p>Mercedes López Caneda<br>Presidenta do tribunal</p></footer>

