---
date: '2014-01-03'
id: G0244-301213-0003
page: 175
number: 2
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  DECRETO 189/2013, do 27 de decembro, polo que se concede o título de
  Embaixador de Honra do Camiño de Santiago a título persoal a S.A.R. o Príncipe
  de Asturias.
range: Decreto
url: >-
  https://www.xunta.gal/dog/Publicados/2014/20140103/AnuncioG0244-301213-0003_gl.html
---
<p>O artigo 3 do Decreto 163/2013, do 24 de outubro, polo que se regula a concesión do título de Embaixador de Honra do Camiño de Santiago, establece as categorías do título, unha a título persoal e outra de carácter institucional, cun máximo de oito títulos en cada categoría, e o artigo 4 do citado decreto sinala que o título concederase con carácter vitalicio por decreto do Consello da Xunta de Galicia.</p>
    <p>Tendo en conta o previsto nos artigos antes indicados, o Goberno galego ten a vontade de outorgarlle a distinción á persoa que se indica a seguir.</p>
    <p>Polo tanto, por proposta do vicepresidente e conselleiro de Presidencia, Administracións Públicas e Xustiza e logo do acordo do Consello da Xunta de Galicia, na súa reunión do día vinte e sete de decembro de dous mil trece,</p>
    <h2>DISPOÑO:</h2>
    <p>Concederlle o título de Embaixador de Honra do Camiño de Santiago a título persoal e con carácter vitalicio a S.A.R. o Príncipe de Asturias.</p>
    <p>Santiago de Compostela, vinte e sete de decembro de dous mil trece</p>
    <footer><p>Alberto Núñez Feijóo<br>Presidente</p><p>Alfonso Rueda Valenzuela<br>Vicepresidente e conselleiro de Presidencia, Administracións Públicas e Xustiza</p></footer>

