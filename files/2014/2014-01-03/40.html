---
date: '2014-01-03'
id: G0165-181213-0005
page: 263
number: 2
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO do 16 de decembro de 2013, da Xefatura Territorial de Pontevedra, polo
  que se comunica o comezo dos traballos de investigación da propiedade na zona
  de concentración parcelaria de Cercio (Lalín).
range: Anuncio
url: >-
  https://www.xunta.gal/dog/Publicados/2014/20140103/AnuncioG0165-181213-0005_gl.html
---
<p>Ponse en coñecemento de todas as persoas interesadas na concentración parcelaria da zona de Cercio (Lalín-Pontevedra), declarada de utilidade pública e urxente execución polo Decreto 336/1988, do 17 de novembro, polo que se modifican os decretos 252/1986 e 253/1986 (DOG nº 1, do 2 de xaneiro de 1989), que se van iniciar os traballos de investigación da propiedade para os efectos da concentración, que darán comezo o día seguinte ao da publicación deste anuncio e que se prolongarán durante o tempo necesario, no lugar habilitado para os efectos na mesma parroquia e nas dependencias do Servizo de Infraestruturas Agrarias de Pontevedra.</p>
    <p>Requírense os propietarios, arrendatarios e, en xeral, os cultivadores e titulares de calquera dereito para que, dentro do citado prazo, lle presenten ao persoal encargado dos citados traballos os escritos en que fundamenten os seus dereitos e declaren, en todo caso, os gravames ou situacións xurídicas que afecten as súas parcelas ou os seus dereitos.</p>
    <p>Advírtese que as parcelas dos propietarios que non declarasen neste período serán consideradas como parcelas de descoñecidos e daráselles o destino sinalado na Lei 10/1985, do 14 de agosto, de concentración parcelaria para Galicia, modificada pola Lei 12/2001, do 10 de setembro. Tamén se advirte que a falsidade destas declaracións dará lugar, con independencia das sancións penais, á responsabilidade por danos e perdas que deriven dela.</p>
    <p>Os traballos de concentración afectarán en principio a totalidade das parcelas pertencentes á parroquia de Cercio (Lalín-Pontevedra). Polo tanto, os propietarios deberán, no seu propio interese, ademais de facer a declaración das súas parcelas, seguir o desenvolvemento dos traballos de concentración para facer valer os seus dereitos no momento oportuno.</p>
    <p>Pontevedra, 16 de decembro de 2013</p>
    <footer><p>Miguel Ángel Pérez Dubois<br>Xefe territorial de Pontevedra</p></footer>

