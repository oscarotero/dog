---
date: '2014-01-14'
id: G0003-301213-0001
page: 1507
number: 8
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 18 de decembro de 2013, da Xerencia de Xestión Integrada de
  Vigo, pola que se resolve a convocatoria pública para a provisión do posto de
  supervisión da Área Funcional de Consultas na Xerencia de Xestión Integrada de
  Vigo.
range: Resolución
url: >-
  https://www.xunta.gal/dog/Publicados/2014/20140114/AnuncioG0003-301213-0001_gl.html
---
<p>Tras ser convocada pola Resolución LD 1/2013, do 19 de agosto de 2013 (DOG número 176, do 16 de setembro), a provisión do posto de supervisión de Área Funcional de Consultas, esta xerencia, de conformidade coa competencia atribuída no artigo 3 da Orde da Consellería de Sanidade, do 24 de maio de 2006, pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde (DOG número 106, do 5 de xuño), e a Orde do 5 de xullo de 2012 sobre delegación de competencias en órganos centrais e periféricos do Servizo Galego de Saúde,</p>
    <h2>DISPÓN:</h2>
    <p>Primeiro. Resolver a convocatoria pública para a provisión do posto de supervisión da Área Funcional de Consultas na Xerencia de Xestión Integrada de Vigo, convocada pola Resolución do 19 de agosto de 2013.</p>
    <p>Segundo. Nomear para o posto que se indica a persoa citada no anexo desta resolución.</p>
    <p>Terceiro. O aspirante nomeado deberá cesar na praza que desempeñe dentro dos 3 días hábiles seguintes a aquel en que se publique esta resolución no Diario Oficial de Galicia.</p>
    <p>A toma de posesión do posto de traballo adxudicado deberase efectuar dentro dos 3 días hábiles seguintes ao do cesamento, se a praza desempeñada e o posto adxudicado son da mesma área de saúde, ou no prazo de 15 días hábiles se son de distinta área de saúde. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>Se así o permiten as necesidades do servizo, e por petición motivada do interesado, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a consideración de servizo activo e percibiranse os correspondentes haberes de conformidade co que estableza a Orde sobre a confección de nóminas do persoal ao servizo da Administración autonómica.</p>
    <p>Entenderase que solicita a excedencia voluntaria por interese particular e será declarado nesa situación polo órgano competente quen non se incorpore ao posto adxudicado no prazo establecido.</p>
    <p>Cuarto. Contra esta resolución poderase interpor recurso de alzada perante a Dirección Xeral de Recursos Humanos do Servizo Galego de Saúde, no prazo dun mes contado a partir do día seguinte ao da súa publicación, nos termos dos artigos 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, segundo a redacción dada pola Lei 4/1999, do 13 de xaneiro.</p>
    <p>Vigo, 18 de decembro de 2013</p>
    <footer><p>Mario González González<br>Xerente de Xestión Integrada de Vigo</p></footer>
    <h2>ANEXO</h2>
    <p>Denominación do posto: supervisión da Área Funcional de Consultas.</p>
    <p>Nome e apelidos: Mª Gracia Muñoz Dueñas.</p>
    <p>DNI: 5904310A.</p>

