---
date: '2014-07-16'
id: G0244-090714-0001
page: 31334
number: 134
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 9 de xullo de 2014, da Secretaría Xeral da Emigración, pola que
  se fai pública a minoración do importe existente para a concesión de
  subvencións para promover o autoemprego e a actividade emprendedora na
  Comunidade Autónoma galega das persoas galegas retornadas para o ano 2014,
  convocadas pola Resolución do 19 de febreiro de 2014, da Secretaría Xeral da
  Emigración.
range: Resolución
url: >-
  https://www.xunta.gal/dog/Publicados/2014/20140716/AnuncioG0244-090714-0001_gl.html
---
<p>No <em>Diario Oficial de Galicia</em> núm. 39, do 26 de febreiro de 2014, publicouse a Resolución do 19 de febreiro de 2014, da Secretaría Xeral da Emigración, pola que se aproban as bases reguladoras para a concesión, en réxime de concorrencia non competitiva, de subvencións para promover o autoemprego e a actividade emprendedora na Comunidade Autónoma galega das persoas galegas retornadas e se procede á súa convocatoria para o ano 2014.</p>
    <p>A convocatoria, no seu artigo 2, destina un crédito total para esta finalidade de 197.000 €, con cargo á aplicación orzamentaria 04.30.312C.470.0. dos orzamentos xerais da Comunidade Autónoma de Galicia para o ano 2014.</p>
    <p>No parágrafo terceiro do devandito artigo 2, establécese que rematado o primeiro semestre do ano sen ter sido tramitadas solicitudes para poder adxudicar o 50 % do crédito previsto, este poderá reducirse ata o 50 % para poder atender outros fins, logo da correspondente resolución do secretario xeral da Emigración, que será publicada no <em>Diario Oficial de Galicia</em>.</p>
    <p>Como queira que, unha vez rematado o primeiro semestre do ano 2014, non foron tramitadas solicitudes para poder adxudicar o 50 % do crédito previsto, cómpre minorar o importe da contía inicial prevista na devandita resolución.</p>
    <p>Por todo o exposto e no exercicio das competencias atribuídas polo Decreto 88/2013, do 30 de maio, de estrutura orgánica dos órganos superiores e de dirección dependentes da Presidencia da Xunta de Galicia</p>
    <h2>RESOLVO:</h2>
    <p>Artigo único. </p>
    <p>1. Para o exercicio orzamentario 2014 minórase en 98.500 € o importe da contía inicial prevista no artigo 2 da Resolución do 19 de febreiro de 2014, da Secretaría Xeral da Emigración, pola que se aproban as bases reguladoras para a concesión, en réxime de concorrencia non competitiva, de subvencións para promover o autoemprego e a actividade emprendedora na Comunidade Autónoma galega das persoas galegas retornadas e se procede á súa convocatoria para o ano 2014.</p>
    <p>2. Esta modificación non afecta os prazos para a presentación de solicitudes establecidos na dita resolución de convocatoria nin tampouco o resto do seu articulado.</p>
    <p>Disposición derradeira</p>
    <p>Esta resolución entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 9 de xullo de 2014</p>
    <footer><p>Antonio Rodríguez Miranda<br> Secretario xeral da Emigración</p></footer>

