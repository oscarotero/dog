---
date: '2014-06-30'
id: G0256-160614-0005
page: 29478
number: 122
agency: Axencia Turismo de Galicia
section: VI. Anuncios. a) Administración autonómica.
title: >-
  CÉDULA do 16 de xuño de 2014, da Área Provincial de Turismo da Coruña, pola
  que se notifica a Resolución do 26 de maio de 2014, ditada no expediente
  sancionador da Coruña AC-002/2014, por infracción leve en materia de turismo.
range: Cédula
url: >-
  https://www.xunta.gal/dog/Publicados/2014/20140630/AnuncioG0256-160614-0005_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (BOE núm. 285, do 27 de novembro), modificada pola Lei 4/1999, do 13 de xaneiro (BOE núm. 12, do 14 de xaneiro), notifícaselle ao titular que no anexo se menciona a resolución do expediente sancionador en materia de turismo por infracción da Lei 7/2011, do 27 de outubro, do turismo de Galicia, xa que, intentada polos medios habituais, non se puido practicar a notificación.</p>
    <p>Esta resolución non esgota a vía administrativa e contra ela os interesados poderán interpoñer recurso de alzada, perante a directora da Axencia Turismo de Galicia, no prazo dun (1) mes desde o día seguinte ao da súa publicación, sen prexuízo de que os interesados poidan interpoñer calquera outro que xulguen oportuno.</p>
    <p>De non presentar recurso no dito prazo, a sanción devirá firme e poderá facerse efectiva en período voluntario nos seguintes prazos: a) publicación entre os días 1 e 15 de cada mes, desde a data de publicación ata o día 20 do mes posterior ou, se este non for hábil, ata o inmediato hábil seguinte; b) publicación entre os días 16 e último de cada mes, desde a data da publicación ata o día 5 do segundo mes posterior ou, se este non for hábil, ata o inmediato seguinte. O pagamento realizarase por transferencia bancaria mediante os impresos formalizados que lles serán facilitados nas dependencias desta área provincial, a favor do Tesouro da Facenda galega. De non efectuarse o ingreso no citado prazo, procederase á súa exacción por vía de constrinximento, segundo o disposto pola Orde do 23 de novembro de 2001, da Consellería de Economía e Facenda (DOG núm. 235, do 5 de decembro).</p>
    <p>A Coruña, 16 de xuño de 2014</p>
    <footer><p>P.S. (Resolución do 30.1.2014)<br>Crisanto Jesús Lamela Rozas<br>Xefe da Sección de Infraestrutura Turística</p></footer>
    <footer><p>ANEXO</p></footer>
    <p>Expediente: AC-002/2014.</p>
    <p>Denunciada: Josmator Hostelery Caiman Island, S.L.</p>
    <p>CIF: B70266442.</p>
    <p>Establecemento: café bar Tortoni 9.</p>
    <p>Enderezo: CC. Los Cantones Village. Avenida Alférez Provisional, 3.</p>
    <p>Localidade: A Coruña.</p>
    <p>Precepto infrinxido: artigo 109.2, alíneas a) e b) da Lei 7/2011.</p>
    <p>Resolución: 26 de maio de 2014.</p>
    <p>Sanción: multa de setecentos euros (700 €).</p>

