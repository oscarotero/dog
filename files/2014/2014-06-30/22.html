---
date: '2014-06-30'
id: G2348-060614-0001
page: 29427
number: 122
agency: Xulgado do Social número 5 da Coruña
section: V. Administración de xustiza.
title: EDICTO (801/2013).
range: Edicto
url: >-
  https://www.xunta.gal/dog/Publicados/2014/20140630/AnuncioG2348-060614-0001_gl.html
---
<p>María Jesús Hernando Arenas, secretaria xudicial do Xulgado do Social número 5 da Coruña, fai saber que ante este xulgado se tramitan autos co número P.O. 801/2013 por instancia de Pilar Fachal González contra Sada Hostelería, S.L., administración concursal e Fogasa sobre cantidade, en que no día da data se ditou sentenza cuxa parte dispositiva di textualmente: </p>
    <p>«Parte dispositiva.</p>
    <p>Acordo:</p>
    <p>Ter por desistida a Pilar Fachal González da súa demanda de cantidade contra Sada Hostelería, S.L., Fogasa e administración concursal.</p>
    <p>Arquivar as actuacións en canto sexa firme esta resolución.</p>
    <p>Incorpórese o orixinal ao libro de decretos, deixando certificación del no procedemento da súa razón.</p>
    <p>Notifíquese ás partes e fágaselles saber que, en aplicación do mandato contido no artigo 53.2 da Lei de xurisdición social, no primeiro escrito ou comparecencia ante o órgano xudicial, as partes ou interesados e, se é o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións intentadas neles sen efecto serán válidas ata que non sexan facilitados outros datos alternativos, e será carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similar, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación. Contra esta resolución cabe recurso directo de revisión, que se deberá interpor ante quen dita a resolución no prazo dos tres días hábiles seguintes ao da súa notificación, con expresión da infracción que contén a xuízo do recorrente (artigo 188 da Lei de xurisdición social).</p>
    <p>O recorrente que non teña a condición de traballador ou beneficiario do réxime público de Seguridade Social, deberá facer un depósito para recorrer de 25 euros. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles».</p>
    <p>Para que conste e para a súa inserción no <em>Diario Oficial de Galicia</em>, co fin de que lle sirva de notificación á empresa demandada Sada Hostelería, S.L., co apercibimento de que as sucesivas notificacións se realizarán nas dependencias do xulgado, agás as que sexan autos ou sentenzas, ou cando se trate de emprazamento, expido e asino este edicto.</p>
    <p>A Coruña, 6 de xuño de 2014</p>
    <footer><p>María Jesús Hernando Arenas<br>A secretaria xudicial</p></footer>

