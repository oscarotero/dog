---
date: '2014-07-15'
id: L354-260614-0004
page: 31317
number: 133
agency: Concello de Ourense
section: VI. Anuncios. b) Administración local.
title: ANUNCIO da aprobación definitiva de estudo de detalle (expediente 2013010722).
range: Anuncio
url: >-
  https://www.xunta.gal/dog/Publicados/2014/20140715/AnuncioL354-260614-0004_gl.html
---
<p>Anúnciase, de conformidade co disposto no artigo 92.3 da Lei 9/2002, do 30 de decembro, de ordenación urbanística e protección do medio rural de Galicia, que o Concello Pleno, en sesión ordinaria do día 6 de xuño do ano 2014, adoptou, entre outros, o acordo cuxa parte dispositiva di:</p>
    <p>«O Pleno do Concello, por vinte e dous votos a favor dos grupos municipais do Partido Popular e PSdeG-PSOE, e cinco abstencións dos grupos municipais do Bloque Nacionalista Galego e Democracia Ourensana, adoptou o seguinte acordo:</p>
    <p>1. Aprobar definitivamente o estudo de detalle de reaxuste de aliñacións e rasantes na rúa da Asunción, por pedimento de Bautista Rodríguez Díaz en representación da Xunta de Compensación da zona 4 do SU-25, segundo o documento refundido presentado no concello o 27 de maio de 2014, rexistro de entrada número 2014027065, no cal se varía o plano nº 2, nos termos que figura en certificación do enxeñeiro de camiños, canles e portos, Manuel Durán Fuentes, do mesmo día, en relación co documento aprobado inicialmente o 27 de xaneiro de 2014 pola Xunta de Goberno Local dilixenciado pola Secretaría de dito órgano.</p>
    <p>2. Comunicar este acordo á Secretaría Xeral de Ordenación do Territorio e Urbanismo da Consellería de Medio Ambiente, Territorio e Infraestruturas da Xunta de Galicia xunto con copia autenticada de dous exemplares do documento aprobado definitivamente con todos os planos e documentos que o integran, debidamente dilixenciados.</p>
    <p>3. Notificalles este acordo aos interesados e publicalo no Diario Oficial de Galicia con mención expresa do previsto no artigo 92.3 da Lei 9/2002 e do réxime de recursos».</p>
    <p>Contra esta resolución, que é definitiva na vía administrativa, poderase interpoñer recurso contencioso-administrativo, ante o Tribunal Superior de Xustiza de Galicia, no prazo de dous meses contados desde o día seguinte ao da publicación deste anuncio. Non obstante, poderase interpoñer calquera outro recurso que se considere oportuno.</p>
    <p>Todo isto conforme o disposto nos artigos 52 da Lei reguladora das bases do réxime local; 194 e concordantes do Regulamento de organización, funcionamento e réxime xurídico das entidades locais; 58 da Lei de réxime xurídico das administracións públicas e do procedemento administrativo común; 10 e 46 da Lei da xurisdición contencioso-administrativa, e demais de aplicación.</p>
    <p>Con data do 18 de xuño de 2014 recibiu o expediente a Consellería de Medio Ambiente, Territorio e Infraestruturas.</p>
    <p>Ourense, 18 de xuño de 2014</p>
    <footer><p>Agustín Fernández Gallego<br>Alcalde presidente</p></footer>

