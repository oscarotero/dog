---
date: '2014-07-15'
id: G0244-140714-0006
page: 31145
number: 133
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  DECRETO 84/2014, do 10  de xullo, polo que se concede a Medalla de Galicia na
  súa categoría de ouro.
range: Decreto
url: >-
  https://www.xunta.gal/dog/Publicados/2014/20140715/AnuncioG0244-140714-0006_gl.html
---
<p>O artigo 4 do Decreto 1/1991, do 11 de xaneiro, polo que se regula a concesión da Medalla de Galicia, modificado polo Decreto 215/2003, do 3 de abril, establece as medallas que, anualmente, se poderán outorgar nas súas distintas categorías.</p>
    <p>Tendo en conta o previsto no artigo antes indicado, o Goberno galego ten a vontade de outorgarlle a súa máis alta distinción a quen se indica a seguir.</p>
    <p>Polo tanto, por proposta do vicepresidente e conselleiro de Presidencia, Administracións Públicas e Xustiza e logo do acordo do Consello da Xunta de Galicia, na súa reunión do día dez de xullo de dous mil catorce,</p>
    <h2>DISPOÑO:</h2>
    <p>Concederlle a Medalla de Ouro de Galicia:</p>
    <p>1. Ás vítimas do accidente ferroviario de Angrois.</p>
    <p>2. Aos veciños de Angrois.</p>
    <p>3. Aos profesionais e voluntarios da saúde que se indican a seguir:</p>
    <p>– Profesionais sanitarios da área sanitaria de Santiago de Compostela.</p>
    <p>– Profesionais da Fundación Pública Urxencias Sanitarias 061.</p>
    <p>– Profesionais da Fundación Pública Centro de Transfusión de Galicia.</p>
    <p>– Profesionais do Instituto de Medicina Legal de Galicia.</p>
    <p>– Psicólogos do Grupo de Intervención Psicolóxica en Catástrofes e Emerxencias do Colexio Oficial de Psicoloxía de Galicia.</p>
    <p>– Doadores de sangue de Galicia.</p>
    <p>4. Aos profesionais e voluntarios dos dispositivos de emerxencias e seguridade que se indican a seguir: </p>
    <p>– Bombeiros que participaron nas tarefas de rescate.</p>
    <p>– Profesionais da Axencia Galega de Emerxencias e técnicos de emerxencias da Xunta de Galicia.</p>
    <p>– Persoal da Policía Local de Santiago de Compostela.</p>
    <p>– Persoal do Corpo Nacional de Policía en Galicia.</p>
    <p>– Persoal da Garda Civil en Galicia.</p>
    <p>– Persoal da Unidade de Policía Adscrita á Xunta de Galicia.</p>
    <p>– Voluntarios de Protección Civil de Galicia.</p>
    <p>– Cruz Vermella de Galicia.</p>
    <p>Santiago de Compostela, dez de xullo de dous mil catorce.</p>
    <footer><p>Alberto Núñez Feijóo<br>Presidente</p><p>Alfonso Rueda Valenzuela<br>Vicepresidente e conselleiro de Presidencia, Administracións Públicas e Xustiza</p></footer>

