---
date: '2014-07-15'
id: CA04-250614-0001
page: 31279
number: 133
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 18 de xuño de 2014, da Xefatura Territorial de Lugo, pola que se
  somete a información pública a solicitude de autorización administrativa,
  aprobación do proxecto de execución e declaración de utilidade pública, en
  concreto, da instalación eléctrica LMT derivada Casares, nos concellos de
  Quiroga e Ribas de Sil (expediente 001/2013 AT).
range: Resolución
url: >-
  https://www.xunta.gal/dog/Publicados/2014/20140715/AnuncioCA04-250614-0001_gl.html
---
<p>Para os efectos previstos na Lei 54/1997, do 27 de novembro, do sector eléctrico (BOE núm. 285, do 28 de novembro), e no título VII do Real decreto 1955/2000, do 1 de decembro (BOE núm. 310, do 27 de decembro) polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa, a aprobación do proxecto de execución e a declaración de utilidade pública, en concreto, da seguinte instalación eléctrica: </p>
    <p>Denominación: LMT derivada Casares.</p>
    <p>Solicitante: Unión Fenosa Distribución, S.A. </p>
    <p>Domicilio social: A Batundeira, 2, Velle (Ourense).</p>
    <p>Finalidade: mellorar a calidade da subministración eléctrica na zona.</p>
    <p>Características técnicas principais:</p>
    <p>1. Liña de media tensión aérea a 20 kV, de 644 m de lonxitude, en condutor LA-56, con orixe no apoio metálico existente da LMT MFT801, nº 0 no proxecto, e final no Centro de transformación intemperie dos Casares, proxectado, sobre apoio de formigón nº 5, sobre apoios metálicos (6) e de formigón (1).</p>
    <p>2. Centro de transformación intemperie de 50 kVA 20/0,4 kV, sobre apoio de formigón.</p>
    <p>3. Rede de baixa tensión do centro de transformación dos Casares, de 10 m de lonxitude, en condutor RZ 0,6/1kV-3×95/54,6 Al, de conexión á RBT existente dos Casares.</p>
    <p>A declaración de utilidade pública, segundo o sinalado no artigo 54 da citada Lei 54/1997, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupacion para os efectos do artigo 52 da Lei do 16 de decembro de 1954, de expropiación forzosa (BOE núm. 351, do 17 de decembro).</p>
    <p>A relación concreta e individualizada de bens e dereitos afectados que se consideran de necesaria ocupación, figuran no anexo que se insire xunto con esta resolución.</p>
    <p>Aquelas persoas ou entidades que se consideren afectadas poderán presentar as súas alegacións por duplicado nesta xefatura territorial (Edificio Administrativo da Xunta de Galicia en Lugo, rolda da Muralla, 70) referidas ás posibles limitacións á constitución da servidume de paso de liñas eléctricas (artigo 161 do Real decreto 1955/2000) e aqueloutras que estimen oportunas no prazo de vinte días hábiles contados desde o día seguinte ao da última publicación ou ao da notificación individual.</p>
    <p>Durante este prazo poderase examinar o proxecto das instalacións nesta xefatura territorial, de luns a venres, entre as 9.00 e ás 14.00 horas. </p>
    <p>Ata o mesmo momento do levantamento das actas previas, os interesados poderán facer alegacións por escrito para os únicos efectos de corrixir posibles erros que se atopen ao relacionar os bens e dereitos afectados segundo dispón o artigo 56.2 do regulamento da Lei de expropiación forzosa (BOE núm. 160, do 20 de xuño de 1957).</p>
    <p>Esta publicación realízase igualmente para os efectos do artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos, non se saiba o lugar de notificación, ou ben, tentada a notificación, non se puidera realizar, e así dirixirlle ao Ministerio Fiscal as dilixencias que se produzan, de conformidade co artigo 5 da Lei de expropiación forzosa, do 16 de decembro de 1954.</p>
    <p>Lugo, 18 de xuño de 2014</p>
    <footer><p>José Manuel Vázquez Leirado<br>Xefe territorial de Lugo</p></footer>

