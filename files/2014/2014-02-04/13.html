---
date: '2014-02-04'
id: G2358-150114-0002
page: 4641
number: 23
agency: Xulgado do Social número 1  de Lugo
section: V. Administración de xustiza.
title: EDICTO (1055/2012).
range: Edicto
url: >-
  https://www.xunta.gal/dog/Publicados/2014/20140204/AnuncioG2358-150114-0002_gl.html
---
<p>Rafael González Alió, secretario xudicial do Xulgado do Social número 1 de Lugo, fago saber que no procedemento 1055/2012 deste xulgado do social, seguido por instancia de Fe Prieto Ares contra Xertigán, S. Coop. Galega e o Fogasa, sobre reclamación de cantidade, ditouse sentenza cuxa resolución é a seguinte:</p>
    <p>Que estimando parcialmente a demanda presentada por Fe Prieto Ares, representada pola letrada Sra. Ferreiro Abelairas, contra a empresa Xertigán, Sociedade Cooperativa Galega e contra o Fondo de Garantía Salarial (Fogasa), que non compareceron malia estaren citados en legal forma, debo condenar e condeno a expresada empresa demandada a aboarlle á parte demandante a cantidade de sete mil setecentos setenta e tres euros con oitenta e un céntimos (7.773,81 euros) brutos, máis o 10 % por demora, o cal non deberá aplicarse á cantidade debida en concepto de aviso previo (360,50 euros). Iso sen prexuízo da ulterior responsabilidade que puidese alcanzar ao Fondo de Garantía Salarial (Fogasa) nos casos legalmente previstos.</p>
    <p>Notifíqueselles esta resolución ás partes, coa advertencia de que contra ela cabe interpoñer recurso de suplicación ante a Sala do Social do Tribunal Superior de Xustiza de Galicia, dentro dos cinco días seguintes ao da súa notificación, por conduto deste xulgado ante o que deberá ser anunciado tal propósito mediante comparecencia ou por escrito e cos demais requisitos exixidos nos artigos 191 e seguintes da Lei reguladora da xurisdición social.</p>
    <p>E para que lle sirva de notificación en forma a Xertigán, S. Coop. Galega, en ignorado paradoiro, expido e asino o presente edicto.</p>
    <p>Lugo, 13 de xaneiro de 2014</p>
    <footer><p>O secretario xudicial</p></footer>

