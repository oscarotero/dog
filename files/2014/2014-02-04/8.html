---
date: '2014-02-04'
id: G2018-240114-0005
page: 4634
number: 23
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 23 de xaneiro de 2014 pola que se aproban e se fan públicas as
  listaxes provisionais de persoas admitidas e excluídas ao proceso selectivo
  para cubrir unha praza da categoría profesional de técnico/a de investigación,
  área bioloxía-saúde (leira de prácticas), grupo III desta universidade, pola
  quenda de promoción interna e pola quenda de acceso libre.
range: Resolución
url: >-
  https://www.xunta.gal/dog/Publicados/2014/20140204/AnuncioG2018-240114-0005_gl.html
---
<p>Mediante Resolución do 26 de novembro de 2013 (DOG do 10 de decembro e BOE do 18 de decembro) convocáronse probas selectivas para cubrir unha praza da categoría profesional de técnico/a de investigación, área bioloxía-saúde (leira de prácticas), grupo III da USC, pola quenda de promoción interna e pola quenda de acceso libre. Finalizado o prazo de presentación de solicitudes, o reitor </p>
    <h2>RESOLVE:</h2>
    <p>Primeiro. Declarar aprobada e facer pública a listaxe provisional de persoas admitidas e excluídas pola quenda de acceso libre ás citadas probas.</p>
    <p>Segundo. Declarar que non hai persoas aspirantes pola quenda de promoción interna.</p>
    <p>Terceiro. Indicar que a listaxe provisional de persoas aspirantes admitidas e excluídas está exposta nos taboleiros de anuncios da Reitoría, da Casa da Balconada, do edificio de Servizos Administrativos e Biblioteca Intercentros e na web:</p>
    <p>http://www1.usc.es/webpas/SPAS/Laborais/Indice.htm</p>
    <p>Cuarto. As persoas aspirantes excluídas ou que non figuren na relación de persoas admitidas dispoñen dun prazo de dez días hábiles, contados a partir do seguinte ao da publicación desta resolución no Diario Oficial de Galicia, para poderen emendar os defectos que motivaren a exclusión ou a omisión.</p>
    <p>Quinto. As persoas aspirantes que, dentro do prazo sinalado, non emenden a exclusión ou aleguen a omisión, xustificando o dereito a seren incluídas na relación de persoas admitidas, serán definitivamente excluídas da realización das probas.</p>
    <p>Santiago de Compostela, 23 de xaneiro de 2014</p>
    <footer><p>P.D.<br>Jesús López Romalde<br>Vicerreitor de Titulacións e Persoal Docente e Investigador</p></footer>

