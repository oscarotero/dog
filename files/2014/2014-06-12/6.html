---
date: '2014-06-12'
id: G0165-060614-0008
page: 26608
number: 111
agency: Consellería do Medio Rural e do Mar
section: III. Outras disposicións.
title: >-
  ORDE do 5 de xuño de 2014 pola que se modifica o prazo de presentación da
  licenza municipal de obra e dos diferentes permisos administrativos previstos
  na Orde do 30 de decembro de 2013 pola que se convocan para o ano 2014 as
  axudas para a modernización das explotacións agrarias, para a incorporación de
  mozos á actividade agraria e para o fomento de instalacións e equipamentos
  agrarios en réxime asociativo, cofinanciadas co Fondo Europeo Agrícola de
  Desenvolvemento Rural (Feader) no marco do PDR de Galicia 2007-2013.
range: Orde
url: >-
  https://www.xunta.gal/dog/Publicados/2014/20140612/AnuncioG0165-060614-0008_gl.html
---
<p>Na Orde do 30 de decembro de 2013 (publicada no DOG núm. 14, do 22 de xaneiro de 2014) pola que se convocan para o ano 2014 as axudas para a modernización das explotacións agrarias, para a incorporación de mozos á actividade agraria e para o fomento de instalacións e equipamentos agrarios en réxime asociativo, cofinanciadas co Fondo Europeo Agrícola de Desenvolvemento Rural (Feader) no marco do PDR de Galicia 2007-2013, establécese, no seu artigo 13.2, un prazo para presentar a licenza municipal de obra e o resto de permisos administrativos para as solicitudes correspondentes a esa convocatoria: como máis tarde, ata o 15 de xuño de 2014. </p>
    <p>E ante as peticións de diferentes organismos para prolongar o dito prazo co fin de poder emitir os preceptivos permisos, cómpre ampliar o referido prazo de presentación da licenza municipal e o resto de permisos administrativos.</p>
    <p>En consecuencia, de conformidade co previsto no artigo 30.1.3 do Estatuto de autonomía de Galicia e no uso das facultades que me confire a Lei 9/2007, do 13 de xuño, de subvencións de Galicia, e no uso das competencias que me confire a Lei 1/1983, do 22 de febreiro, reguladora da Xunta e da súa Presidencia,</p>
    <h2>DISPOÑO:</h2>
    <p>Artigo único</p>
    <p>A data de presentación da licenza municipal e resto de permisos administrativos prevista no punto 2 do artigo 13 da Orde do 30 de decembro de 2013 ata o 15 de xuño de 2014, amplíase ata o 30 de xuño de 2014, inclusive. </p>
    <p>Disposición derradeira única</p>
    <p>Esta orde entrará en vigor o día seguinte ao da súa publicación no<em> Diario Oficial de Galicia</em>.</p>
    <p>Santiago de Compostela, 5 de xuño de 2014</p>
    <footer><p>Rosa María Quintana Carballo<br>Conselleira do Medio Rural e do Mar</p></footer>

