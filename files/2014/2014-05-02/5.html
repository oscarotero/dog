---
date: '2014-05-02'
id: G0164-230414-0001
page: 19937
number: 83
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 11 de abril de 2014 pola que se modifica a autorización do centro
  privado ICA, do concello de Vigo (Pontevedra).
range: Orde
url: >-
  https://www.xunta.gal/dog/Publicados/2014/20140502/AnuncioG0164-230414-0001_gl.html
---
<p>O representante da titularidade do centro privado ICA, do concello de Vigo (Pontevedra), solicita a supresión do ciclo formativo de grao medio (CM) Coidados auxiliares de enfermaría e do ciclo formativo de grao superior (CS) Desenvolvemento de aplicacións informáticas; e a autorización do CM Atención a persoas en situación de dependencia e da educación secundaria para persoas adultas.</p>
    <p>Logo da tramitación do expediente, de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Primeiro.</p>
    <p>1. Suprimir o CM Coidados auxiliares de enfermaría e o CS Desenvolvemento de aplicacións informáticas no centro privado ICA, de Vigo.</p>
    <p>2. Autorizar o CM Atención a persoas en situación de dependencia e a educación secundaria para persoas adultas, no centro privado que se sinala:</p>
    <p>Denominación xenérica: centro privado.</p>
    <p>Denominación específica: ICA.</p>
    <p>Código: 36024082.</p>
    <p>Enderezo: r/ Portela, 12. </p>
    <p>Localidade: Vigo.</p>
    <p>Concello: Vigo.</p>
    <p>Provincia: Pontevedra.</p>
    <p>Titulares: Mª Carmen Martínez Sánchez e José Ramón López Vázquez.</p>
    <p>Composición resultante:</p>
    <p>– 1 CM Atención a persoas en situación de dependencia (2 unidades para 20 alumnos/as<br>cada unha).</p>
    <p>– 1 CS Administración de sistemas informáticos en rede (2 unidades para 20 alumnos/as<br>cada unha). </p>
    <p>– Educación secundaria para persoas adultas: nivel I e II (2 unidades).</p>
    <p>Segundo.</p>
    <p>Para a posta en funcionamento das ensinanzas que se autorizan, a Xefatura Territorial da Consellería de Cultura, Educación e Ordenación Universitaria de Pontevedra, logo de informe do Servizo Territorial de Inspección Educativa, aprobará expresamente a relación de persoal que impartirá docencia no devandito centro, así como o equipamento axeitado.</p>
    <p>Terceiro.</p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Cuarto.</p>
    <p>O centro queda obrigado ao cumprimento da normativa vixente e a solicitar a oportuna revisión cando teñan que modificarse calquera dos datos que sinala a presente orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no Diario Oficial de Galicia, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 11 de abril de 2014</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

