---
date: '2014-05-02'
id: G2347-100414-0001
page: 19975
number: 83
agency: Xulgado do Social número 4 da Coruña
section: V. Administración de xustiza.
title: EDICTO (1149/2013).
range: Edicto
url: >-
  https://www.xunta.gal/dog/Publicados/2014/20140502/AnuncioG2347-100414-0001_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos número 1149/2013 por instancia de Emilio Alberto Conde Varela contra Biforis Accesorios de Madera, S.L., sobre despedimento, nos cales se ditou sentenza que, copiada nos particulares necesarios, di así:</p>
    <p>«Resolución.</p>
    <p>Estímase a demanda interposta por Emilio Alberto Conde Varela fronte a Biforis Accesorios de Madera, S.L., a súa administradora concursal María del Pilar García López, con intervención do Fondo de Garantía Salarial e, en consecuencia:</p>
    <p>– Declárase improcedente o despedimento efectuado pola demandada Biforis Accesorios de Madera, S.L. ao demandante.</p>
    <p>– Enténdese, ante a imposibilidade de readmisión, feita a opción pola indemnización.</p>
    <p>– Declárase a extinción, con data da presente resolución, da relación laboral que unía o demandante coa empresa Biforis Accesorios de Madera, S.L.</p>
    <p>– Condénase a Biforis Accesorios de Madera, S.L. a aboar a Emilio Alberto Conde Varela, en concepto de indemnización, a cantidade de trinta e catro mil cento setenta e seis euros (34.176 euros).</p>
    <p>Notifíquese a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, abondando a manifestación da parte ou do seu avogado, graduado social ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, no momento de anunciar o recurso ter consignado a cantidade obxecto de condena, así como o depósito de 300 euros, na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña.</p>
    <p>E para que conste, para os efectos da súa publicación no Diario Oficial de Galicia co fin de que sirva de notificación en forma á empresa Biforis Accesorios de Madera, S.L. expido e asino a presente edicto.</p>
    <p>A Coruña, 9 de abril de 2014</p>
    <footer><p>A secretaria xudicial</p></footer>

