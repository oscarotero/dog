---
date: '2014-05-02'
id: G0165-230414-0007
page: 19944
number: 83
agency: Consellería do Medio Rural e do Mar
section: III. Outras disposicións.
title: >-
  ORDE do 15 de abril de 2014 pola que se acorda a cesión en propiedade dun
  carro varadoiro sobre carrís e cabrestante, propiedade da Comunidade Autónoma
  de Galicia, á Confraría de Pescadores de Laxe.
range: Orde
url: >-
  https://www.xunta.gal/dog/Publicados/2014/20140502/AnuncioG0165-230414-0007_gl.html
---
<p>O Decreto 46/2012, do 19 de xaneiro, polo que se establece a estrutura orgánica da Consellería do Medio Rural e do Mar e do Fondo Galego de Garantía Agraria, dispón que esta é o órgano da Administración da Comunidade Autónoma ao cal lle corresponde desenvolver as competencias e funcións en materia de ordenación pesqueira en augas interiores, marisqueo, acuicultura, confrarías de pescadores e demais organizacións e asociacións de profesionais do sector, de acordo co establecido no Estatuto de autonomía de Galicia e segundo os termos sinalados pola Constitución española.</p>
    <p>A Lei 5/2011, do 30 de setembro, do patrimonio da Comunidade Autónoma de Galicia, no seu artigo 82, permite a cesión de bens mobles da comunidade autónoma sempre que se dediquen a fins de utilidade pública ou interese social, quedando obrigado o cesionario a destinar os bens ao fin expresado no correspondente acordo. </p>
    <p>A Lei 6/2009, do 11 de decembro, de modificación da Lei 11/2008, do 3 de decembro, de pesca de Galicia, define as confrarías de pescadores de Galicia como corporacións de dereito público, sen ánimo de lucro, dotadas con personalidade xurídica e capacidade de obrar para o cumprimento dos seus fins, que actúan como órganos de consulta e colaboración da Administración da Comunidade Autónoma de Galicia en materias relativas á actividade extractiva e á ordenación do sector pesqueiro, e dispón que se rexerán pola súa lexislación específica.</p>
    <p>O 28 de febreiro de 2014, a Confraría de Pescadores de Laxe solicitou a cesión en propiedade dun carro varadoiro sobre carrís e cabrestante situado no porto de Laxe.</p>
    <p>A referida institución destinará o carro varadoiro sobre carrís e cabrestante a fins de utilidade pública ou interese social e, de xeito especial, á realización do servizo de varada das embarcacións. Por tanto, faise preciso cederlle en propiedade o ben moble antes indicado.</p>
    <p>En consecuencia, de conformidade co previsto no artigo 27, números 15 e 29, do Estatuto de autonomía de Galicia, e en uso das facultades que me confire a Lei 5/2011, do 30 de setembro, de patrimonio da Comunidade Autónoma de Galicia, e a Lei 1/1983, do 22 de febreiro, de normas reguladoras da Xunta e da súa Presidencia,</p>
    <h2>DISPOÑO:</h2>
    <p>Artigo 1</p>
    <p>Acórdase a cesión en propiedade á Confraría de Pescadores de Laxe dun (1) carro varadoiro sobre carrís e cabrestante, das seguintes características:</p>
    <p>Fabricante/marca: Proemisa, S.L.</p>
    <p>Capacidade máx. (con polea): 100 t.</p>
    <p>Capacidade máx. (tiro directo): 50 t.</p>
    <p>Pendente máx. rampla: 9 %.</p>
    <p>Forza max. arrastre (con polea) : 12.000 kg.</p>
    <p>Velocidade nominal arrastre (tiro directo): 8 m/min.</p>
    <p>Velocidade nominal arrastre (con polea): 4 m/min.</p>
    <p>– Motor:</p>
    <p>Potencia: 11 kW.</p>
    <p>Nº polos: 6.</p>
    <p>Tensión: trifásica 400 Vac.</p>
    <p>Frecuencia: 50 Hz.</p>
    <p>– Freo:</p>
    <p>Par de freada: 260 Nm.</p>
    <p>Tensión de control: 400 Vac.</p>
    <p>– Tambor:</p>
    <p>Diámetro: 600 mm.</p>
    <p>Lonxitude: 1.000 mm.</p>
    <p>Cable de 6 × 36 Ø 18 mm de 200 m. Rm 226 KN.</p>
    <p>– Carro sobre carrís:</p>
    <p>Bastidor: perfil estrutural HEM 200 en aceiro S275JR galvanizado en quente posterior á súa fabricación.</p>
    <p>Módulos: 2 carros de cabeceira máis 4 carros intermedios.</p>
    <p>Columnas de centrado: 2 por carro intermedio con axuste mediante fuso manual e fixación mediante parafusos de M20.</p>
    <p>– Alimentación e control eléctrico:</p>
    <p>Envolvente: 800 × 600 × 250 mm IP66.</p>
    <p>Mando: local e remoto.</p>
    <p>Ano adquisición: 2014.</p>
    <p>Nº de expediente: 2012-16-01290.</p>
    <p>Artigo 2</p>
    <p>O presente acordo de cesión leva implícita a desafectación do dominio público do carro varadoiro, que se cede en propiedade, citado no artigo 1.</p>
    <p>Artigo 3</p>
    <p>A cesión sinalada no artigo anterior queda sometida ás seguintes cláusulas:</p>
    <p>a) De conformidade co establecido pola Lei 5/2011, do 30 de setembro, de patrimonio da Comunidade Autónoma de Galicia, no seu artigo 82, os bens cedidos destinaranse a fins de utilidade pública ou interese social, de xeito especial á realización do servizo de varada das embarcacións. </p>
    <p>b) Coa cesión outorgaráselle á Confraría de Pescadores de Laxe a propiedade do ben moble cedido.</p>
    <p>c) Serán por conta da entidade cesionaria todos os gastos de conservación e mantemento do ben moble cedido.</p>
    <p>d) Tanto se o ben cedido non se aplica aos fins sinalados, coma se se descoida ou se utilizase con grave quebrantamento, ou se incumpren as condicións do acordo, considerarase resolta a cesión e o ben reverterá á Comunidade Autónoma de Galicia, que terá dereito a percibir, logo de taxación pericial, o valor do detrimento ou deterioración que sufrise.</p>
    <p>Artigo 4</p>
    <p>As cesión formalizarase mediante acta subscrita polo secretario xeral técnico desta consellería ou funcionario/a en quen delegue, debendo constar nela o acordo de cesión e a aceptación do cesionario.</p>
    <p>Artigo 5</p>
    <p>Corresponde á consellería competente en materia de patrimonio verificar a aplicación do carro varadoiro citado no artigo 1 ao fin para o que é cedido. Para isto poderá adoptar cantas medidas sexan necesarias.</p>
    <p>Disposición derradeira primeira</p>
    <p>A Consellería do Medio Rural e do Mar, a través da Secretaría Xeral Técnica, realizará os trámites necesarios para a efectividade de canto se dispón nesta orde.</p>
    <p>Disposición derradeira segunda</p>
    <p>Esta orde producirá efectos desde o día seguinte ao da súa publicación no Diario Oficial de Galicia.</p>
    <p>Santiago de Compostela, 15 de abril de 2014</p>
    <footer><p>Rosa Mª Quintana Carballo<br>Conselleira do Medio Rural e do Mar</p></footer>

