---
date: '2014-10-06'
id: G1994-160914-0002
page: 43290
number: 190
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (RSU 1642/12).
range: Edicto
url: >-
  https://www.xunta.gal/dog/Publicados/2014/20141006/AnuncioG1994-160914-0002_gl.html
---
<p>M. Socorro Bazarra Varela, secretaria xudicial da sección número 1 da sala segunda do Social do Tribunal Superior de Xustiza de Galicia, fago saber que no procedemento de recurso de suplicación 1642/2012 desta sección, seguido por instancia de Pesquera Caldeirón, S.L. contra o Instituto Nacional da Seguridade Social, Tesouraría Xeral da Seguridade Social, Dolores Isabel Taibo Pose, Carlos Suárez Taibo sobre recarga de accidente, se ditou con data do 16.9.2014 a seguinte resolución:</p>
    <p>O anterior escrito presentado con data do 15.9.2014 presentado pola procuradora Ana María Tejelo Núñez, en nome e representación de Pesquera Caldeirón, S.L., únase ao recurso da súa razón xunto coas súas copias. Tense por interposto o recurso de casación para unificación de doutrina e fórmese peza separada que se encabezará con testemuño da sentenza ditada por esta sala.</p>
    <p>Tense por achegado testemuño das sentenzas de contraste alegadas polo recorrente.</p>
    <p>Emprácese as demais partes para que comparezan por escrito de letrado ante a sala do social do tribunal supremo dentro do prazo de dez días, achegando copias do devandito escrito e designando un domicilio para notificacións na sede da devandita sala, debendo acreditar a representación da parte de non constar previamente nas actuacións.</p>
    <p>Remítase edicto ao DOG para a localización de Dolores Isabel Taibo Pose e Carlos Suárez Taibo.</p>
    <p>Verificado, remítanse as actuacións ao devandito tribunal.</p>
    <p>A parte recorrente enténdese comparecida de dereito coa remisión das actuacións.</p>
    <p>Comuníquese ao Xulgado do Social número 2 da Coruña que a resolución desta sala ten sida recorrida en casación para unificación de doutrina.</p>
    <p>Notifíqueselles ás partes facéndolles saber que contra a presente resolución non cabe ningún recurso. Acórdoo e asínoo. Dou fe.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de localización.</p>
    <p>E para que sirva de notificación en legal forma a Dolores Isabel Taibo Pose e Carlos Suárez Taibo, en ignorado paradoiro, expido o presente para a súa inserción no <em>Diario Oficial de Galicia</em> (DOG), expido o presente edicto.</p>
    <p>A Coruña, 16 de setembro de 2014</p>
    <footer><p>A secretaria xudicial</p></footer>

