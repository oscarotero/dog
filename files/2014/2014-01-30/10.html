---
date: '2014-01-30'
id: G0244-200114-0001
page: 3882
number: 20
agency: >-
  Vicepresidencia e Consellería de Presidencia, Administracións Públicas e
  Xustiza
section: IV. Oposicións e concursos.
title: >-
  ORDE do 15 de xaneiro de 2014 pola que se anuncia convocatoria pública para a
  provisión, polo sistema de libre designación, de dous postos de traballo
  vacantes na Secretaría Xeral da Emigración.
range: Orde
url: >-
  https://www.xunta.gal/dog/Publicados/2014/20140130/AnuncioG0244-200114-0001_gl.html
---
<p>De conformidade co establecido no artigo 29.2º do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e no artigo 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e no uso das atribucións conferidas polo artigo 17.4º da mesma lei, a Vicepresidencia e Consellería de Presidencia, Administracións Públicas e Xustiza,</p>
    <h2>DISPÓN:</h2>
    <p>Primeiro. Anunciar a convocatoria para cubrir, polo sistema de libre designación, os postos de traballo que se indican no anexo I desta orde.</p>
    <p>Segundo. Poderán concorrer a ela os/as funcionarios/as de carreira que reúnan as condicións que para os postos de traballo se sinalan no anexo I.</p>
    <p>Terceiro. As solicitudes para participar nesta convocatoria presentaranse no Rexistro Xeral da Vicepresidencia e Consellería de Presidencia, Administracións Públicas e Xustiza, sita no Edificio Administrativo de San Caetano, núm. 1, Santiago de Compostela, nas súas delegacións provinciais, ou nas oficinas previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de 15 días contados a partir do seguinte ao da publicación desta orde no <em>Diario Oficial de Galicia</em>, segundo o modelo que se inclúe como anexo II.</p>
    <p>Cuarto. Os/as aspirantes deberán unir á súa solicitude un currículum vítae xustificando documentalmente os méritos que aleguen.</p>
    <p>Os méritos alegados e non probados da maneira sinalada no parágrafo anterior non se terán en conta.</p>
    <p>Quinto. No caso de que resulte seleccionado/a para ocupar o posto de traballo que se relaciona no anexo I desta orde, un/ha funcionario/a con destino noutras administracións, requirirase o informe favorable do departamento onde preste servizos, que se considerará favorable de non emitirse no prazo de quince días, segundo o preceptuado no artigo 67 do Real decreto 364/1995, do 10 de marzo. Unha vez tramitado o seu traslado a esta comunidade autónoma procederase a adxudicarlle o posto para o que foi seleccionado. Se no prazo de dous meses a partir da publicación no <em>Diario Oficial de Galicia</em>, o/a funcionario/a seleccionado/a non se pode incorporar á Comunidade Autónoma, considerarase deserto o posto e poderase proceder de novo á súa provisión.</p>
    <p>Sexto. A resolución desta convocatoria farase pública no <em>Diario Oficial de Galicia</em> e poderá, de considerarse oportuno, declararse deserto o posto de traballo.</p>
    <p>Sétimo. Os prazos posesorios serán os recollidos no artigo 16.2 do Regulamento de provisión de postos de traballo, promoción profesional e promoción interna, aprobado polo Decreto 93/1991, do 20 de marzo (DOG núm. 58, do 25 de marzo).</p>
    <p>Oitavo. Contra esta orde, que pon fin á vía administrativa, os interesados poderán interpoñer recurso potestativo de reposición, perante o vicepresidente e conselleiro de Presidencia, Administracións Públicas e Xustiza, no prazo dun mes contado desde o día seguinte ao da súa publicación no DOG, de conformidade co establecido na Lei 30/1992, do 26 de novembro, na súa nova redacción dada pola Lei 4/1999, do 13 de xaneiro, ou poderá impugnala directamente, á súa elección, perante o xulgado do contencioso-administrativo competente, no prazo de dous meses contados desde a mesma data, segundo a Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 15 de xaneiro de 2014</p>
    <footer><p>P.D. (Orde 12.11.2013, DOG nº 219, do 15 de novembro)<br>Valeriano Martínez García<br>Secretario xeral da Presidencia</p></footer>
    <h2>ANEXO I</h2>
    <p>Código do posto: PX.301.00.001.15770.001. </p>
    <p>Denominación do posto: subdirector/a xeral de Xestión Económico-Administrativa e do Retorno.</p>
    <p>Grupo: A1. </p>
    <p>Nivel: 30.</p>
    <p>Corpo ou escala: xeral.</p>
    <p>Tipo de posto: S.</p>
    <p>Código de adscrición ás administracións públicas: A11 (adscrición indistinta a funcionarios da Xunta de Galicia, Estado e CC.AA.).</p>
    <p>Formación específica: 640 (para persoal doutra Administración, curso de perfeccionamento de Galego, R.I.).</p>
    <p>Dependencia: Secretaría Xeral da Emigración.</p>
    <p>Localidade: Santiago de Compostela.</p>
    <p>Código do posto: PX.301.00.002.15770.006. </p>
    <p>Denominación do posto: xefatura do Servizo de Programas Socio-asistenciais.</p>
    <p>Grupo: A1, A2. </p>
    <p>Nivel: 28.</p>
    <p>Corpo ou escala: xeral/especial/docente.</p>
    <p>Tipo de posto: S.</p>
    <p>Código de adscrición ás administracións públicas: A17 (adscrición indistinta a funcionarios da Xunta de Galicia, Estado e CC.AA. e persoal docente con destino na Comunidade Autónoma de Galicia).</p>
    <p>Formación específica: 640 (para persoal doutra Administración, curso de perfeccionamento de galego, R.I.).</p>
    <p>Dependencia: Secretaría Xeral da Emigración.</p>
    <p>Localidade: Santiago de Compostela.</p>

