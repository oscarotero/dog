---
date: '2014-04-25'
id: G0164-240414-0006
page: 18818
number: 79
agency: 'Consellería de Cultura, Educación e Ordenación Universitaria'
section: II. Autoridades e persoal. b) Nomeamentos.
title: >-
  DECRETO 47/2014, do 24 de abril, polo que se nomea reitor magnífico da
  Universidade de Vigo o profesor doutor Salustiano Mato de la Iglesia.
range: Decreto
url: >-
  https://www.xunta.gal/dog/Publicados/2014/20140425/AnuncioG0164-240414-0006_gl.html
---
<p>A Lei orgánica 6/2001, do 21 de decembro, de universidades, modificada pola Lei orgánica 4/2007, do 12 de abril, regula no seu artigo 20 a forma de elección do reitor e dispón que será nomeado polo órgano correspondente da comunidade autónoma.</p>
    <p>Pola súa banda, os estatutos da Universidade de Vigo, aprobados polo Decreto 7/2010, do 14 de xaneiro, dispoñen, no seu artigo 57, que o reitor será elixido pola comunidade universitaria mediante elección directa e sufraxio universal libre e secreto e nomeado pola Xunta de Galicia.</p>
    <p>En virtude do disposto no artigo 20.2 da Lei orgánica de universidades e no artigo 57 dos estatutos da Universidade de Vigo, o día 23 de xaneiro de 2014 foron convocadas eleccións a reitor/a da Universidade de Vigo e celebradas o pasado día 1 de abril de 2014.</p>
    <p>Recibida na Consellería de Cultura, Educación e Ordenación Universitaria certificación da Universidade de Vigo en que consta que na sesión da Comisión Electoral do día 7 de abril de 2014 foi proclamado definitivamente reitor electo o profesor doutor Salustiano Mato de la Iglesia.</p>
    <p>Na súa virtude, en uso das atribucións que me confire a Lei 1/1983, do 22 de febreiro, reguladora da Xunta e da súa Presidencia, por instancia da Universidade de Vigo, por proposta do conselleiro de Cultura, Educación e Ordenación Universitaria e logo de deliberación do Consello da Xunta de Galicia na súa reunión do día vinte e catro de abril de dous mil catorce,</p>
    <h2>DISPOÑO:</h2>
    <p>Artigo único</p>
    <p>Nomear reitor magnífico da Universidade de Vigo o profesor doutor Salustiano Mato de la Iglesia.</p>
    <p>Santiago de Compostela, vinte e catro de abril de dous mil catorce</p>
    <footer><p>Alberto Núñez Feijóo<br>Presidente</p></footer>
    <p class="dog-firma-izq">Jesús Vázquez Abad<br>Conselleiro de Cultura, Educación e Ordenación Universitaria</p>

