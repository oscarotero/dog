---
date: '2014-01-31'
id: O143-200114-0001
page: 4286
number: 21
agency: Augas de Galicia
section: VI. Anuncios. a) Administración autonómica.
title: >-
  RESOLUCIÓN do 17 de xaneiro de 2014 pola que se fai público o cofinanciamento
  pola Unión Europea dos contratos de servizo de apoio e auditoría contable para
  o proxecto PATCO-ARA Norte-Mozambique.
range: Resolución
url: >-
  https://www.xunta.gal/dog/Publicados/2014/20140131/AnuncioO143-200114-0001_gl.html
---
<p><img src="/dog/Publicados/2014/20140131/AnuncioO143-200114-0001_gl-web-images/POXECTO%20COFINANCIADO_fmt.jpeg" alt="missing image file"></p>
    <p>A Dirección de Augas de Galicia como órgano de contratación, ao abeiro da Resolución do 30 de xaneiro de 2012 de delegación de competencias ditada pola presidencia do organismo e de acordo co establecido no Decreto 32/2012, do 12 de xaneiro, polo que se aproba o estatuto da entidade pública, e para os efectos previstos na normativa da Unión Europea reguladora dos fondos europeos en relación coa obriga de información e publicidade das actuacións cofinanciadas polos ditos fondos, procede a dar publicidade ás actuacións que a continuación se relacionan en previsión dos seus cofinanciamentos pola Unión Europea:</p>
    <p>1) Obxecto do contrato.</p>
    <p>a) Título: servizo de apoio en terreo para o proxecto Parcería de apoio técnico á consolidación da Administración Rexional de Augas do Norte (PATCO-ARA Norte). Mozambique.</p>
    <p>Clave do expediente: M.13.066.</p>
    <p>Descrición: o obxectivo xeral do proxecto é garantir o desenvolvemento da xestión dos recursos hídricos e das infraestruturas hidráulicas de Mozambique, contribuíndo á redución da pobreza da poboación.</p>
    <p>Orzamento de adxudicación: importe neto: 17.460,00 euros. Importe total: 17.983,80 euros.</p>
    <p>Prazo de execución: 20 meses.</p>
    <p>Data da adxudicación: 26 de setembro de 2013.</p>
    <p>Contratista: Sergio Garrido</p>
    <p>b) Título: servizo de auditoría contable para o proxecto PATCO-ARA Norte. Mozambique.</p>
    <p>Clave do expediente: M.13.069.</p>
    <p>Descrición: o obxectivo xeral do proxecto é garantir o desenvolvemento da xestión dos recursos hídricos e das infraestruturas hidráulicas de Mozambique, contribuíndo á redución da pobreza da poboación.</p>
    <p>Orzamento de adxudicación: importe neto: 5.000,00 euros. Importe total: 6.050,00 euros.</p>
    <p>Prazo de execución: 24 meses.</p>
    <p>Data da adxudicación: 26 de novembro de 2013.</p>
    <p>Contratista: Auditores de Finanzas Asociados, S.L.</p>
    <p>2) Cofinanciamento da Unión Europea. </p>
    <p>A actuación referida está cofinanciada pola Unión Europea nunha porcentaxe máxima do 75 % a través do proxecto Parcería de apoio técnico á consolidación da Administración Rexional de Augas do Norte (ARA-Norte), Mozambique.</p>
    <p>Augas de Galicia é o socio coordinador do mencionado proxecto no marco da convocatoria da DG EuropeAid (da Unión Europea): 10 EDF ACP-EU Water facility Restricted Call for Partnerships for Capacity Development in the ACP Water &amp; Sanitation Sector (EUROPEAID/129510/C/ACT/Multi).</p>
    <p>O 2 de agosto de 2011 a Comisión Europea resolveu outorgar a Augas de Galicia unha subvención para o financiamento do proxecto PATCO ARA-Norte asinado pola Unión Europea o 8 de xuño de 2012 e por Augas de Galicia o 25 de xuño de 2012 co contrato subvención número 2011/257-073.</p>
    <p>Santiago de Compostela, 17 de xaneiro de 2014</p>
    <footer><p>P.D. (Resolución 30.1.2012; DOG nº 21, do 31 de xaneiro)<br>Francisco Menéndez Iglesias<br>Director de Augas de Galicia</p></footer>

