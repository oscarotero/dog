---
date: '2014-01-31'
id: L224-130114-0001
page: 4308
number: 21
agency: Concello de Lalín
section: VI. Anuncios. b) Administración local.
title: >-
  ANUNCIO polo que se fai pública a aprobación definitiva do expediente do Plan
  de sectorización do solo rústico de desenvolvemento Trigueiriza do Plan xeral
  de ordenación municipal.
range: Anuncio
url: >-
  https://www.xunta.gal/dog/Publicados/2014/20140131/AnuncioL224-130114-0001_gl.html
---
<p>En cumprimento do disposto no artigo 92 da Lei 9/2002, do 30 de decembro, de ordenación urbanística e protección do medio rural de Galicia, faise público que o Pleno da Corporación de Lalín, na sesión que tivo lugar o día 2 de decembro de 2013, acordou aprobar definitivamente o expediente do Plan de sectorización do solo rústico de desenvolvemento Trigueiriza do PXOM de Lalín (Pontevedra), de iniciativa particular da entidade Avenida Trigueiriza, S.L., que contén o planeamento de desenvolvemento no ámbito do solo rústico de desenvolvemento (SR-D) do Plan xeral de ordenación municipal de Lalín no lugar coñecido como A Trigueiriza, ao norte do núcleo urbano de Lalín e da rúa Trigueiriza, en ambas as marxes da vía SG-V5 e estremeiro co arroio de Balados, que afecta unha superficie de 40.035 m2 e cun uso previsto mixto terciario-comercial e residencial.</p>
    <p>A aprobación definitiva do expediente notificóuselles aos interesados no procedemento.</p>
    <p>Contra este acordo de aprobación definitiva poderase interpor recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ao da publicación deste anuncio no <em>Diario Oficial de Galicia</em>.</p>
    <p>Lalín, 8 de xaneiro de 2014</p>
    <footer><p>P.D. (Decreto da Alcaldía do 11.6.2011; BOP núm. 124, do 29 de xuño)<br>Román Rodríguez González<br>Concelleiro delegado de Urbanismo</p></footer>

