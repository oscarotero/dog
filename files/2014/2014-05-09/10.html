---
date: '2014-05-09'
id: CA01-070514-0002
page: 21122
number: 88
agency: Consellería de Facenda
section: IV. Oposicións e concursos.
title: >-
  ORDE do 28 de abril de 2014 pola que se convocan para a elección de destino
  definitivo os aspirantes que superaron os procesos selectivos para o ingreso
  no corpo superior da Administración da Xunta de Galicia, subgrupo A1, escala
  de sistemas e tecnoloxía da información; no corpo de xestión da Administración
  da Xunta de Galicia, subgrupo A2, escala de xestión e sistemas de información,
  e no corpo administrativo da Xunta de Galicia, subgrupo C1, escala técnica de
  auxiliar de informática, convocados polas ordes do 21 de xullo de 2011; do 21
  de novembro de 2008 e do 21 de xullo de 2011, e do 21 de novembro de 2008,
  respectivamente.
range: Orde
url: >-
  https://www.xunta.gal/dog/Publicados/2014/20140509/AnuncioCA01-070514-0002_gl.html
---
<p>En virtude das ordes do 21 de xullo de 2011 (DOG núm. 142, do 26 de xullo); do 21 de novembro de 2008 (DOG núm. 234, do 2 de decembro) e do 21 de xullo de 2011 (DOG núm. 142, do 26 de xullo), e do 21 de novembro de 2008 (DOG núm. 234, do 2 de decembro), convocáronse, respectivamente, os procesos selectivos para o ingreso no corpo superior da Administración da Xunta de Galicia, subgrupo A1, escala de sistemas e tecnoloxía da información; no corpo de xestión da Administración da Xunta de Galicia, subgrupo A2, escala de xestión e sistemas de información, e no corpo administrativo da Xunta de Galicia, subgrupo C1, escala técnica de auxiliar de informática.</p>
    <p>Mediante as ordes do 30 de setembro de 2013 (DOG núm. 191, do 7 de outubro); do 14 de xullo de 2010 (DOG núm. 137, do 20 de xullo) e do 30 de novembro de 2012 (DOG núm. 235, do 11 de decembro); e do 23 de setembro de 2010 (DOG núm. 188, do 29 de setembro), foron nomeados/as funcionarios/as das ditas escalas e adxudicáronselles destinos provisionais aos aspirantes que superaron o respectivo proceso selectivo.</p>
    <p>En atención a todo o exposto e segundo o disposto na Lei 7/2007, do 12 de abril, no Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e demais normativa concordante, esta consellería</p>
    <h2>DISPÓN:</h2>
    <p>Primeiro. Convocar os/as funcionarios/as en destino provisional que figuran nas ordes do 30 de setembro de 2013; do 14 de xullo de 2010 e do 30 de novembro de 2012; e do 23 de setembro de 2010, citadas anteriormente, ao acto de elección de destino definitivo que terá lugar no salón de actos número 1 (grande) da Vicepresidencia e Consellería de Presidencia, Administracións Públicas e Xustiza (Edificio Administrativo San Caetano, s/n, Santiago de Compostela) o día 12 de maio de 2014, ás 10.00 horas.</p>
    <p>Segundo. Os/as funcionarios/as convocados/as poderán elixir entre os postos que se relacionan nos anexos desta orde para cada subgrupo, sempre que reúnan as condicións exixidas nel e pola orde que a continuación se indica:</p>
    <p>1º. Aspirantes que superaron o proceso selectivo para o ingreso no corpo superior da Administración da Xunta de Galicia, subgrupo A1, escala de sistemas e tecnoloxía da información, convocado pola Orde do 21 de xullo de 2011 (DOG núm. 142, do 26 de xullo). De acordo coa base IV.5, os/as aspirantes do sistema de promoción interna terán preferencia sobre os/as do sistema de acceso libre.</p>
    <p>2º. Aspirantes que superaron o proceso selectivo pola quenda de promoción interna para o ingreso no corpo de xestión da Administración da Xunta de Galicia, subgrupo A2, escala de xestión e sistemas de información, convocado pola Orde do 21 de novembro de 2008 (DOG núm. 234, do 2 de decembro), e que non ocupan un posto con carácter definitivo aberto á dita escala (base IV.6) e que a continuación se especifican: </p>
    <table>
     <tbody>
      <tr>
       <td>DNI</td>
       <td>Apelidos e nome</td>
      </tr>
      <tr>
       <td>33328812H</td>
       <td>Pinal Moreira, Federico</td>
      </tr>
      <tr>
       <td>76970584A</td>
       <td>Vidal Ces, David</td>
      </tr>
      <tr>
       <td>33294650B</td>
       <td>Rodríguez Grille, Emilio José</td>
      </tr>
     </tbody>
    </table>
    <p>3º. Aspirantes que superaron o proceso selectivo pola quenda de acceso libre para o ingreso no corpo de xestión da Administración da Xunta de Galicia, subgrupo A2, escala de xestión e sistemas de información, convocado pola Orde do 21 de novembro de 2008 (DOG núm. 234, do 2 de decembro). </p>
    <p>4º. Aspirantes que superaron o proceso selectivo para o ingreso no corpo de xestión da Administración da Xunta de Galicia, subgrupo A2, escala de xestión e sistemas de información, convocado pola Orde do 21 de xullo de 2011 (DOG núm. 142, do 26 de xullo). </p>
    <p>5º. Aspirantes que superaron o proceso selectivo para o ingreso no corpo administrativo da Xunta de Galicia, subgrupo C1, escala técnica de auxiliar de informática convocado pola Orde do 21 de novembro de 2008 (DOG núm. 234, do 2 de decembro). De acordo coa base IV.5, os/as aspirantes do sistema de promoción interna terán preferencia sobre os/as do sistema de acceso libre.</p>
    <p>Terceiro. Os/as funcionarios/as convocados/as elixirán destino segundo a orde acadada no proceso selectivo.</p>
    <p>Cuarto. Os/as funcionarios/as deberán ir provistos de DNI ou outro documento que acredite fidedignamente a súa identidade; no caso de non comparecer persoalmente, poderán ser representados/as por terceiras persoas con poder notarial suficiente.</p>
    <p>Quinto. Aos/as funcionarios/as que non comparezan persoalmente ou por medio de representantes seranlles adxudicadas en destino definitivo as prazas que lles correspondan atendendo á orde de publicación destas no respectivo anexo, segundo o subgrupo e o número obtido no proceso selectivo, unha vez concluído o proceso de adxudicación das prazas aos/as aspirantes presentes ou representados/as en cada proceso selectivo, entre as que quedasen sen adxudicar.</p>
    <p>Sexto. Exceptúanse do disposto no punto anterior os/as aspirantes que ocupen un posto ao cal fosen adscritos/as polo sistema de libre designación e non teñan a obriga de permanecer nel segundo as bases da respectiva convocatoria. Neste caso, a incomparecencia ao acto implicará a opción por permanecer nese posto.</p>
    <p>Sétimo. Os/as aspirantes poderán solicitar ser declarados/as en excedencia voluntaria por prestación de servizos no sector público ou por interese particular regulada no artigo 57.1 do Decreto lexislativo 1/2008, do 13 de marzo, en redacción dada polo artigo 25 da Lei 15/2010, do 28 de decembro (DOG núm. 250, do 30 de decembro). Nestes supostos deberán presentarse ao chamamento cun certificado do/da responsable da súa unidade de persoal en que conste a condición con que prestan servizos na actualidade. </p>
    <p>Oitavo. Contra esta orde, que pon fin á vía administrativa, poderase presentar recurso potestativo de reposición ante a conselleira de Facenda no prazo dun mes contado desde o día seguinte ao da publicación desta orde no <em>Diario Oficial de Galicia</em>, ou directamente recurso contencioso-administrativo, no prazo de dous meses contados desde esa mesma data ante o Xulgado do Contencioso-Administrativo de Santiago de Compostela, conforme o disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 28 de abril de 2014</p>
    <footer><p>Elena Muñoz Fonteriz<br>Conselleira de Facenda</p></footer>

