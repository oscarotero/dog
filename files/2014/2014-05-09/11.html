---
date: '2014-05-09'
id: CA04-280414-0002
page: 21131
number: 88
agency: Consellería de Economía e Industria
section: IV. Oposicións e concursos.
title: >-
  ORDE do 11 de abril de 2014 pola que se anuncia a convocatoria pública para a
  provisión, polo sistema de libre designación, de tres postos de traballo
  vacantes nesta consellería.
range: Orde
url: >-
  https://www.xunta.gal/dog/Publicados/2014/20140509/AnuncioCA04-280414-0002_gl.html
---
<p>De conformidade co establecido no artigo 29.2º do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e no artigo 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e no uso das atribucións conferidas polo artigo 17.4º do citado decreto lexislativo, esta consellería</p>
    <h2>DISPÓN:</h2>
    <p>Primeiro. Anunciar a convocatoria para cubrir, polo sistema de libre designación, tres postos de traballo que se indican no anexo I desta orde.</p>
    <p>Segundo. Poderán concorrer a ela os/as funcionarios/as de carreira que reúnan os requisitos sinalados no anexo I.</p>
    <p>Terceiro. As solicitudes<em> </em>dirixiranse por escrito, segundo o modelo que se inclúe no anexo II, á Consellería de Economía e Industria, no prazo de quince (15) días contados a partir do seguinte ao da publicación desta orde no Diario Oficial de Galicia, e poderán presentarse en calquera das formas previstas no artigo 38.4º da Lei 30/1992, do 26 de novembro.</p>
    <p>Cuarto. Os/as aspirantes deberán unir á petición un curriculum vitae e xustificar, mediante certificación ou copia compulsada, os méritos que aleguen. Os méritos alegados e non probados non se terán en conta.</p>
    <p>Quinto. Esta convocatoria será resolta pola Consellería de Economía e Industria. No caso de que resulte seleccionado/a para ocupar o posto de traballo que se anuncia no anexo I desta orde un/unha funcionario/a con destino noutras administracións públicas, tramitarase o seu traslado a esta comunidade autónoma conforme o artigo 67 do Real decreto 364/1995, do 10 de marzo, e demais disposicións concordantes.</p>
    <p>Sexto. A resolución desta convocatoria farase pública no Diario Oficial de Galicia e poderá declararse deserto o posto de traballo, se se considera oportuno.</p>
    <p>Sétimo. O prazo de toma de posesión será de tres días hábiles se non implica cambio de residencia ou de sete días hábiles se comporta cambio de residencia. Cando o/a adxudicatario/a do posto obteña coa súa toma de posesión o reingreso ao servizo activo, o prazo será de vinte días hábiles, conforme o establecido no artigo 14 do Decreto 93/1991, do 20 de marzo, modificado polo Decreto 166/2013, do 14 de novembro.</p>
    <p>O prazo de toma de posesión empezará a contarse a partir do día seguinte ao do cesamento, que se deberá producir dentro dos tres días seguintes ao da publicación da resolución desta orde no <em>Diario Oficial de Galicia</em>, ou desde a data en que se comunique a resolución do traslado á Comunidade Autónoma, para o caso de funcionarios/as doutras administracións públicas.</p>
    <p>Se a resolución comporta o reingreso ao servizo activo, o prazo de toma de posesión empezará a contarse a partir do día seguinte ao da publicación da resolución no Diario Oficial de Galicia.</p>
    <p>Oitavo. Contra esta orde, que pon fin á vía administrativa, poderase interpoñer recurso postestativo de reposición, perante esta consellería, no prazo dun mes contado a partir do día seguinte ao da súa publicación no Diario Oficial de Galicia, de conformidade co establecido na Lei 30/1992, do 26 de novembro, de réxime xurídico das administracións públicas e do procedemento administrativo común, segundo a redacción dada pola Lei 4/1999, do 13 de xaneiro, ou poderase interpoñer recurso contencioso-administrativo, perante o xulgado do contencioso-administrativo competente, no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 11 de abril de 2014</p>
    <footer><p>Francisco José Conde López<br>Conselleiro de Economía e Industria</p></footer>
    <h2>ANEXO I</h2>
    <p>Código: INO110000015770045.</p>
    <p>Denominación do posto: xefatura do Servizo de Inspección, Vixilancia do Mercado e Seguridade dos Produtos.</p>
    <p>Dependencia: Xerencia do Instituto Galego de Consumo.</p>
    <p>Localidade: Santiago de Compostela.</p>
    <p>Tipo de posto: S.</p>
    <p>Corpo ou escala: xeral, especial.</p>
    <p>Subgrupo: A1-A2.</p>
    <p>Nivel: 28.</p>
    <p>Complemento específico: 13.698,72 €.</p>
    <p>Tipo de adscrición: AXG (adscrición exclusiva a funcionarios da Xunta de Galicia).</p>
    <p>Código: INO191000032001001.</p>
    <p>Denominación do posto: xefatura do Servizo de Consumo.</p>
    <p>Dependencia: Xefatura Territorial (Instituto Galego de Consumo).</p>
    <p>Localidade: Ourense.</p>
    <p>Tipo de posto: S.</p>
    <p>Corpo ou escala: xeral, especial, xeral (escala inspección de consumo).</p>
    <p>Subgrupo: A1-A2.</p>
    <p>Nivel: 28.</p>
    <p>Complemento específico: 12.518,28 €.</p>
    <p>Tipo de adscrición: AXG (adscrición exclusiva a funcionarios da Xunta de Galicia).</p>
    <p>Código: INO191000036001001.</p>
    <p>Denominación do posto: xefatura do Servizo de Consumo.</p>
    <p>Dependencia: Xefatura Territorial (Instituto Galego de Consumo).</p>
    <p>Localidade: Pontevedra.</p>
    <p>Tipo de posto: S.</p>
    <p>Corpo ou escala: xeral, especial, xeral (escala inspección de consumo).</p>
    <p>Subgrupo: A1-A2.</p>
    <p>Nivel: 28.</p>
    <p>Complemento específico: 12.518,28 €.</p>
    <p>Tipo de adscrición: AXG (adscrición exclusiva a funcionarios da Xunta de Galicia).</p>

