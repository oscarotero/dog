---
date: '2014-05-09'
id: G0165-050514-0002
page: 21116
number: 88
agency: Consellería do Medio Rural e do Mar
section: III. Outras disposicións.
title: >-
  ORDE do 2 de maio de 2014 pola que se modifica o prazo de presentación das
  solicitudes de axuda establecidas na Orde do 31 de marzo de 2014 pola que se
  establecen as bases reguladoras das axudas aos plans de reestruturación e
  reconversión da viña en Galicia e se convocan para o ano 2014.
range: Orde
url: >-
  https://www.xunta.gal/dog/Publicados/2014/20140509/AnuncioG0165-050514-0002_gl.html
---
<p>A Orde do 31 de marzo de 2014 pola que se establecen as bases reguladoras das axudas aos plans de reestruturación e reconversión da viña en Galicia e se convocan para o ano 2014, establece no seu artigo 24, para a convocatoria do ano 2014, un prazo de presentación de solicitudes de axuda que remata o vindeiro 10 de maio. </p>
    <p>E ante as peticións dos representantes dos plans colectivos que elaboran os diferentes plans de reestruturación e reconversión da viña para que se amplíe o dito prazo de presentación de solicitudes deste ano, cómpre amplialo ata o 24 de maio de 2014.</p>
    <p>En consecuencia, de conformidade co previsto no artigo 30.1º.3 do Estatuto de autonomía de Galicia e no uso das facultades que me confire a Lei 9/2007, do 13 de xuño, de subvencións de Galicia, e no uso das competencias que me confire a Lei 1/1983, do 22 de febreiro, reguladora da Xunta e da súa Presidencia,</p>
    <h2>DISPOÑO:</h2>
    <p>Artigo único.</p>
    <p>A data de presentación da solicitude da axuda para o ano 2014 establecida na Orde do 31 de marzo de 2014 pola que se establecen as bases reguladoras das axudas aos plans de reestruturación e reconversión da viña en Galicia e se convocan para o ano 2014, que inicialmente figura ata o 10 de maio, amplíase ata o 24 de maio de 2014, inclusive. </p>
    <p>Disposición derradeira única</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 2 de maio de 2014</p>
    <footer><p>Rosa María Quintana Carballo<br>Conselleira do Medio Rural e do Mar</p></footer>

