---
date: '2014-05-09'
id: L451-210414-0001
page: 21229
number: 88
agency: Concello de Ribadeo
section: VI. Anuncios. b) Administración local.
title: >-
  ANUNCIO de información pública sobre a aprobación inicial do Plan especial de
  protección e reforma interior do núcleo histórico.
range: Anuncio
url: >-
  https://www.xunta.gal/dog/Publicados/2014/20140509/AnuncioL451-210414-0001_gl.html
---
<p>Aprobado inicialmente o Plan especial de protección e reforma interior do núcleo histórico de Ribadeo (PEPRICH), que afecta a delimitación do núcleo histórico declarado como BIC polo Decreto 266/2004, do 11 de novembro, coa categoría de conxunto histórico (DOG nº 226, do 19 de novembro), por Resolución da Alcaldía, do 15 de abril de 2014, de conformidade co artigo 86.1 a) da Lei 9/2002, do 30 de decembro, de ordenación urbanística e protección do medio rural de Galicia, sométese a información pública polo prazo de dous meses contados desde a última publicación no Diario Oficial de Galicia.</p>
    <p>Durante o dito prazo poderá ser examinado por calquera interesado, nas dependencias municipais, para que se formulen as alegacións que se consideren pertinentes ou para obter copias.</p>
    <p>Quedan suspendidas as licenzas de obra no ámbito de delimitación cuxas novas determinacións supoñan a modificación da ordenación urbanística vixente, que en ningún caso afectarán as obras menores, de reparación ou arranxos sen alteración de superficie ou volume.</p>
    <p>A suspensión terá unha duración máxima de dous anos contados desde a aprobación inicial e, en calquera caso, extinguirase coa aprobación definitiva do plan especial.</p>
    <p>Ribadeo, 16 de abril de 2014</p>
    <footer><p>Fernando Suárez Barcia<br>Alcalde</p></footer>

