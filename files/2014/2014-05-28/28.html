---
date: '2014-05-28'
id: CA01-150514-0002
page: 24195
number: 101
agency: Consellería de Facenda
section: VI. Anuncios. a) Administración autonómica.
title: >-
  ORDE do 7 de maio de 2014 pola que se acorda a adxudicación do procedemento de
  alleamento dun inmoble situado no concello de Melide, procedente da extinta
  Cámara Agraria Local.
range: Orde
url: >-
  https://www.xunta.gal/dog/Publicados/2014/20140528/AnuncioCA01-150514-0002_gl.html
---
<p>Mediante Orde do 14 de marzo de 2014 foi autorizado o alleamento mediante poxa dun inmoble situado no concello de Melide.</p>
    <p>Logo de publicarse o 3 de abril de 2014 no <em>Diario Oficial de Galicia</em> número 65 e no xornal <em>El Correo Gallego</em> o anuncio da Secretaría Xeral Técnica e do Patrimonio de alleamento do citado inmoble, tivo lugar, o 30 de abril de 2014, a poxa pública anunciada, polo que, á vista das actas da mesa de contratación, de conformidade co disposto no artigo 70 do Decreto 50/1989, polo que se aproba o regulamento para a execución da Lei do patrimonio da Comunidade Autónoma galega, e tras a proposta da Secretaría Xeral Técnica e do Patrimonio,</p>
    <h2>DISPOÑO:</h2>
    <p>Primeiro. <em>Aprobar a seguinte adxudicación</em></p>
    <p>A Eduardo Blanco Mejuto, polo prezo de 15.545,36 euros, o inmoble situado na rúa Perú do concello de Melide (na actualidade rúa Emilia Pardo Bazán nº 39), duns 108 m2 aproximadamente, que estrema: ao norte, con máis da súa pertenza; ao sur, con Manuel Carril; ao leste, en liña de 9 metros, con rúa da súa situación; e ao oeste, con Manuel Ferreiro. Referencia catastral: 0821226NH8502S0001HJ. Inscrito no Rexistro da Propiedade de Arzúa no folio 6, libro 94, tomo 557, predio 10085, inscrición 2ª. Sobre o inmoble hai unha edificación de dúas plantas que non está rexistrada e que segundo o Catastro conta cunha superficie construída de 200 m2.</p>
    <p>Segundo.</p>
    <p>O pagamento do prezo de adxudicación efectuarase segundo o estipulado no artigo 70.3º do Decreto 50/1989, do 9 de marzo, polo que se aproba o regulamento para a execución da Lei de patrimonio.</p>
    <p>Terceiro.</p>
    <p>A venda formalizarase como corpo certo en escritura pública e serán por conta do adquirente os custos do seu outorgamento. Os tributos derivados da transmisión serán exixidos conforme o disposto na lexislación tributaria. Así mesmo, queda a cargo do adxudicatario o pagamento dos custos dos anuncios que se producisen neste procedemento de alleamento.</p>
    <p>Cuarto.</p>
    <p>Contra esta resolución, que pon fin á vía administrativa, poderase interpor recurso potestativo de reposición ante esta consellería no prazo dun mes, contado desde o día seguinte ao da súa publicación no <em>Diario Oficial de Galicia</em>, ou recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses.</p>
    <p>Santiago de Compostela, 7 de maio de 2014</p>
    <footer><p>P.D. (Orde 9.1.2012; DOG nº 9, do 13 de xaneiro)<br>Mª del Socorro Martín Hierro<br>Secretaria xeral técnica e do Patrimonio da Consellería de Facenda</p></footer>

