---
date: '2014-10-08'
id: G2307-180914-0003
page: 43628
number: 192
agency: Xulgado de Primeira Instancia e Instrución número 2 de Vilagarcía de Arousa
section: V. Administración de xustiza.
title: EDICTO (260/2011).
range: Edicto
url: >-
  https://www.xunta.gal/dog/Publicados/2014/20141008/AnuncioG2307-180914-0003_gl.html
---
<p>Carmen Fernández Santiago, secretaria do Xulgado de Primeira Instancia e Instrución número 2 de Vilagarcía de Arousa, fai saber que no procedemento de divorcio número 260/2011 se ditou sentenza cuxo encabezamento e decisión é do teor literal seguinte:</p>
    <p>«Sentenza 13/2013.</p>
    <p>En Vilagarcía de Arousa, 16 de xaneiro de 2013. </p>
    <p>Vistos por min, Sandra Iglesias Martínez, xuíza do Xulgado de Primeira Instancia e Instrución número 2 de Vilagarcía de Arousa e o seu partido xudicial, os presentes autos de xuízo de divorcio contencioso 260/2011, promovidos por instancia de Susana Pérez Rodríguez, representada polo procurador Sr. Gómez Feijoo e asistida pola letrada Sra. Guede Pérez, fronte a Francisco Javier Núñez Bermúdez, en rebeldía procesual, con intervención do Ministerio Fiscal, representado por María Elena Souto Taboada, dos cales resultan os seguintes,</p>
    <p>Decido:</p>
    <p>Que estimando substancialmente a demanda presentada por Susana Pérez Rodríguez, fronte a Francisco Javier Núñez Bermúdez, debo acordar e acordo a disolución por causa de divorcio do matrimonio formado por ambos, con todos os efectos legais inherentes a tal declaración. </p>
    <p>Así mesmo, acordo as seguintes medidas:</p>
    <p>1º. A garda e custodia dos fillos menores, será atribuída á nai con quen seguirán convivindo como ata a data no domicilio familiar.</p>
    <p>2º. A patria potestade será compartida por ambos os dous proxenitores.</p>
    <p>4º. Establécese, con carácter xeral, un réxime de visitas a favor do cónxuxe demandado, en relación aos seus fillos, amplo e flexible e que poderá ver sempre que queira os menores, cun aviso previo dun día realizado telefonicamente, tendo en conta sempre os horarios escolares e de estudo dos nenos.</p>
    <p>Non obstante o anterior, e para o caso de que non exista o antedito acordo entre os pais, establécese como reitor, con carácter subsidiario, o réxime de visitas que se pasa a expoñer:</p>
    <p>Visitas intersemanais: recollerá os nenos os mércores ás 17.00 horas e reintegraraos no domicilio materno ás 20.00 horas.</p>
    <p>Fins de semana: recollerá os nenos as fins de semana alternativamente no domicilio da nai os venres pola tarde sobre as 19.00 horas e devolveraos o domingo ás 19.00 horas se é inverno, os meses de outubro a maio, (ambos os dous incluídos). Se for verán, meses de xuño a setembro, (ambos os dous incluídos) recollerá os fillos os venres pola tarde, ás 19.00 horas e devolveraos no domicilio da nai ás 21.30 horas pernoitando no domicilio do pai durante o venres e sábado. </p>
    <p>Períodos de vacacións: </p>
    <p>A) Nadal, os fillos pasarán a metade das vacacións escolares co pai e a outra metade coa nai desde o 21 de decembro ata o 30 do mesmo mes e desde o 31 de decembro ata o día 8 de xaneiro.</p>
    <p>En caso de desacordo entre os pais, cada proxenitor terá prioridade de elección un ano; corresponderalle elixir ao pai os impares e á nai os pares.</p>
    <p>B) Semana Santa, os fillos pasarán a metade destas vacacións co pai e a metade coa nai. </p>
    <p>En caso de desacordo entre os pais, cada proxenitor terá prioridade de elección un ano; corresponderalle elixir á nai os anos pares e ao pai os impares.</p>
    <p>C) Verán, o período de vacacións escolares de verán pasarano os fillos a metade co pai e a outra metade coa nai, desde o día 21 de xuño ata o día 31 de xullo e desde o 1 de agosto ata o 15 de setembro.</p>
    <p>En caso de desacordo entre os pais, cada proxenitor terá prioridade de elección un ano; corresponderalle elixir á nai os anos pares e ao pai os impares.</p>
    <p>Ambas as dúas partes comprométense a seguir respectándose e a colaborar na educación dos seus fillos, procurando sempre e por riba de todo, o mellor para eles.</p>
    <p>O anterior réxime de visitas levarase a cabo coa maior cordura e ﬂexibilidade, atendendo sempre ao interese dos menores.</p>
    <p>4º. En canto ao domicilio familiar, que pertence á sociedade ganancial, atribúeselle o seu uso aos menores que convivirán nel coa súa nai, así como a utilización do enxoval familiar, sen prexuízo dos inventarios que se consideren necesarios.</p>
    <p>5º. Que o pai contribuirá en concepto de pensión de alimentos para os nenos co pagamento de cento cincuenta euros mensuais (150,00 € mensuais), por cada fillo, que farán efectivos por meses anticipados, dentro dos cinco primeiros días de cada mes, mediante o ingreso na conta bancaria que o pai determine para tal efecto, revalorizables automaticamente conforme a elevación do IPC que publique o INE ou organismo oficial que o poida substituír, tomando como base o mes de presentación da demanda.</p>
    <p>6º. Así mesmo, ambos os proxenitores aboarán ao 50% os gastos extraordinarios dos menores, conforme o disposto no fundamento xurídico segundo desta resolución.</p>
    <p>E todo isto sen facer especial condena en custas a ningunha das partes.</p>
    <p>Notifíqueselles ás partes a presente resolución, advertíndolles que contra ela cabe interpoñer recurso de apelación do cal coñecerá a Audiencia Provincial.</p>
    <p>Unha vez que sexa firme, conforme o 774-5ª da LAC 1/2000, comuníqueselle de oficio ao Rexistro Civil onde conste inscrito o matrimonio para os efectos oportunos.</p>
    <p>Así, por esta miña sentenza, da cal se deducirá testemuño para a súa unión aos autos, pronúncioo, mándoo e asínoo».</p>
    <p>E como consecuencia do ignorado paradoiro de Francisco Javier Núñez Bermúdez, expídese o presente edicto para que sirva de cédula de notificación.</p>
    <p>Vilagarcía de Arousa, 23 de maio de 2014</p>
    <footer><p>A secretaria xudicial</p></footer>

