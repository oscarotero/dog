---
date: '2014-07-17'
id: CA04-200614-0009
page: 31539
number: 135
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 17 de xuño de 2014, da Xefatura Territorial de Pontevedra, pola
  que se somete a información pública a petición de autorización administrativa
  e de declaración de utilidade pública dunha instalación eléctrica no concello
  de Mondariz (expediente IN407A 2014/105-4).
range: Resolución
url: >-
  https://www.xunta.gal/dog/Publicados/2014/20140717/AnuncioCA04-200614-0009_gl.html
---
<p>Para os efectos previstos na Lei 24/2013, do 26 de decembro, do sector eléctrico, e no título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa e de declaración de utilidade pública, en concreto, e a urxente ocupación que leva implícita, da instalación eléctrica que se describe:</p>
    <p>Solicitante: Eléctrica de Moscoso, S.L.</p>
    <p>Domicilio social: avenida do Concello, 21, 36830 A Lama.</p>
    <p>Denominación: centro de manobra e punto fronteira de distribución Mourelle.</p>
    <p>Situación: Mondariz.</p>
    <p>Características técnicas: centro de manobra e punto fronteira de distribución equipado con: 2 celas de interruptor automático, 2 celas de entrada/saída de liña, 1 cela de medida, 1 armario de medida e LMTS a 20 kV, con condutor RHZ1, de 22 metros de lonxitude con orixe e final en dous pasos aéreo-subterráneos para realizar no apoio nº 19 da LMT subderivación a interconexión Sestelo, facendo entrada e saída no centro proxectado. A instalación está situada no lugar de Mourelle, Gargamala, Mondariz.</p>
    <p>A relación concreta e individualizada dos bens ou dereitos que se van expropiar figura no anexo.</p>
    <p>Todas aquelas persoas ou entidades que se consideren afectadas poderán presentar as súas alegacións por duplicado nesta xefatura territorial, avenida Fernández Ladreda, 43, 36003 Pontevedra, no prazo de trinta días, a partir da última publicación ou notificación individual.</p>
    <p>Durante o dito período calquera persoa poderá achegar, por escrito, os datos oportunos para rectificar posibles erros na relación de persoas, bens e dereitos afectados, así como formular as posibles alegacións por razón do disposto no artigo 145 do Real decreto 1955/2000 anteriormente citado.</p>
    <p>Así mesmo, e no mencionado prazo, poderase examinar nesta xefatura territorial o proxecto da instalación.</p>
    <p>Esta publicación faise igualmente para os efectos determinados polo artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común, cando os interesados sexan descoñecidos, se ignore o lugar ou o medio de notificación ou ben, intentada a notificación, non se puidese realizar.</p>
    <p>Pontevedra, 17 de xuño de 2014</p>
    <footer><p>Ignacio Rial Santomé<br>Xefe territorial de Pontevedra</p></footer>
    <h2>ANEXO</h2>
    <p>Relación de bens e dereitos afectados</p>
    <p>Predio 1. Municipio: Mondariz; lugar: Mourelle; referencia catastral: 36030A067003340000MY; titular: herdeiros de José Lorenzo Alén; afección: 45 m2 de solo para o centro de manobra.</p>

