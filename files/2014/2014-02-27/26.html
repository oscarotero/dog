---
date: '2014-02-27'
id: G2348-070214-0002
page: 8563
number: 40
agency: Xulgado do Social número 5 da Coruña
section: V. Administración de xustiza.
title: EDICTO (241/2013).
range: Edicto
url: >-
  https://www.xunta.gal/dog/Publicados/2014/20140227/AnuncioG2348-070214-0002_gl.html
---
<p>María Jesús Hernando Arenas, secretaria do Xulgado do Social número 5 da Coruña, fai saber que ante este xulgado se tramitan autos co número PO 241/2013 por instancia de Washington Armando Jaramillo Yaguana contra Instalaciones y Mantenimientos Bergondo Administración Concursal e Fogasa, sobre despedimento, nos cales no día da data se ditou auto de aclaración de sentenza cuxa parte dispositiva di textualmente:</p>
    <p>Ditame.</p>
    <p>Que debo estimar e estimo a demanda que en materia de despedimento foi interposta por Óscar Manuel Bermúdez Lema contra a empresa D Carpinox Coruña, S.L., e en consecuencia, debo declarar e declaro nulo o despedimento de que o demandante foi obxecto en data do 20 de abril de 2011, e ao non ser posible a súa readmisión por peche da empresa, debo declarar e declaro extinguida a relación laboral que unía ás partes desde a data da presente resolución, e condeno a entidade Carpinox Coruña, S.L. ao aboamento dunha indemnización por despedimento a razón de 5.471,21 euros, máis ao aboamento dos salarios de tramitación entre a data do despedimento e a presente resolución, cuantificados a razón de 48,63 euros diarios e, polo tanto, 8.558,88 euros.</p>
    <p>Coa intervención procesual do Fondo de Garantía Salarial.</p>
    <p>Notifíqueselles a presente resolución ás partes facéndolles saber o seu dereito a interpor contra esta recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación.</p>
    <p>Se o recurso é interposto pola parte demandada non se admitirá este sen a consignación previa do importe da condena, que deberá ingresar na conta do Xulgado do Social número 5 da Coruña, aberta no grupo Banesto, máis 150 euros do depósito especial indicado no artigo 227.1a) da LPL. Ambos os dous ingresos deberán efectuarse por separado na mesma conta corrente antes indicada, e a empresa poderá substituír o importe da consignación pola constitución á disposición deste xulgado de aval bancario por tempo indefinido e con responsabilidade solidaria do avalista.</p>
    <p>Dedúzase testemuño literal desta sentenza, que quedará nestas actuacións, con inclusión da orixinal no libro de sentenzas.</p>
    <p>Así, por esta a miña sentenza, pronúncioo, mándoo e asínoo.</p>
    <p>Para que conste e inserir no <em>Diario Oficial de Galicia</em> co fin de que sirva de notificación á empresa demandada Instalaciones y Mantenimientos Bergondo, S.L., co apercibimento de que as sucesivas notificacións se realizarán nos estrados do xulgado, agás as que revistan forma de emprazamentos, sentenzas e autos, expido e asino o presente.</p>
    <p>A Coruña, 6 de febreiro de 2014</p>
    <footer><p>María Jesús Hernando Arenas<br>Secretaria xudicial</p></footer>

