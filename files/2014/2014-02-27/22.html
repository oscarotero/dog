---
date: '2014-02-27'
id: G2188-070214-0002
page: 8557
number: 40
agency: Xulgado de Primeira Instancia número 5 de Vigo
section: V. Administración de xustiza.
title: EDICTO (367/2013).
range: Edicto
url: >-
  https://www.xunta.gal/dog/Publicados/2014/20140227/AnuncioG2188-070214-0002_gl.html
---
<p>Sarai Paniagua Acera, secretaria do Xulgado de Primeira Instancia número 5 de Vigo (Xulgado de Familia), certifico que neste xulgado se tramitan autos arriba referenciados nos cales se ditou a seguinte:</p>
    <p>Sentenza nº 586.</p>
    <p>Vigo, 29 de outubro de 2013.</p>
    <p>Mª Isabel Benito Sánchez, xuíza substituta do Xulgado de Primeira Instancia número 5 dos desta cidade, viu os autos seguidos neste xulgado baixo o número 367/2013, sobre disolución de matrimonio por divorcio, actuando como demandante Teresa Riveiro Lorenzo, representada polo procurador Sr. Castells López, baixo a dirección letrada da Sra. Rodríguez Bermúdez, contra Isidoro Pérez Sieiro, declarado en situación de rebeldía procesual, sobre a base dos seguintes:</p>
    <p>(Seguen antecedentes de feito e fundamentos de dereito).</p>
    <p>Resolución.</p>
    <p>Na demanda interposta polo procurador Sr. Castells López, en nome e representación de Teresa Riveiro Lorenzo contra Isidoro Pérez Sieiro, estimo esta parcialmente e declaro disolto, por divorcio, o matrimonio formado polos referidos cónxuxes celebrado en Vigo o día 8 de setembro de 2006, con todos os efectos legais inherentes á devandita declaración, sen facer especial pronunciamento en canto ás custas deste xuízo.</p>
    <p>Acordo as seguintes medidas definitivas:</p>
    <p>Primeiro. Atribúese á nai a garda e custodia da filla común, sendo compartida a titularidade da patria potestade.</p>
    <p>Segundo. Pai e filla poderán relacionarse libremente, conforme os acordos alcanzados por ambos os dous.</p>
    <p>Terceiro. O Sr. Pérez deberá aboar, en concepto de pensión de alimentos para a filla, a suma de 300 euros mensuais, que deberá ingresar, con carácter anticipado e dentro dos cinco primeiros días de cada mes, na conta que para o efecto indique a esposa, cantidade que se actualizará anualmente, con efectos en un de novembro, conforme as variacións que experimente o IPC.</p>
    <p>Ambos os proxenitores aboarán por metade os gastos extraordinarios da menor, entendéndose por tales, entre outros, os médicos e farmacéuticos non cubertos pola Seguridade Social e que excedan os que vén percibindo con carácter ordinario, conforme o feito constar na fundamentación da presente resolución. Non teñen carácter extraordinario os gastos de colexio, libros ou material escolar, pero se as clases particulares de apoio que precise a menor, así como as extraescolares, sempre, respecto a estas últimas, que se realicen con acordo previo e expreso de ambos os proxenitores.</p>
    <p>Firme que sexa esta resolución, comuníquese ao Rexistro Civil correspondente, onde consta a inscrición do matrimonio, co fin de que se proceda á súa anotación marxinal, deixándose constancia de tal circunstancia nos autos.</p>
    <p>Notifíquese esta resolución ás partes, facéndolles saber que contra ela cabe recurso de apelación para ante a Audiencia Provincial de Pontevedra, que se interpoñerá ante este xulgado, no prazo de vinte días, a partir da súa notificación.</p>
    <p>Así, por esta a miña sentenza da que se expedirá testemuño para a súa unión aos autos, pronúncioo, mándoo e asínoo.</p>
    <p>E para que conste e sirva de notificación a Isidoro Pérez Sieiro, en ignorado paradoiro expido e asino o presente.</p>
    <p>Vigo, 7 de febreiro de 2014</p>
    <footer><p>A secretaria</p></footer>

