---
date: '2014-11-21'
id: U500-131114-0001
page: 48269
number: 224
agency: Universidade de Vigo
section: IV. Oposicións e concursos.
title: >-
  ANUNCIO do 20 de novembro de 2014 polo que se procede a dar publicidade das
  resolucións da mesma data polas cales se convocan a concurso público prazas
  para a contratación de persoal docente e investigador contratado.
range: Anuncio
url: >-
  https://www.xunta.gal/dog/Publicados/2014/20141121/AnuncioU500-131114-0001_gl.html
---
<p>De conformidade co disposto na Lei orgánica 6/2001, do 21 de decembro (BOE do 24), de universidades, modificada pola Lei orgánica 4/2007, do 12 de abril (BOE do 13), en diante LOU, no Decreto 266/2002, do 6 de setembro (DOG do 17), da Xunta de Galicia, sobre contratación de profesorado universitario, no II Convenio colectivo para o persoal docente e investigador das universidades da Coruña, Santiago de Compostela e Vigo e polo establecido nos estatutos da Universidade de Vigo, aprobados polo Decreto 7/2010, do 14 de xaneiro (DOG do 2 de febreiro), da Xunta de Galicia, esta reitoría, no uso das competencias recoñecidas pola LOU, logo da autorización da Dirección Xeral de Planificación e Orzamentos, resolve proceder ao anuncio das convocatorias de concurso público nas seguintes categorías:</p>
    <table>
     <tbody>
      <tr>
       <td colspan="2"></td>
       <td colspan="3">Campus de destino</td>
      </tr>
      <tr>
       <td>Categoría</td>
       <td>Nº prazas</td>
       <td>Pontevedra</td>
       <td>Vigo</td>
       <td>Ourense</td>
      </tr>
      <tr>
       <td>AS1402. Profesorado asociado</td>
       <td>12</td>
       <td>4</td>
       <td>3</td>
       <td>5</td>
      </tr>
      <tr>
       <td>AD1402. Profesorado axudante doutor</td>
       <td>1</td>
       <td>1</td>
       <td>-</td>
       <td>-</td>
      </tr>
     </tbody>
    </table>
    <p>A información completa (bases das convocatorias, modelo de solicitude, etc.) pode consultarse no taboleiro de anuncios do Rexistro Xeral da Universidade (Edificio Xerencia-Servizos Centrais, Campus Universitario-Vigo) e nos rexistros auxiliares dos campus de Ourense (Edificio Administrativo, Campus universitario As Lagoas), Pontevedra (Escola de Enxeñaría Forestal, Campus universitario A Xunqueira) e Vigo (Escola de Enxeñaría Industrial, r/ Torrecedeira, 86), así como na páxina electrónica http://persoal.uvigo.es/, Servizo de Persoal Docente e Investigador, premendo en «emprego», «convocatorias de concurso». Para outra información e aclaración de dúbidas, poden dirixirse aos teléfonos 986 81 37 65 (Servizo de Persoal Docente e Investigador) e 986 81 36 00 (Negociado de Información). </p>
    <p>O prazo de presentación de solicitudes é de dez días naturais contados desde o día seguinte ao da publicación do presente anuncio no <em>Diario Oficial de Galicia</em>, e deberán dirixilas ao reitor no modelo oficial, obrigatoriamente acompañadas dos documentos acreditativos previstos en cada convocatoria. </p>
    <p>Vigo, 20 de novembro de 2014</p>
    <footer><p>Salustiano Mato de la Iglesia<br>Reitor da Universidade de Vigo</p></footer>

