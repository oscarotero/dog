---
date: '2014-11-21'
id: G0244-181114-0001
page: 48247
number: 224
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 17 de novembro de 2014, da Secretaría Xeral da Emigración, pola
  que se amplía a dotación orzamentaria da Resolución do 12 de febreiro de 2014,
  pola que se establecen as bases reguladoras para a concesión de axudas de
  emerxencia social e para a realización de viaxes por razóns de interese
  social, asistencial ou humanitario para o exercicio 2014.
range: Resolución
url: >-
  https://www.xunta.gal/dog/Publicados/2014/20141121/AnuncioG0244-181114-0001_gl.html
---
<p>A Resolución do 12 de febreiro de 2014, da Secretaría Xeral da Emigración, pola que se establecen as bases reguladoras para a concesión de axudas de emerxencia social e para a realización de viaxes por razóns de interese social, asistencial ou humanitario para o exercicio 2014, publicada no DOG núm. 35, do 20 de febreiro, recolle no seu artigo 5 que o financiamento destas axudas se efectuará con cargo aos orzamentos xerais da Comunidade Autónoma de Galicia para o ano 2014, a través dos créditos consignados na aplicación 04.30.312C.480.0, polo importe de 15.000 euros. Así mesmo, establécese expresamente a posibilidade de ampliar o crédito en función das dispoñibilidades orzamentarias.</p>
    <p>Ao terse producido remanentes doutras convocatorias financiadas con cargo ao mesmo crédito, así como a outros créditos incluídos no mesmo programa, e xa que o crédito inicialmente destinado a esta convocatoria resultou insuficiente debido ao volume de solicitudes presentadas, cómpre ampliar o crédito inicialmente asignado a esta convocatoria.</p>
    <p>Por todo o exposto, e no exercicio das facultades que me confire a disposición adicional segunda do Decreto 88/2013, do 30 de maio, de estrutura orgánica dos órganos superiores e de dirección dependentes da Presidencia da Xunta de Galicia, </p>
    <h2>RESOLVO:</h2>
    <p>Artigo 1. <em>Ampliación de créditos</em></p>
    <p>Amplíase o importe total dos créditos para o financiamento das axudas previstas na Resolución do 12 de febreiro de 2014, da Secretaría Xeral da Emigración, pola que se establecen as bases reguladoras para a concesión de axudas de emerxencia social e para a realización de viaxes por razóns de interese social, asistencial ou humanitario para o exercicio 2014, na aplicación 04.30.312C.480.0, polo importe de 10.000 euros.</p>
    <p>Artigo 2. <em>Prazo de solicitude</em></p>
    <p>Esta modificación non implica a apertura de prazo para presentar novas solicitudes.</p>
    <p>Santiago de Compostela, 17 de novembro de 2014</p>
    <footer><p>Antonio Rodríguez Miranda<br>Secretario xeral da Emigración</p></footer>

