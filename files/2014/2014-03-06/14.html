---
date: '2014-03-06'
id: G2177-130214-0001
page: 9679
number: 45
agency: Xulgado de Primeira Instancia número 6 de Santiago de Compostela
section: V. Administración de xustiza.
title: EDICTO (1118/2013).
range: Edicto
url: >-
  https://www.xunta.gal/dog/Publicados/2014/20140306/AnuncioG2177-130214-0001_gl.html
---
<p>Sentenza nº 74/2014.</p>
    <p>Santiago de Compostela, 10 de febreiro de 2014.</p>
    <p>Visto por min, Roberto Soto Sola, maxistrado xuíz titular do Xulgado de Primeira Instancia número 6 desta localidade e o seu partido xudicial, o presente xuízo verbal nº 1118/2013 promovido pola procuradora Sra. Delgado Fontáns, en nome e representación de María Lourdes Rodrigues de Souza, asistida do letrado Sr. Álvarez Teijeiro, fronte a Romildo Santos de Oliveira, declarado en rebeldía procesual, con intervención da representante do Ministerio Fiscal dada a concorrencia de fillos menores de idade na relación análoga á conxugal das partes.</p>
    <p>Decido que, estimando parcialmente a demanda de xuízo verbal interposta pola procuradora Sra. Delgado Fontáns, en nome e representación de María Lourdes Rodrigues de Sousa, asistida do letrado Sr. Álvarez Teijeiro, fronte a Romildo Santos de Oliveira, declarado en rebeldía procesual, con intervención da representante do Ministerio Fiscal dada a concorrencia de fillos menores de idade na relación análoga á conxugal das partes, procede acceder á adopción das seguintes medidas definitivas:</p>
    <p>1º. Atribución á demandante da garda e custodia sobre os fillos habidos en común, sendo a patria potestade sobre estes compartida por ambos os proxenitores, ben que exercida de xeito ordinario en exclusiva pola demandante.</p>
    <p>2º. Fixar en 100 euros/mes por cada fillo a contía da pensión de alimentos que deberá aboar o demandado. A pensión de alimentos aboarase dentro dos cinco primeiros días de cada mes na conta corrente que designe a parte; a devandita cantidade actualizarase o 1 de xaneiro de cada ano conforme as variacións que experimente o IPC no ano precedente.</p>
    <p>A pensión de alimentos devindicarase desde a data de interposición da demanda, debendo deducirse as cantidades xa satisfeitas polo demandado desde tal data por semellante concepto.</p>
    <p>3º. O demandado deberá aboar, así mesmo, o 50 % dos gastos extraordinarios dos fillos menores de idade nos termos do apartado 3º do fundamento de dereito segundo desta resolución.</p>
    <p>Non procede efectuar especial pronunciamento sobre as custas do presente proceso.</p>
    <p>Esta resolución non é firme e fronte a ela cabe interpoñer recurso de apelación nos prazos e termos previstos na vixente Lei de axuizamento civil para a súa resolución pola Audiencia Provincial da Coruña (artigos 458 e seguintes e 776 da Lei de axuizamento civil) logo de consignación do depósito de 50 euros previsto na disposición adicional décimo quinta da LOPX.</p>
    <p>Así por esta a miña sentenza, pronúncioo, mándoo e asínoo, Roberto Soto Sola, maxistrado xuíz titular do Xulgado de Primeira Instancia número 6 desta localidade e o seu partido xudicial.</p>
    <p>Publicación: lida e publicada a anterior resolución en audiencia pública polo xuíz que a ditou, no día da data; dou fe.</p>

