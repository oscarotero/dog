---
date: '2014-03-06'
id: G0007-140214-0001
page: 9688
number: 45
agency: Xulgado do Social número 3 de Santiago de Compostela
section: V. Administración de xustiza.
title: EDICTO (ETX 69/2011).
range: Edicto
url: >-
  https://www.xunta.gal/dog/Publicados/2014/20140306/AnuncioG0007-140214-0001_gl.html
---
<p>Susana Varela Amboage, secretaria xudicial do Xulgado do Social número 3 de Santiago de Compostela, fago saber que no procedemento de execución de títulos xudiciais número 69/2011 e acumulada deste xulgado do social, seguido por instancia de Antonio Jamardo Rodríguez contra a empresa Santiago Piñeiro Rodríguez e Transportes Nospima, S.L., sobre reclamación de cantidade, se ditou decreto con data do 13 de febreiro de 2014, cuxa parte dispositiva, é do teor literal seguinte:</p>
    <p>«Parte dispositiva do decreto:</p>
    <p>Acordo:</p>
    <p>a) Declarar aos executados Santiago Piñeiro Rodríguez e Transportes Nospima, S.L., en situación de insolvencia parcial por importe de 26.433,09 euros de principal, máis 1.270,24 euros que provisionalmente se orzan para xuros, gastos e custas, insolvencia que se entenderá para todos os efectos como provisional.</p>
    <p>b) Arquivar as actuacións logo de anotación no libro correspondente, sen prexuízo da reapertura da execución, se a partir deste momento se coñecen novos bens do executado.</p>
    <p>c) Procédase á súa inscrición no rexistro correspondente en relación con Transportes Nospima, S.L. e á publicación no DOG, respecto a Santiago Piñeiro Rodríguez.</p>
    <p>d) Levar o orixinal ao libro de decretos e deixar testemuño nas presentes actuacións.</p>
    <p>Notifíqueselles ás partes, facéndolles saber que en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou os interesados e, de ser o caso, os profesionais designados sinalarán un domicilio e os datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas mentres tanto non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similar, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación: contra esta resolución cabe recurso directo de revisión que deberá interporse ante quen dita a resolución no prazo dos tres días hábiles seguintes ao da notificación desta, con expresión da infracción cometida nela a xuízo do recorrente, artigo 188 da LXS. O recorrente que non teña a condición de traballador ou beneficiario de réxime público da Seguridade Social deberá facer un depósito para recorrer de 25 euros na conta nº 5076, no Banco Español de Crédito, e debe indicar no campo concepto “Recurso”, seguido do código “31 social-revisión de resolucións secretario xudicial”. Se o ingreso se fai mediante transferencia bancaria, deberá incluír tras a conta referida, separados por un espazo, a indicación “Recurso” seguida de “31 social-revisión de resolucións secretario xudicial”. Se efectuar diversos pagamentos na mesma conta, deberá especificar un ingreso por cada concepto, mesmo se obedecen a outros recursos da mesma ou distinta clase, e indicará no campo de observacións a data da resolución contra a cal recorre, utilizando o formato dd/mm/aaaa. Quedan exentos do seu aboamento en todo caso o Ministerio Fiscal, o Estado, as comunidades autónomas, as entidades locais e os organismos autónomos dependentes deles. O/a secretario/a xudicial».</p>
    <p>E para que lle sirva de notificación a Transportes Nospima, S.L., expido este edicto.</p>
    <p>Santiago de Compostela, 13 de febreiro de 2014</p>
    <footer><p>A secretaria xudicial</p></footer>

