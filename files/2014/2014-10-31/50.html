---
date: '2014-10-31'
id: G0165-271014-0003
page: 46124
number: 209
agency: Consellería do Medio Rural e do Mar
section: VI. Anuncios. a) Administración autonómica.
title: >-
  RESOLUCIÓN do 24 de outubro de 2014 pola que se anuncia a contratación, por
  procedemento aberto, non suxeito a regulación harmonizada, con tramitación
  urxente e anticipada de gasto, documentalmente simplificada, do servizo de
  limpeza de diversas dependencias dos departamentos territoriais desta
  consellería (expediente 1/2015).
range: Resolución
url: >-
  https://www.xunta.gal/dog/Publicados/2014/20141031/AnuncioG0165-271014-0003_gl.html
---
<p>1. Entidade adxudicadora.</p>
    <p>a) Organismo: Consellería do Medio Rural e do Mar.</p>
    <p>b) Dependencia que tramita o expediente: Servizo de Contratación.</p>
    <p>2. Obxecto do contrato.</p>
    <p>a) Tipo: servizos.</p>
    <p>b) Descrición do obxecto: servizo de limpeza de diversas dependencias dos departamentos territoriais da Consellería do Medio Rural e do Mar.</p>
    <p>c) División por lotes e número: non leva.</p>
    <p>d) Prazo de execución/entrega: o prazo de execución do contrato é de 12 meses.</p>
    <p>e) Admisión de prórroga: si, por un ou varios períodos que supoñan como máximo doce (12) meses.</p>
    <p>f) CPV: 90919200-4.</p>
    <p>3. Tramitación e procedemento de adxudicación: urxente e aberto, non suxeito a regulación harmonizada, documentalmente simplificado.</p>
    <p>Criterios de adxudicación: criterios avaliables de xeito automático, recollidos na alínea N do prego de cláusulas administrativas particulares (PCAP).</p>
    <p>4. Orzamento base de licitación. </p>
    <p>Importe neto: 76.855,00 €, IVE (21 %): 16.139,55 €. Importe total: 92.994,55 €.</p>
    <p>Valor estimado: 153.710,00 € (sen IVE), incluídas posibles prórrogas. </p>
    <p>5. Financiamento: fondos propios.</p>
    <p>6. Requisitos específicos do contratista.</p>
    <p>a) Clasificación: non se exixe. Non obstante, se o licitador conta coa clasificación: grupo U, subgrupo 1, categoría A, está exento de presentar solvencias (alínea H da carátula).</p>
    <p>b) Solvencia económica e financeira e solvencia técnica e profesional, se é o caso: segundo o disposto nas alíneas J e K da carátula.</p>
    <p>7. Garantías exixidas.</p>
    <p>Provisional: non se exixe. Definitiva: 5 % do importe de adxudicación, excluído o IVE.</p>
    <p>8. Obtención de documentación e información.</p>
    <p>a) Entidade: Secretaría Xeral Técnica da Consellería do Medio Rural e do Mar. Servizo de Contratación.</p>
    <p>b) Domicilio: Edificio Administrativo, nº 5, 2º andar, Santiago de Compostela.</p>
    <p>c) Teléfonos: 981 54 40 46/981 54 57 44 (consultas administrativas) 981 54 50 33 (consultas técnicas).</p>
    <p>d) Telefax: 981 54 40 47.</p>
    <p>e) Correo electrónico: licitacion.medioruralemar@xunta.es</p>
    <p>f) Data límite de obtención de documentos e información: ata a data límite de presentación das ofertas, todos os días laborables, agás sábados, desde as 9.00 ás 14.00 horas.</p>
    <p>Tamén se poderán obter os pregos relativos a esta contratación a través da internet no enderezo www.contratosdegalicia.es/resultado.jsp?N=21433</p>
    <p>9. Presentación de ofertas.</p>
    <p>a) Data límite de presentación: o prazo de presentación das ofertas empezará ao día seguinte ao da publicación deste anuncio no <em>Diario Oficial de Galicia</em> e finalizará aos oito (8) días naturais, a non ser que o último día fose sábado ou inhábil, caso en que se prorrogará o prazo ao primeiro día hábil seguinte.</p>
    <p>b) Documentación que hai que presentar: a indicada no prego de cláusulas administrativas particulares.</p>
    <p>c) Lugar de presentación: o único rexistro válido será a oficina de Rexistro Único e Información da Xunta de Galicia (Edificio Administrativo de San Caetano, s/n, Santiago de Compostela, CP 15781); poderase enviar por correo dentro do prazo de admisión sinalado a este rexistro único. Cando a oferta se envíe por correo certificado dentro do prazo de admisión, o licitador deberá xustificar a data de imposición do envío na oficina de Correos e anunciarlle a súa remisión ao órgano de contratación no mesmo día, mediante telegrama, burofax ou fax (981 54 40 47).</p>
    <p>d) Prazo en que o licitador estará obrigado a manter a súa oferta: dous (2) meses contados desde a data de apertura das proposicións.</p>
    <p>10. Apertura das ofertas.</p>
    <p>a) Enderezo: sala de xuntas da Secretaría Xeral Técnica da Consellería do Medio Rural e do Mar. </p>
    <p>b) Localidade e código postal: Santiago de Compostela, 15781.</p>
    <p>c) Datas e horas: a apertura dos sobres B terá lugar, en acto público, ás 12.00 horas do sétimo día hábil seguinte ao da finalización do prazo de presentación das ofertas, a non ser que fose sábado, caso en que se prorrogará o prazo ao primeiro día hábil seguinte.</p>
    <p>11. Gastos de publicidade: serán por conta do adxudicatario.</p>
    <p>12. Outras informacións: datos para a subrogación dos traballadores no anexo II do prego de prescricións técnicas (PPT).</p>
    <p>Santiago de Compostela, 24 de outubro de 2014</p>
    <footer><p>P.D. (Orde do 30.3.2012; DOG nº 70, do 12 de abril)<br>María Isabel Concheiro Rodríguez-Segade<br>Secretaria xeral técnica da Consellería do Medio Rural e do Mar</p></footer>

