---
date: '2014-07-21'
id: CA05-110714-0002
page: 31796
number: 137
agency: Consellería de Traballo e Benestar
section: III. Outras disposicións.
title: >-
  RESOLUCIÓN do 8 de xullo de 2014, da Dirección Xeral de Traballo e Economía
  Social, pola que se fai pública a concesión dos premios do certame
  Cooperativismo no Ensino 2014, dirixido ao alumnado e profesorado dos centros
  educativos de Galicia.
range: Resolución
url: >-
  https://www.xunta.gal/dog/Publicados/2014/20140721/AnuncioCA05-110714-0002_gl.html
---
<p>Pola Orde do 12 de febreiro de 2014 (DOG nº 35, do 20 de febreiro), da Consellería de Traballo e Benestar establecéronse as bases reguladoras do certame Cooperativismo no Ensino, dirixido ao alumnado e profesorado dos centros educativos de Galicia, e procedeuse á súa convocatoria para o ano 2014.</p>
    <p>Nas bases reguladoras establécese que os traballos participantes neste concurso serán avaliados por un tribunal e que a persoa titular da Dirección Xeral de Traballo e Economía Social resolverá a concesión dos premios, que serán obxecto de publicación no DOG.</p>
    <p>Unha vez aprobadas as propostas de concesión dos premios polos tribunais encargados de avaliar os traballos presentados, na súa reunión do 2 de xuño de 2014, e sen que fosen formuladas reclamacións,</p>
    <h2>DISPOÑO:</h2>
    <p>Facer pública a concesión dos premios do certame Cooperativismo no Ensino 2014 dirixido ao alumnado e profesorado dos centros educativos de Galicia, e que se relacionan no anexo que se xunta a esta resolución.</p>
    <p>Santiago de Compostela, 8 de xullo de 2014</p>
    <footer><p>Odilo Martiñá Rodríguez<br>Director xeral de Traballo e Economía Social</p></footer>
    <h2>ANEXO I<br>Certame Cooperativismo no Ensino 2014</h2>
    <p>– Modalidade de debuxo, pintura, fotografía e/ou vídeo dirixido ao alumnado de educación infantil e primaria, por categorías:</p>
    <p>Categoría A: alumnos/as de 2º ciclo de Educación Infantil.</p>
    <p>Premio ao mellor traballo compartido: «Cun pouco de cada un, algo de todos» do CEIP San Miguel de Reinante.</p>
    <p>Premio ao mellor traballo compartido: «No cole aprendemos a cooperar» do CEIP San Miguel de Reinante.</p>
    <p>Accésit: «Naturcolmena» do CPR Plurilingüe Manuela Rial Mouzo.</p>
    <p>Categoría B: Alumnos/as de 1º e 2º de Educación Primaria.</p>
    <p>Premio ao mellor traballo: «Coopera» do CEIP San Miguel de Reinante.</p>
    <p>Accésit: «Eliximos un nome para a aula» do CPR Andaina.</p>
    <p>Categoría C: alumnos/as de 3º e 4º de Educación Primaria.</p>
    <p>Premio ao mellor traballo: «Un mundo mellor» do CEE Terra de Ferrol.</p>
    <p>Accésit: «Cooperativismo: todos ao mesmo son» do CEIP San Miguel de Reinante. </p>
    <p>Categoría D: alumnos/as de 5º e 6º de Educación Primaria.</p>
    <p>Premio ao mellor traballo: «Coope rap» do CEIP San Miguel de Reinante.</p>
    <p>Accésit: «Aprendo con África a traballar en comunidade» do CEIP Domaio.</p>
    <p>– Modalidade de actividades cooperativizadas dirixido ao alumnado de primeiro e segundo ciclo de educación secundaria obrigatoria, por categorías:</p>
    <p>Categoría E: alumnos/as do 1º ciclo da ESO.</p>
    <p>Premio ao mellor traballo: «Contacontos. Cooperamos enleando contos no bosque» do IES Pedras Rubias.</p>
    <p>Categoría F: alumnos/as do 2º ciclo da ESO.</p>
    <p>Premio ao mellor traballo: «Faragullas de memoria» do IES Pedra da Auga.</p>
    <p>– Modalidade de proxectos empresariais cooperativos, dirixido ao alumnado e ao profesorado dos centros de formación profesional.</p>
    <p>Premio ao mellor proxecto empresarial cooperativo: «Bioconspa, Sociedade Cooperativa Galega» presentado polo alumnado e profesorado do CIFP Someso.</p>
    <p>Accésit compartido aos proxectos empresariais finalistas: «A Quinta da Oroza, Sociedade Cooperativa Galega» presentado polo alumnado e profesorado do CIFP Carlos Oroza, e «Servastec, Sociedade Cooperativa Galega» presentado polo alumnado e profesorado do IES Politécnico de Vigo.</p>

