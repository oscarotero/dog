---
date: '2014-07-21'
id: G0165-150714-0002
page: 31898
number: 137
agency: Consellería do Medio Rural e do Mar
section: VI. Anuncios. a) Administración autonómica.
title: >-
  RESOLUCIÓN do 11 de xullo de 2014, da Secretaría Xeral Técnica da Consellería
  do Medio Rural e do Mar, pola que se somete a información pública a versión
  preliminar do Programa de desenvolvemento rural de Galicia para o período de
  programación 2014-2020 e o informe de sustentabilidade ambiental.
range: Resolución
url: >-
  https://www.xunta.gal/dog/Publicados/2014/20140721/AnuncioG0165-150714-0002_gl.html
---
<p>En cumprimento do artigo 21 da Lei 9/2006, do 28 de abril, sobre avaliación dos efectos de determinados plans e programas no ambiente, sométese a información pública o informe de sustentabilidade ambiental e a versión preliminar do Programa de desenvolvemento rural de Galicia para o período de programación 2014-2020, durante un prazo de corenta e cinco días contado desde o día seguinte ao da publicación desta resolución no <em>Diario Oficial de Galicia</em>.</p>
    <p>O dito informe de sustentabilidade ambiental e a versión preliminar do Programa de desenvolvemento rural encóntranse á disposición do público para a súa consulta nas oficinas do Servizo de Coordinación e Seguimento do PDR, pertencente á Secretaría Xeral Técnica da Consellería do Medio Rural e do Mar (r/ Irmandiños, s/n, Salgueiriños de Abaixo, 15781 Santiago de Compostela), ou na páxina web da Consellería do Medio Rural e do Mar (http://www.medioruralemar.xunta.es/es/areas/desarrollo_rural/PDR_2014_2020/avaliacion_ambiental/) durante o período mencionado, no que os xuros poderán examinalo e formular, así mesmo, as observacións que crean convenientes.</p>
    <p>As alegacións ou suxestións ao informe de sustentabilidade ambiental e á versión preliminar do Programa de desenvolvemento rural de Galicia para o período de programación 2014-2020 deberán formularse por escrito e ser dirixidas á Secretaría Xeral Técnica da Consellería do Medio Rural e do Mar, podendo ser presentadas nos seus rexistros, así como no rexistro e oficinas establecidos no artigo 38.4 da Lei 30/1992, do 26 de novembro, de réxime xurídico das administracións públicas e o procedemento administrativo común.</p>
    <p>Santiago de Compostela, 11 de xullo de 2014</p>
    <footer><p>Alfonso García Magariños<br>Secretario xeral técnico da Consellería do Medio Rural e do Mar</p></footer>

