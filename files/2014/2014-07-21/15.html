---
date: '2014-07-21'
id: G0003-090714-0006
page: 31856
number: 137
agency: Servizo Galego de Saúde
section: IV. Oposicións e concursos.
title: >-
  ANUNCIO do 19 de xuño de 2014, da Xerencia de Xestión Integrada de Ferrol,
  polo que se procede a dar publicidade á Resolución LD-04/2014, da mesma data,
  pola que se convoca a provisión, polo sistema de libre designación, dun posto
  de coordinador/a de servizo (SAP Cedeira).
range: Anuncio
url: >-
  https://www.xunta.gal/dog/Publicados/2014/20140721/AnuncioG0003-090714-0006_gl.html
---
<p>De conformidade co establecido no Decreto 206/2005, do 22 de xullo (<em>Diario Oficial de Galicia</em> núm. 145, do 29 de xullo), de provisión de prazas de persoal estatutario do Servizo Galego de Saúde, así como no artigo 3 da Orde do 24 de maio de 2006 (<em>Diario Oficial de Galicia</em> núm. 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, en virtude das competencias atribuídas polo Decreto 43/2013, do 21 de febreiro (<em>Diario Oficial de Galicia</em> núm. 47, do 7 de marzo), polo que se establece a estrutura orgánica do Servizo Galego de Saúde, e a Orde do 5 de xullo de 2012 (<em>Diario Oficial de Galicia</em> núm. 139, do 20 de xullo), sobre delegación de competencias en órganos centrais e periféricos do Servizo Galego de Saúde,</p>
    <h2>RESOLVO:</h2>
    <p>Anunciar a convocatoria, para a súa provisión polo sistema de libre designación, dun posto de coordinador/a de servizo na SAP de Cedeira da Xerencia de Xestión Integrada de Ferrol.</p>
    <p>As bases da citada convocatoria estarán expostas no taboleiro de anuncios da Dirección de Recursos Humanos do Complexo Hospitalario Universitario de Ferrol e na páxina web do Sergas (www.sergas.es).</p>
    <p>As solicitudes e a documentación anexa que conteña a xustificación dos requisitos e méritos alegados deberán presentarse no Rexistro da Xerencia de Xestión Integrada de Ferrol, dirixidas ao xerente de Xestión Integrada, no prazo de quince días hábiles, contados desde o seguinte ao da data da publicación do anuncio desta convocatoria no <em>Diario Oficial de Galicia</em>.</p>
    <p>Así mesmo, poderán presentarse a través de calquera dos rexistros previstos no artigo 38 da Lei 30/1992, do 2 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
    <p>Os interesados deberán presentar xunto coa solicitude a xustificación documental dos méritos que aleguen.</p>
    <p>Ferrol, 19 de xuño de 2014</p>
    <footer><p>Ángel Facio Villanueva<br>Xerente de Xestión Integrada de Ferrol</p></footer>

