---
date: '2014-06-16'
id: CA04-090614-0003
page: 27220
number: 113
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 5 de xuño de 2014, da Xefatura Territorial de Ourense, pola que
  se autoriza e se aproba o proxecto dunha instalación eléctrica no concello de
  Sarreaus (expediente IN407A 2013/40-3).
range: Resolución
url: >-
  https://www.xunta.gal/dog/Publicados/2014/20140616/AnuncioCA04-090614-0003_gl.html
---
<p>Visto o expediente para outorgamento da autorización administrativa e de aprobación do proxecto de execución da instalación eléctrica que a continuación se describe:</p>
    <p>Solicitante: UTE Vilariño Vía Izquierda.</p>
    <p>Domicilio social: rúa Acanto, nº 22, 5º planta, 28045 Madrid.</p>
    <p>Denominación: LMT subt. e CT prov. obras túnel AVE Vilariño-Campobecerros.</p>
    <p>Situación: Sarreaus e Vilar de Barrio.</p>
    <p>Características técnicas: </p>
    <p>– LMT de 285 m de lonxitude, a 20 kV, con condutor RHZ1 2OL 12/20kV 3x(1x240 mm2) Al, con orixe na cela de cliente da subestación Sarreaus 132/20 kV, propiedade de Unión Fenosa Distribución, e final na cela de remonte, en caseta, situada na parcela 501 do polígono 287 do concello de Sarreaus; aparellaxe para o nivel de tensión 20 kV (tensión asignada 24 kV); cela de remonte, cela de protección dobre seccionador, cela para transformador bipolar de servizos auxiliares de 4 kVA e cela de liña.</p>
    <p>– CT intemperie elevador R/T 20.000/400-230 de 12,5 MVA e transformador de servizos auxiliares R/T 20.000/400-230 de 4 kVA; aparellaxe para o nivel de tensión 30 kV (tensión asignada 36 kV): cela de remonte, cela de protección con interruptor automático.</p>
    <p>– LMT de 12.194 m, a 30 kV, con condutor RHZ1 2OL 18/20 kV 3x(1x240 mm2) Al, con orixe na cela de protección, con interruptor automático, do trasformador intemperie elevador antes sinalado, e final no paso aerosubterráneo (PAS) proxectado no lugar do monte Ameá (Vilar de Barrio).</p>
    <p>Cumpridos os trámites ordenados na Lei 54/1997, do 27 de novembro, do sector eléctrico, de aplicación ao expediente polo sinalado na disposición transitoria segunda da nova Lei 24/2013, do 26 de decembro, do sector eléctrico e no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da dita instalación, cuxas características se axustarán en todas as súas partes ao proxecto presentado e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente. Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>O prazo de posta en marcha das instalaciones que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución, que non é definitiva en vía administrativa, cabe interpoñer recurso de alzada, ante o conselleiro de Economía e Industria, no prazo dun mes contado a partir do día seguinte ao da súa notificación ou publicación, nos termos establecidos na Lei 30/1992, do 26 de novembro, de réxime xurídico das administracións públicas e do procedemento administrativo común, sen prexuízo de que os interesados poidan interpor calquera outro recurso que consideren pertinente.</p>
    <p>Ourense, 5 de xuño de 2014</p>
    <footer><p>Alfonso Tomás Paz Doniz<br>Xefe territorial de Ourense</p></footer>

