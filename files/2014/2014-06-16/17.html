---
date: '2014-06-16'
id: G2348-270514-0001
page: 27184
number: 113
agency: Xulgado do Social número 5 da Coruña
section: V. Administración de xustiza.
title: EDICTO (1195/2013).
range: Edicto
url: >-
  https://www.xunta.gal/dog/Publicados/2014/20140616/AnuncioG2348-270514-0001_gl.html
---
<p>María Jesús Hernando Arenas, secretaria xudicial do Xulgado do Social número 5 da Coruña, fago saber:</p>
    <p>Sentenza.</p>
    <p>A Coruña, 14 de marzo de 2014.</p>
    <p>Vistos por Pilar Carreira Vidal, maxistrada xuíza do Xulgado do Social número 5 da Coruña e o seu partido, os presentes autos de xuízo número 1195/2013 seguidos por instancia de Montserrat Sánchez Rioboo, asistida pola letrada Cristina Gómez Lozano, contra a entidade Biforis Accesorios de Madera, S.L., que non comparece, sobre despedimento.</p>
    <p>Resolvo que debo estimar e estimo a demanda que en materia de cantidade interpuxo Montserrat Sánchez Rioboo contra Biforis Accesorios de Madera, S.L. e, en consecuencia, debo declarar e declaro improcedente o despedimento de que foi obxecto a demandante con data do 5 de setembro de 2013, con efectos desde o 13 de setembro de 2013, e debo declarar e declaro extinguida a relación laboral que unía as partes, desde a data desta resolución, xa que a anterior entidade cesou na súa actividade, condenando a entidade Biforis Accesorios de Madera, S.L. ao aboamento dunha indemnización por despedimento que ascende a 19.472,81 euros.</p>
    <p>Notifíquese a presente resolución ás partes e fágaselles saber o seu dereito a interpor contra ela recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación. </p>
    <p>Advírtase o recorrente que non sexa traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros do depósito especial indicado no artigo 229.1.a) da Lei reguladora da xurisdición social, na conta aberta na entidade Banesto, a nome deste xulgado, co número 47570000 código 36 e número expediente, acreditando mediante a presentación do xustificante de ingreso no período comprendido ata a formalización do recurso así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado, a cantidade obxecto de condena, ou formalizar aval bancario por esa cantidade en que se faga constar a responsabilidade solidaria do avalista, e incorporalos a este xulgado co anuncio de recurso. </p>
    <p>En todo caso, o recorrente deberá designar letrado para a tramitación do recurso, no momento de o anunciar.</p>
    <p>Dedúzase testemuño literal desta sentenza, que quedará nestas actuacións, con inclusión do orixinal no libro de sentenzas.</p>
    <p>Así, por esta a miña sentenza, pronúncioo, mándoo e asínoo.</p>
    <p>Publicación. A anterior sentenza leuna e publicouna a maxistrada xuíza que a subscribe, en audiencia pública no día da súa data. Dou fe.</p>
    <p>Para que conste e para a súa inserción no Diario Oficial de Galicia, co fin de que sirva de notificación a Biforis Accesorios de Madera, S.L., co apercibimento de que as sucesivas notificacións se realizarán nas dependencias do xulgado, salvo as que sexan emprazamento, sentenzas e autos.</p>
    <p>A Coruña, 27 de maio de 2014 </p>
    <footer><p>A secretaria xudicial</p></footer>

