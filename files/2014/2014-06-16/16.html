---
date: '2014-06-16'
id: G2188-260514-0001
page: 27182
number: 113
agency: Xulgado de Primeira Instancia número 5 de Vigo
section: V. Administración de xustiza.
title: EDICTO de notificación de sentenza (714/2013-CL).
range: Edicto
url: >-
  https://www.xunta.gal/dog/Publicados/2014/20140616/AnuncioG2188-260514-0001_gl.html
---
<p>Faml. gard, custdo. ali. fillo menor no matri. no C 0000714/2013CL.</p>
    <p>Sobre: outros familia incidentes.</p>
    <p>Demandante: Mayory Beatriz Piccolo Lizardi.</p>
    <p>Procurador: José Fernández González.</p>
    <p>Avogado: Enrique Costas Daponte.</p>
    <p>Demandado: Francisco José Gómez de Castro.</p>
    <p>Sarai Paniagua Acera, secretaria xudicial, do Xulgado de PrimeIra Instancia número 5 de Vigo, anuncio:</p>
    <p>Que no presente procedemento de garda, custodia e alimentos, seguido por instancia de Mayory Beatriz Piccolo Lizardi contra Francisco José Gómez de Castro, foi ditada sentenza cuxo teor literal é o seguinte:</p>
    <p>«Sentenza nº 161.</p>
    <p>Vigo o doce de marzo de dous mil catorce.</p>
    <p>María del Carmen Salvador Mateos, maxistrada xuíza titular do Xulgado de Primeira Instancia número 5 de Vigo (Xulgado de Familia) viu os autos seguidos neste xulgado baixo o número 714/2013 sobre garda e custodia e alimentos respecto de fillo menor de idade, por instancia de Mayory Beatriz Piccolo Lizardi, representada polo procurador dos tribunais José Fernández González, e con asistencia letrada de Enrique Costas Daponte, contra Francisco José Gómez de Castro, declarado en rebeldía procesual, e no cal interveu o Ministerio Fiscal, sobre a base dos seguintes:</p>
    <p>(Seguen antecedentes de feito e fundamentos de dereito).</p>
    <p>Resolvo:</p>
    <p>Na demanda interposta polo procurador dos tribunais Sr. Fernández González, en nome e representación de Mayory Beatriz Piccolo Lizardi, contra Francisco José Gómez de Castro, declarado en situación de rebeldía procesual e no cal interveu o Ministerio Fiscal, estimo a demanda e fago os seguintes pronunciamentos:</p>
    <p>Primeiro. A garda e custodia do fillo menor atribúese á Sra. Piccolo Lizardi, e a patria potestade compartirana ambos os proxenitores.</p>
    <p>Segundo. O Sr. Gómez de Castro poderá estar e desfrutar da compañía do seu fillo cando ambos os proxenitores o conveñan e, na falta de acordo, nos termos establecidos no fundamento de dereito terceiro desta resolución.</p>
    <p>Terceiro. En concepto de alimentos para o seu fillo o Sr. Gómez de Castro aboará a cantidade de 250 euros ao mes, que ingresará na conta corrente que designe a nai para o efecto dentro dos cinco primeiros días de cada mes, e que se actualizará anualmente conforme a variación que experimente o índice de prezos de consumo que publique o Instituto Nacional de Estatística.</p>
    <p>Cuarto. Ambos os proxenitores satisfarán por metade os gastos extraordinarios que xere o menor, entre os cales se encontran os médicos non cubertos pola Seguridade Social e os actuais de psicoterapia e dentista, sen que teñan esta consideración os libros de texto, material escolar, uniforme, transporte e comedor escolar e matrícula escolar nin actividades extraescolares.</p>
    <p>Non se fai especial pronunciamento canto ás custas.</p>
    <p>Modo de impugnación: recurso de apelación no prazo de vinte días, desde a notificación desta resolución, ante a Audiencia Provincial.</p>
    <p>O devandito recurso carecerá de efectos suspensivos, sen que en ningún caso proceda actuar en senso contrario ao resolto (artigo 456.2 da LAC).</p>
    <p>Así o pronuncio, mando e asino por esta a miña sentenza, da cal se expedirá testemuño para a súa unión aos autos».</p>
    <p>E encontrándose o devandito demandado, Francisco José Gómez de Castro, en paradoiro descoñecido, expídese o presente co fin de que sirva de notificación en forma a este.</p>
    <p>Vigo, 26 de maio de 2014</p>
    <footer><p>A secretaria xudicial</p></footer>

