---
date: '2014-03-13'
id: L190-210214-0001
page: 10939
number: 50
agency: Concello de Vilasantar
section: VI. Anuncios. b) Administración local.
title: >-
  ANUNCIO de información pública sobre a aprobación inicial do Plan xeral de
  ordenación municipal.
range: Anuncio
url: >-
  https://www.xunta.gal/dog/Publicados/2014/20140313/AnuncioL190-210214-0001_gl.html
---
<p>Aprobado inicialmente polo Pleno do Concello, en sesión do 19 de febreiro de 2014, o Plan xeral de ordenación municipal (PXOM), de acordo co artigo 85.2 da Lei 9/2002, do&amp;nbsp;30 de decembro, de ordenación urbanística e protección do medio rural de Galicia, sométese a información pública por un prazo de dous meses, contados desde o día seguinte ao da publicación deste anuncio no Diario Oficial de Galicia.</p>
    <p>Durante ese prazo, calquera interesado poderá examinalo para formular as alegacións que considere pertinentes, para o cal estará exposto na casa do concello en horario de atención ao público, de luns a venres, das 9.30 ás 14.30 horas.</p>
    <p>De conformidade co sinalado no artigo 77 da Lei 9/2002, do 30 de decembro, de ordenación urbanística e protección do medio rural de Galicia, o acordo de aprobación inicial determina por si só a suspensión do procedemento de outorgamento de licenzas, nos ámbitos que se relacionan a seguir:</p>
    <p>– Solo urbanizable industrial.</p>
    <p>– Solo rústico afectado por cambio de categoría en relación co planeamento actual (no caso de que exista incompatibilidade de usos).</p>
    <p>– Solo de núcleo rural nas áreas en que exista incompatibilidade entre ambos os planeamentos.</p>
    <p>– Solo urbano de Présaras, nas áreas en que exista incompatibilidade entre ambos os planeamentos.</p>
    <p>A suspensión terá unha duración máxima de dous anos contados desde a aprobación inicial do planeamento urbanístico e, en calquera caso, extinguirase coa aprobación definitiva do planeamento.</p>
    <p>Vilasantar, 20 de febreiro de 2014</p>
    <footer><p>Fernando Pérez Fernández<br>Alcalde</p></footer>

