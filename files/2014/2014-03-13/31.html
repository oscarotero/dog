---
date: '2014-03-13'
id: G2347-210214-0001
page: 10859
number: 50
agency: Xulgado do Social número 4 da Coruña
section: V. Administración de xustiza.
title: EDICTO (1209/2011).
range: Edicto
url: >-
  https://www.xunta.gal/dog/Publicados/2014/20140313/AnuncioG2347-210214-0001_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos número 1209/2011 por instancia de María Ángeles Freire López contra Azoreira, S.C., María Isaura Naya Abeleira e Fernando Bothelo de Sa, e o Fondo de Garantía Salarial, sobre cantidade, nos cales se ditou sentenza con data do 17.2.2014, que copiada nos particulares necesarios di así:</p>
    <p>Decisión.</p>
    <p>Estímase a demanda formulada por María Ángeles Freire López fronte a Azoreira, S.C., María Isaura Naya Abeleira e Fernando Bothelo de Sa e, en consecuencia:</p>
    <p>– Condénase a Azoreira, S.C., a María Isaura Naya Abeleira e a Fernando Bothelo de Sa a aboarlle solidariamente a María Ángeles Freire López a cantidade de cinco mil trescentos catorce euros con dezaoito céntimos de euro (5.314,18 euros).</p>
    <p>Notifíqueselles a resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal se deberá anunciar neste xulgado no prazo dos cinco días seguintes á notificación desta resolución; abondará a manifestación da parte ou do seu avogado, graduado social colexiado ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina Nicolás E. Pita Lloveres, maxistrado do Xulgado do Social número 4 da Coruña.</p>
    <p>E para que conste, para os efectos da súa publicación no <em>Diario Oficial de Galicia</em> co fin de que sirva de notificación en forma á empresa Azoreira, S.C., María Isaura Naya Abeleira e Fernando Bothelo de Sa, expido e asino este edicto.</p>
    <p>A Coruña, 21 de febreiro de 2014</p>
    <footer><p>A secretaria xudicial</p></footer>

