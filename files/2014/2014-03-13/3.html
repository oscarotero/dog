---
date: '2014-03-13'
id: CA02-060314-0002
page: 10687
number: 50
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  ORDE do 27 de febreiro de 2014 sobre a aprobación definitiva da modificación
  puntual da ordenanza número 2 do Plan xeral de ordenación municipal do
  Porriño.
range: Orde
url: >-
  https://www.xunta.gal/dog/Publicados/2014/20140313/AnuncioCA02-060314-0002_gl.html
---
<p>O Concello do Porriño eleva, para a súa aprobación definitiva, o expediente da modificación puntual da ordenanza nº 2 do Plan xeral de ordenación municipal do Porriño, de conformidade co previsto no artigo 85.7 da LOUG, do 30 de decembro, de ordenación urbanística e protección do medio rural de Galicia.</p>
    <p>I. Antecedentes.</p>
    <p>1. O Concello do Porriño dispón na actualidade de PXOM aprobado o 10 de abril de 2003, recollido nun texto refundido aprobado o 26 de xuño de 2003 ao abeiro da disposición transitoria terceira da Lei 9/2002, de ordenación urbanística e protección do medio rural de Galicia, que sufriu oito modificacións puntuais.</p>
    <p>2. No DOG do 18 de abril de 2012 publícase Anuncio do 13 de marzo de 2012, da Secretaría Xeral de Calidade e Avaliación Ambiental da CMATI, polo que se fai pública a Decisión do 12 de marzo de 2012 de non someter a modificación puntual ao procedemento de avaliación ambiental estratéxica. </p>
    <p>3. Constan no expediente os informes favorables municipais: xurídico do 18 de abril de 2012 e 19 de febreiro de 2013 e técnico do 19 de febreiro de 2013.</p>
    <p>4. O Pleno do Concello, en sesión do 26 de agosto de 2013, aprobou inicialmente a modificación puntual e someteuna a información pública durante dous meses, mediante anuncios nos xornais Atlántico Diario e Faro de Vigo do 19 de setembro e no DOG do 27 de setembro. </p>
    <p>5. O Pleno do Concello, en sesión do 5 de decembro de 2013, aprobou provisionalmente a modificación puntual.</p>
    <p>II. Análise e consideracións.</p>
    <p>Unha vez analizado o expediente, e vista a proposta literal que nesta mesma data eleva a Secretaría Xeral de Ordenación do Territorio e Urbanismo, resulta:</p>
    <p>1. O ámbito de actuación correspóndese co solo urbano reflectido no PXOM, onde é de aplicación a ordenanza nº 2: solo urbano de alta densidade, grao 1.</p>
    <p>2. O obxecto da modificación do PXOM consiste en facilitar a execución do plan xeral nos ámbitos da ordenanza nº 2, cambiando a consideración de parcela mínima edificable nela.</p>
    <p>3. O interese público da modificación puntual xustifícase en evitar a aparición, no ámbito desta ordenanza, de soares inedificables nos casos en que se cumpran as condicións mínimas de superficie de vivenda establecidas na norma de habitabilidade.</p>
    <p>A competencia para resolver sobre a aprobación definitiva do planeamento xeral correspóndelle ao conselleiro de Medio Ambiente, Territorio e Infraestruturas, de conformidade co disposto nos artigos 89 e 93.4 da LOUG, e no artigo 1 do Decreto 316/2009, do 4 de xuño, polo que se establece a estrutura orgánica da CMATI.</p>
    <p>III. Resolución.</p>
    <p>Visto o que antecede,</p>
    <h2>RESOLVO:</h2>
    <p>1. Outorgar a aprobación definitiva á modificación puntual da ordenanza nº 2 do PXOM do Porriño, de acordo co artigo 85.7.a da Lei 9/2002, de ordenación urbanística e protección do medio rural de Galicia.</p>
    <p>2. De conformidade co disposto polos artigos 92 da Lei 9/2002 e 70 da Lei 7/1985, do 2 de abril, reguladora das bases do réxime local, o concello deberá publicar no <em>Boletín Oficial</em> da provincia a normativa e as ordenanzas do PXOM aprobado definitivamente.</p>
    <p>3. Notifíquese esta orde ao concello e publíquese no Diario Oficial de Galicia.</p>
    <p>4. Contra esta orde cabe interpoñer recurso contencioso-administrativo, ante a sala correspondente do Tribunal Superior de Xustiza de Galicia, no prazo de dous meses que se contarán desde o día seguinte ao da súa publicación, segundo dispoñen os artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 27 de febreiro de 2014</p>
    <footer><p>Agustín Hernández Fernández de Rojas<br>Conselleiro de Medio Ambiente, Territorio e Infraestruturas</p></footer>

