---
date: '2014-03-04'
id: G2209-120214-0001
page: 9339
number: 43
agency: Xulgado de Primeira Instancia e Instrución número 2 de Betanzos
section: V. Administración de xustiza.
title: EDICTO (368/2013).
range: Edicto
url: >-
  https://www.xunta.gal/dog/Publicados/2014/20140304/AnuncioG2209-120214-0001_gl.html
---
<p>Procedemento: divorcio contencioso 368/2013 B.</p>
    <p>Sobre divorcio contencioso.</p>
    <p>No procedemento de referencia ditouse a resolución cuxa parte dispositiva é do teor literal seguinte:</p>
    <p>«Decido que, estimando a demanda interposta polo procurador Sr. Delgado Rodríguez, en nome e representación de Agustín García Noya, contra Olga Lucía Rivera, debo declarar e declaro disolto por divorcio o matrimonio de ambos os cónxuxes contraído en Abegondo o día 2 de xuño de 2007, con todos os efectos legais inherentes a esta declaración, e os seguintes:</p>
    <p>1º. Atribúese a garda e custodia da filla menor, Cristina Lucía, ao pai, Agustín García Noya, e a patria potestade será compartida.</p>
    <p>2º. Fíxase como réxime de visitas da expresada filla para que a nai poida tela na súa compañía, en caso de discrepancia dos proxenitores, fins de semana alternos desde as 16.00 horas ata as 20.00 horas do sábado e desde as 16.00 horas ata as 20.00 horas do domingo.</p>
    <p>3º. Establécese a cargo de Olga Lucía Rivera e para a filla menor de idade, Cristina Lucía, unha pensión de alimentos de cento cincuenta euros, que deberá aboar por meses anticipados e dentro dos cinco primeiros días de cada mes na conta que se designe, establecéndose como base para a actualización destas cantidades o índice xeral do custo da vida publicado anualmente polo Instituto Nacional de Estatística ou organismo equivalente.</p>
    <p>Todo iso sen expresa declaración en canto ás custas causadas.</p>
    <p>Líbrese testemuño da presente sentenza e remítase ao Rexistro Civil de Abegondo, onde consta inscrito o matrimonio, para a práctica dos asentos respectivos.</p>
    <p>Notifíquese esta resolución ás partes facéndolles saber que esta non é firme e que contra ela poden interpoñer recurso de apelación ante este mesmo xulgado e nun prazo de vinte días a partir da súa notificación e que, se é o caso, coñecerá a Audiencia Provincial.</p>
    <p>Así por esta a miña sentenza, da que se levará testemuño aos autos da súa razón, pronúncioa, mándoa e asínoa. Carmen Castro Pérez. Asinado».</p>
    <p>E como consecuencia do ignorado paradoiro de Olga Lucía Rivera, expídese a presente para que sirva de cédula de notificación.</p>
    <p>Betanzos, 16 de decembro de 2013</p>
    <footer><p>O/a secretario/a xudicial</p></footer>

