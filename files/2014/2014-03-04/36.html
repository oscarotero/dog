---
date: '2014-03-04'
id: CA04-180214-0002
page: 9369
number: 43
agency: Consellería de Economía e Industria
section: VI. Anuncios. a) Administración autonómica.
title: >-
  ANUNCIO do 13 de febreiro de 2014, da Dirección Xeral de Comercio, sobre
  elección de vacantes de tres vogalías no Pleno da Cámara Oficial de Comercio,
  Industria e Navegación de Lugo e procedemento para a súa provisión.
range: Anuncio
url: >-
  https://www.xunta.gal/dog/Publicados/2014/20140304/AnuncioCA04-180214-0002_gl.html
---
<p>A Cámara Oficial de Comercio, Industria e Navegación de Lugo comunicou á Dirección Xeral de Comercio as vacantes de tres vogais dos elixidos por proposta das organizacións empresariais. De conformidade co previsto no artigo 61 do Decreto 431/2009, do 19 de novembro, polo que se aproba o Regulamento de réxime electoral das cámaras oficiais de comercio, industria e navegación de Galicia, o procedemento da súa provisión tramitarase de acordo cos seguintes preceptos do citado regulamento: </p>
    <p>Primeiro. No prazo dos 15 días hábiles seguintes á data de publicación deste anuncio no DOG, as organizacións empresariais máis representativas, segundo os criterios definidos no artigo 28, presentarán ante a Xunta Electoral a lista das súas candidaturas, que deberán cumprir os requisitos sinalados nos artigos 29 e 30. </p>
    <p>Segundo. A elección para prover as vacantes axustarase ao que dispoñen os capítulos VI, IX e X do título I. </p>
    <p>Terceiro. As competencias propias da Xunta Electoral asumiraas o Comité Executivo da dita Cámara Oficial de Comercio, Industria e Navegación de Lugo, con sede na da propia entidade, avenida Ramón Ferreiro, 18, Lugo. </p>
    <p>Santiago de Compostela, 13 de febreiro de 2014 </p>
    <footer><p>Sol María Vázquez Abeal<br>Directora xeral de Comercio</p></footer>

