---
date: '2014-10-16'
id: CA04-180914-0002
page: 44463
number: 198
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 10 de setembro de 2014, da Xefatura Territorial de Pontevedra,
  de autorización administrativa e autorización administrativa de construción
  dunha instalación eléctrica no concello de Tui (expediente IN407A 2014/119-4).
range: Resolución
url: >-
  https://www.xunta.gal/dog/Publicados/2014/20141016/AnuncioCA04-180914-0002_gl.html
---
<p>Visto o expediente para outorgamento de autorización administrativa e autorización administrativa de construción de la instalación eléctrica que a continuación se describe:</p>
    <p>Solicitante: Sociedad Electricista de Tui, S.A.</p>
    <p>Domicilio social: rúa Coruña, 20, baixo, 36700 Tui.</p>
    <p>Denominación: reforma CT Rebordáns.</p>
    <p>Situación: Tui.</p>
    <p>Características técnicas: reforma do centro de transformación Rebordáns, consistente na substitución de celas de obra civil por outras baixo envolvente metálica e illadas en gas SF6 e na substitución do transformador de 100 kVA por un de 400 kVA. A instalación está situada en Funchal, Rebordáns, Tui.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica e na Resolución da Consellería de Economía e Industria do 19 de febreiro de 2014, pola que aproba o procedemento de autorización administrativa de construción, <em>Diario Oficial de Galicia</em> nº 54, do 19 de marzo de 2014, esta xefatura territorial resolve:</p>
    <p>Conceder autorización administrativa e autorización administrativa de construción para a devandita instalación, cuxas características se axustarán en todas as súas partes ás que figuran no proxecto de execución e as condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>O prazo de posta en marcha da instalación, de acordo co artigo 131 do Real decreto 1955/2000, será de 12 meses a partir da recepción da presente resolución. Para os efectos da posible solicitude de prórroga, o peticionario deberá ter en conta o disposto no capítulo IV do Decreto 1775/1967, do 22 de xullo.</p>
    <p>Contra a presente resolución poderá interpoñer recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén poderá interpoñer calquera outro recurso que considere pertinente ao seu dereito.</p>
    <p>Pontevedra, 10 de setembro de 2014</p>
    <footer><p>Ignacio Rial Santomé<br>Xefe territorial de Pontevedra</p></footer>

