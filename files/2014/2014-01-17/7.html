---
date: '2014-01-17'
id: G2345-271213-0002
page: 1871
number: 11
agency: Xulgado do Social número 2 da Coruña
section: V. Administración de xustiza.
title: EDICTO (542/2013).
range: Edicto
url: >-
  https://www.xunta.gal/dog/Publicados/2014/20140117/AnuncioG2345-271213-0002_gl.html
---
<p>Encarnación Mercedes Tubío Lariño, secretaria xudicial do Xulgado do Social número 2 da Coruña, fago saber que no procedemento de despedimento/cesamentos en xeral 542/2013 deste xulgado do social, seguido por instancia de Saturnina Berroa Reyes contra a empresa Rialtex 2011, S.L. e o Fogasa, sobre despedimento, ditouse a seguinte resolución:</p>
    <p>«Resolución.</p>
    <p>Debo estimar e estimo a demanda sobre despedimento formulada por Saturnina Berroa Reyes fronte á empresa Rialtex, S.L. Restaurante Shangai, con intervención procesual do Fogasa e, en consecuencia:</p>
    <p>1. Declaro a improcedencia do despedimento.</p>
    <p>2. Tense por efectuada a opción a favor da indemnización, declárase a extinción da relación laboral na data desta resolución e condénase a demandada a aboar á parte demandante, en concepto de indemnización, a cantidade de 2.648,28 euros.</p>
    <p>Notifíquese a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, abondando a manifestación da parte ou do seu avogado ou representante dentro do indicado prazo.</p>
    <p>Advírtase ao recorrente que non sexa traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros do depósito especial indicado no artigo 229.1.a) da Lei reguladora da xurisdición social, na conta aberta na entidade Banesto, a nome deste xulgado, acreditando mediante a presentación do xustificante de ingreso no período comprendido ata a formalización do recurso, así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado, a cantidade obxecto de condena, ou formalizar aval bancario pola devandita cantidade no que se faga constar a responsabilidade solidaria do avalista, incorporándoos a este xulgado co anuncio de recurso.</p>
    <p>En todo caso, o recorrente deberá designar letrado para a tramitación do recurso no momento de anuncialo.</p>
    <p>Dedúzase testemuño literal desta sentenza que quedará nestas actuacións, con inclusión da orixinal no libro de sentenzas.</p>
    <p>Así por esta a miña sentenza, pronúncioo, mándoo e asínoo.</p>
    <p>Publicación. Expídoa eu, secretaria xudicial, para facer constar que, na mesma data da sentenza, se deposita na Secretaría deste xulgado a anterior sentenza para a súa notificación e publicidade na forma permitida e ordenada pola Constitución e as leis. Seguidamente, líbrase testemuño da sentenza para a súa unión aos autos. Dou fe».</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>E para que sirva de notificación a Rialtex 2011, S.L., en ignorado paradoiro, expídese a presente cédula para a súa publicación no <em>Diario Oficial de Galicia</em> e colocación no taboleiro de anuncios.</p>
    <p>A Coruña, 27 de decembro de 2013</p>
    <footer><p>A secretaria xudicial</p></footer>

