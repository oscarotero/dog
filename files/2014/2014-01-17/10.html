---
date: '2014-01-17'
id: G0244-070114-0009
page: 1876
number: 11
agency: >-
  Vicepresidencia e Consellería de Presidencia, Administracións Públicas e
  Xustiza
section: VI. Anuncios. a) Administración autonómica.
title: >-
  RESOLUCIÓN do 18 de decembro de 2013, da Xefatura Territorial da Coruña, pola
  que se notifica o acordo de iniciación do expediente sancionador en materia de
  xogo C-9/13.
range: Resolución
url: >-
  https://www.xunta.gal/dog/Publicados/2014/20140117/AnuncioG0244-070114-0009_gl.html
---
<p>Intentada a notificación á persoa que se indica a continuación sen que se puidese practicar, resolvo notificar por este medio, ao abeiro do artigo 59.5º da Lei 30/1992, do 26 de novembro, de réxime xurídico das administracións públicas e do procedemento administrativo común, o acordo de iniciación ditado no expediente sancionador que se relaciona no anexo, por infracción da Lei 14/1985, do 23 de outubro, de xogo de Galicia.</p>
    <p>De conformidade co establecido no artigo 32.1.a) da Lei 14/1985, do 23 de outubro, e Decreto 72/2013, do 25 de abril, a competencia para impoñer esta clase de sancións correspóndelle ao director xeral de Emerxencias e Interior.</p>
    <p>Noméase instrutora do expediente a Margarita Olmo Bosco e secretaria a Patricia García Martín, que poderán ser recusadas en calquera momento da tramitación do expediente nos casos e na forma prevista no artigo 29 da Lei 30/1992, do 26 de novembro. O interesado disporá dun prazo de quince días hábiles, contados a partir do seguinte ao da publicación desta notificación, para exercer o dereito de audiencia e formular alegacións, presentar documentos ou informacións que coide convenientes na súa defensa e, se é o caso, propoñer proba, podendo recoñecer voluntariamente a súa responsabilidade cos efectos previstos no artigo 8 do Real decreto 1398/1993.</p>
    <p>No suposto de non efectuar alegacións sobre o contido da iniciación do procedemento no prazo indicado, a iniciación poderá ser considerada proposta de resolución cos efectos previstos nos artigos 18 e 19 do Real decreto 1398/1993.</p>
    <p>En cumprimento do artigo 42.4º da Lei 30/1992, do 26 de novembro, de réxime xurídico das administracións públicas e do procedemento administrativo común (LRXPAC) (modificada pola Lei 4/1999, do 13 de xaneiro) infórmase de que o prazo máximo para resolver e notificar o procedemento é dun ano contado desde o acordo de inicio (artigo 32.2 da Lei 14/1985, do 23 de outubro).</p>
    <p>Infórmase igualmente de que a tramitación do expediente se realiza na Xefatura Territorial da Vicepresidencia e Consellería de Presidencia, Administracións Públicas e Xustiza, sita no Edificio Administrativo Monelos, rúa Vicente Ferrer, 2, 15008 A Coruña.</p>
    <p>A Coruña, 18 de decembro de 2013</p>
    <footer><p>María Barreiro Lázare<br>Xefa territorial da Coruña</p></footer>
    <h2>ANEXO</h2>
    <p>Nº expediente: C-9/13.</p>
    <p>Denunciado: Serafín Vázquez Costa.</p>
    <p>DNI/CIF: 33308445-Y.</p>
    <p>Enderezo: Carril das Hortas, 39, 4º B, 27002 Lugo.</p>
    <p>Precepto infrinxido: artigo 30.c) da Lei 14/1985, do 23 de outubro.</p>
    <p>Precepto sancionador: artigo 31.3 da Lei 14/1985, do 23 de outubro.</p>
    <p>Multa para impoñer se non efectúa alegacións: apercibimento.</p>

