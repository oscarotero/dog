---
date: '2014-05-06'
id: L249-290414-0001
page: 20536
number: 85
agency: Concello de Salceda de Caselas
section: VI. Anuncios. b) Administración local.
title: >-
  ANUNCIO de aprobación definitiva da modificación do Plan especial de reforma
  interior (PERI) da unidade de execución 02.
range: Anuncio
url: >-
  https://www.xunta.gal/dog/Publicados/2014/20140506/AnuncioL249-290414-0001_gl.html
---
<p>O Pleno do Concello de Salceda de Caselas, en sesión do día 8 de abril de 2014, adoptou o seguinte acordo:</p>
    <p>«Primeiro. Aprobar definitivamente a modificación do Plan especial de reforma interior (PERI) da unidade de execución-02, sen modificacións respecto á inicialmente aprobada e sometida á información pública, e que afecta os terreos situados dentro do polígono catastral 32, cuxos lindes son:</p>
    <p>– Ao leste, coa antiga estrada PO-410 e a estrada a Caldelas.</p>
    <p>– Ao norte, coa Esfarrapada.</p>
    <p>– Ao sur, coa estrada PO-410.</p>
    <p>– Ao oeste, coa Feira.</p>
    <p>Segundo. O acordo notificarase persoalmente a todos os interesados e publicarase no Diario Oficial de Galicia e no Boletín Oficial da provincia, no que se inserirá, así mesmo, a normativa urbanística aprobada. Esta publicación deberá realizarse no prazo dun mes desde a adopción da aprobación definitiva.</p>
    <p>Terceiro. Comunicar o acordo de aprobación definitiva, en virtude do artigo 92.3 da Lei 9/2002, do 30 de decembro, de ordenación urbanística e protección do medio rural de Galicia, para os efectos oportunos, á Consellería de Medio Ambiente, Territorio e Infraestruturas, achegando unha copia autenticada de dous exemplares dilixenciados polo secretario do Concello do documento definitivamente aprobado. No anuncio de aprobación definitiva farase constar a remisión da documentación á Consellería.</p>
    <p>Cuarto. Contra o acordo de aprobación definitiva poderase interpoñer directamente recurso contencioso-administrativo ante o Tribunal Superior de Xustiza de Galicia no prazo de dous meses, contado a partir do día seguinte ao da publicación deste anuncio».</p>
    <p>O acto de aprobación definitiva da citada modificación do plan especial, xunto coa documentación sinalada no punto terceiro do acordo, foi comunicado á Consellería de Medio Ambiente, Territorio e Infraestruturas o 25 de abril de 2014, en cumprimento do disposto polo artigo 92.3 da Lei 9/2002, do 30 de decembro, de ordenación urbanística e protección do medio rural de Galicia (LOUG).</p>
    <p>De acordo co sinalado no artigo 92.2 da citada lei, publicouse no Boletín Oficial da provincia de Pontevedra o 2 de maio de 2014 o texto íntegro da normativa.</p>
    <p>Contra o acordo de aprobación definitiva da citada modificación puntual poderase interpoñer directamente recurso contencioso-administrativo ante o Tribunal Superior de Xustiza de Galicia, no prazo de dous meses contados a partir do día seguinte ao da publicación deste anuncio.</p>
    <p>Salceda de Caselas, 28 de abril de 2014</p>
    <footer><p>Marcos David Besada Pérez<br>Alcalde</p></footer>

