---
date: '2014-02-20'
id: G0165-120214-0006
page: 7175
number: 35
agency: Consellería do Medio Rural e do Mar
section: III. Outras disposicións.
title: >-
  RESOLUCIÓN do 11 de febreiro de 2014, da Secretaría Xeral do Mar, pola que se
  amplía de oficio o prazo de presentación de solicitudes para as axudas
  convocadas pola Orde do 30 de decembro de 2013 pola que se establecen as bases
  reguladoras xerais e a convocatoria para o ano 2014, para a concesión, en
  réxime de concorrencia competitiva, de axudas a proxectos colectivos de
  acondicionamento mariño e rexeneración, financiados nun 75 % polo Fondo
  Europeo de Pesca (FEP), que permitan mellorar a produtividade dos bancos
  marisqueiros con problemas de perda de produción e que contribúan de forma
  sustentable a mellorar a xestión e conservación dos recursos mariños vivos.
range: Resolución
url: >-
  https://www.xunta.gal/dog/Publicados/2014/20140220/AnuncioG0165-120214-0006_gl.html
---
<p>O 23 de xaneiro de 2014 publicouse no <em>Diario Oficial de Galicia</em> (DOG) a orde de bases reguladoras xerais e de convocatoria de axudas antes mencionada.</p>
    <p>No artigo 11 desa orde establécese que para a anualidade 2014 o prazo de presentación de solicitudes será dun mes contado desde o día seguinte ao da súa publicación no DOG.</p>
    <p>A consecuencia dos danos causados nos bancos marisqueiros pola serie de temporais rexistrados neste inverno na costa galega, e que aínda seguen achegándose, vista a proposta da Dirección Xeral de Desenvolvemento Pesqueiro, co obxecto de facilitarlles ás posibles entidades solicitantes a avaliación da situación actual e a preparación dos proxectos que permitan restaurar os bancos marisqueiros e as poboacións de bivalvos danadas, e coa intención de acadar a maior concorrencia posible,</p>
    <p>Considerando que:</p>
    <p>1º. O artigo 49.1 da Lei 30/1992, do 26 de novembro, de réxime xurídico das administracións públicas e do procedemento administrativo común (en diante, LRXPAC), regula a posibilidade de concesión de oficio dunha ampliación dos prazos establecidos, que non exceda a metade deles, se as circunstancias o aconsellan e con iso non se prexudican dereitos de terceiros.</p>
    <p>2º. Na data desta resolución non rematou o prazo de presentación de solicitudes.</p>
    <p>Consonte o manifestado e de conformidade coa competencia atribuída na disposición derradeira segunda da mencionada orde,</p>
    <h2>RESOLVO:</h2>
    <p>Primeiro. Ampliar de oficio, en 15 días, o prazo de presentación de solicitudes para a convocatoria de 2014 das referidas axudas. Polo tanto o último día para a presentación de solicitudes será o día 10 de marzo.</p>
    <p>Segundo. Ordenar a publicación no <em>Diario Oficial de Galicia</em> desta resolución para coñecemento dos interesados.</p>
    <p>De conformidade co disposto no artigo 49.3 da LRXPAC, os acordos sobre ampliación de prazos non serán recorribles. </p>
    <p>Santiago de Compostela, 11 de febreiro de 2014</p>
    <footer><p>Juan Carlos Maneiro Cadillo<br>Secretario xeral do Mar</p></footer>

