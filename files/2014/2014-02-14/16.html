---
date: '2014-02-14'
id: G2347-280114-0001
page: 6213
number: 31
agency: Xulgado do Social número 4 da Coruña
section: V. Administración de xustiza.
title: EDICTO (582/2011).
range: Edicto
url: >-
  https://www.xunta.gal/dog/Publicados/2014/20140214/AnuncioG2347-280114-0001_gl.html
---
<p>Encarnación Mercedes Tubío Lariño, secretaria xudicial do Xulgado do Social número 4 da Coruña, dou fe e certifico que neste xulgado séguense autos número 582/2011 por instancia de Mutual Midat Cyclops, Mutua de Accidentes de Trabajo y Enfermedades Profesionales contra INSS, TXSS, Ladislao Lorenzo Sánchez, sobre seguridade social, nos cales se ditou sentenza en data 15.1.2014, que copiada nos particulares necesarios di así:</p>
    <p>«Ditame:</p>
    <p>Admítese parcialmente a demanda interposta por Mutua Midat Cyclops fronte ao Instituto Nacional da Seguridade Social e a Tesouraría Xeral da Seguridade Social e a empresa Ladislao Lorenzo Sánchez e, en consecuencia:</p>
    <p>– Condénase a empresa Ladislao Lorenzo Sánchez a aboarlle á Mutua Midat Cyclops como responsable directa a cantidade de seis mil cento setenta e sete euros con noventa céntimos de euro (6.177,90 euros) con responsabilidade subsidiaria do INSS e a TXSS, respecto da cantidade de dous mil cincocentos corenta e nove euros con oitenta e nove céntimos de euro (2.549,89 euros) para o caso de insolvencia da anterior.</p>
    <p>Notifíqueselles a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal se deberá anunciar neste xulgado no prazo dos cinco días seguintes á notificación desta resolución, e abondará a manifestación da parte ou do seu avogado ou representante dentro do indicado prazo.</p>
    <p>Así o acorda, manda e asina Nicolás E. Pita Lloveres, maxistrado do Xulgado do Social número 4 da Coruña».</p>
    <p>E para que conste, para os efectos da súa publicación no <em>Diario Oficial de Galicia</em> co fin de que lle sirva de notificación en forma á empresa Ladislao Lorenzo Sánchez, expido e asino o presente edicto.</p>
    <p>A Coruña, 27 de xaneiro de 2014</p>
    <footer><p>A secretaria xudicial</p></footer>

