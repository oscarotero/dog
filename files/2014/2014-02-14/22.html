---
date: '2014-02-14'
id: CA04-270114-0009
page: 6224
number: 31
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 17 de xaneiro de 2014, da Xefatura Territorial da Coruña, pola
  que se autoriza administrativamente e se aproba o proxecto de execución dunha
  instalación eléctrica no concello de Culleredo (expediente IN407A 174/2013).
range: Resolución
url: >-
  https://www.xunta.gal/dog/Publicados/2014/20140214/AnuncioCA04-270114-0009_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: avenida de Arteixo, 171, 15007 A Coruña.</p>
    <p>Denominación: adecuación LMT, CT, RBT Escolas Culleredo.</p>
    <p>Situación: concello de Culleredo.</p>
    <p>Características técnicas: </p>
    <p>Liña de media tensión aérea a CT rúa das Paxariñas, a 15/20 kV, cunha lonxitude de 0,072 km, con orixe en apoio nº 66 proxectado que substitúe o existente da LMT SBN-717B, no tramo entre a derivada ao CT Tarrío II (expediente 498/2008) e a derivada ao CT Liñares (expediente 30.816), en condutor LA-56/54,6 mm² que substitúe o existente tipo LA-30, e final en apoio nº 66/2 proxectado que se vai instalar na LMT SBN-717B, que substitúe o pórtico do CT Escolas Culleredo que se vai retirar (expediente 27.398), onde se realizará o paso aerosubterráneo da LMTS proxectada.</p>
    <p>Liña de media tensión subterráneo a CT rúa das Paxariñas, a 15/20 kV, cunha lonxitude de 0,023 km, con orixe no paso aerosubterráneo que se vai realizar no apoio nº 66/2 proxectado, que se instalará na LMT SBN-717B, que substitúe o pórtico do CT Escolas Culleredo que se vai retirar (expediente 27.398), en condutor RHZ1-2OL-12/20 kV-1×240 Al, e final no CT rúa das Paxariñas proxectado.</p>
    <p>Centro de transformación (CT) prefabricado rúa das Paxariñas, cunha potencia de 250 kVA, e unha relación de transformación de 15.000/400-230 V.</p>
    <p>Saídas da rede de baixa tensión subterránea, coa orixe no CT rúa das Paxariñas proxectado, cunha lonxitude de 0,036 km, en condutor XZ1-0,6/1 kV-4(1×240 Al), e final na rede existente. </p>
    <p>Cumpridos os trámites ordenados na Lei 54/1997, do 27 de novembro (BOE nº 285), do sector eléctrico, e no título VII, capítulo II, do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da dita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao medio ambiente.</p>
    <p>A instalación executarase nun prazo non superior a un ano, contado a partir da data desta resolución. </p>
    <p>Contra esta resolución poderase interpor recurso de alzada, ante o conselleiro de Economía e Industria, no prazo dun mes contado a partir do día seguinte ao da notificación desta resolución. Tamén se poderá interpor calquera outro recurso que se considere pertinente.</p>
    <p>A Coruña, 17 de xaneiro de 2014</p>
    <footer><p>Susana Vázquez Romero<br>Xefa territorial da Coruña</p></footer>

