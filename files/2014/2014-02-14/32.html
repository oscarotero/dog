---
date: '2014-02-14'
id: G0165-030214-0014
page: 6246
number: 31
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO do 29 de xaneiro de 2014, da Xefatura Territorial de Pontevedra, polo
  que se anuncia a aprobación do acordo da zona de concentración parcelaria de
  Meavía-Quintillán (Forcarei).
range: Anuncio
url: >-
  https://www.xunta.gal/dog/Publicados/2014/20140214/AnuncioG0165-030214-0014_gl.html
---
<p>Ponse en coñecemento de todos os interesados na concentración parcelaria da zona de Meavía-Quintillán (Forcarei, Pontevedra), declarada de utilidade pública e urxente execución polo Decreto 60/2000, do 16 de marzo (DOG núm. 64, do 31 de marzo), o seguinte:</p>
    <p>Primeiro. Con data do 20 de xaneiro de 2014, o director xeral de Desenvolvemento Rural aprobou o acordo de concentración parcelaria da zona de Meavía-Quintillán (Forcarei, Pontevedra), logo de introducir no proxecto as modificacións oportunas á vista dos resultados da enquisa deste último.</p>
    <p>Segundo. O acordo de concentración será notificado individualmente a cada un dos afectados e estará exposto ao público na Casa do Concello de Forcarei durante o período de interposición de recursos. Os documentos, que se poden examinar no dito concello, refírense aos predios de substitución, onde constan as situacións xurídicas derivadas das parcelas de procedencia, as fichas de atribucións, os planos e outros.</p>
    <p>Terceiro. No prazo de trinta días, contados desde o seguinte ao da notificación persoal ou publicación substitutiva, poderán interpoñer recurso de alzada, ante a conselleira do Medio Rural e do Mar, e os recorrentes poderán presentar os recursos no Rexistro Único do Edificio Administrativo de Pontevedra –sito na rúa Fernández Ladreda, 43 de Pontevedra–, no Rexistro Xeral da consellería –sito no Edificio Administrativo San Caetano, s/n, de Santiago de Compostela–, ou en calquera das dependencias a que fai referencia o artigo 38.4 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, por si mesmos ou por representación. </p>
    <p>Pontevedra, 29 de xaneiro de 2014</p>
    <footer><p>Miguel Ángel Pérez Dubois<br>Xefe territorial de Pontevedra</p></footer>

