---
date: '2014-04-16'
id: CA05-100414-0005
page: 17607
number: 74
agency: Consellería de Traballo e Benestar
section: III. Outras disposicións.
title: >-
  ORDE do 8 de abril de 2014 pola que se modifica a Orde do 15 de decembro de
  2011 pola que se regulan os ficheiros de datos de carácter persoal existentes
  nesta consellería.
range: Orde
url: >-
  https://www.xunta.gal/dog/Publicados/2014/20140416/AnuncioCA05-100414-0005_gl.html
---
<p>Ao abeiro do disposto na Lei orgánica 15/1999, do 13 de decembro, de protección de datos de carácter persoal, publicouse o 27 de decembro de 2011 a Orde do 15 de decembro de 2011 pola que se regulan os ficheiros de carácter persoal existentes na Consellería de Traballo e Benestar. </p>
    <p>O artigo 20 da dita lei dispón que a creación, modificación ou supresión dos ficheiros das administracións públicas só se poderá facer por medio de disposición xeral publicada no <em>Boletín Oficial del Estado</em> ou diario oficial correspondente e establece, no seu ordinal segundo, o contido que debe constar nas disposicións de creación e modificación daquelas.</p>
    <p>A implantación progresiva do sistema de información e control horario do persoal empregado público Kronos con fichaxe no ordenador determina a necesidade de establecer outros sistemas co obxetivo de poder realizar o debido control horario e a adecuada implantación da flexibilidade laboral naqueles centros da consellería nos cales aínda non se implantou o dito sistema de control horario Kronos. Como consecuencia do exposto, cómpre modificar o ficheiro denominado Recursos humanos, regulado pola Orde do 15 de decembro de 2011, incorporando dentro da súa finalidade o control horario e un sistema coa recollida de dato biométrico.</p>
    <p>Polo exposto, en virtude das facultades que me confire o artigo 34.6 da Lei 1/1983, do 22 de febreiro, de normas reguladoras da Xunta e da súa Presidencia,</p>
    <footer><p>DISPOÑO:</p></footer>
    <p>Artigo único</p>
    <p>Modificación da Orde do 15 de decembro de 2011 pola que se regulan os ficheiros de carácter persoal existentes na Consellería de Traballo e Benestar.</p>
    <p>O ficheiro denominado Recursos humanos, no punto 1. Ficheiros baixo a responsabilidade da Secretaría Xeral Técnica, do anexo I Ficheiros de nova creación, queda modificado nos seguintes termos:</p>
    <table>
     <thead>
      <tr>
       <td>Denominación do ficheiro</td>
       <td>Recursos humanos</td>
      </tr>
     </thead>
     <tbody>
      <tr>
       <td>Descrición da súa finalidade e usos previstos.</td>
       <td>Ordenación da xestión do persoal da consellería: control horario (permisos, licenzas, vacacións, flexibilidade, teletraballo), ausencias de persoal, indemnización por razón de servizo, xestión dos servizos ao persoal...</td>
      </tr>
      <tr>
       <td>Colectivos sobre os cales se pretende obter datos ou que resulten obrigados a subministralos.</td>
       <td>Persoal funcionario e laboral que presta os seus servizos na consellería.</td>
      </tr>
      <tr>
       <td>Procedemento de recolla de datos.</td>
       <td>Declaración e formularios en papel e electrónicos. Sistemas de control de fichaxe.</td>
      </tr>
      <tr>
       <td>Procedencia dos datos.</td>
       <td>O propio interesado ou o seu representante legal.
        Administracións públicas. 
        De entidades privadas: mutua de prevención de riscos laborais concesionaria do servizo de vixilancia da saúde.</td>
      </tr>
      <tr>
       <td>Estrutura básica do ficheiro.
        Tipos de datos de carácter persoal (categorías de datos).</td>
       <td>Datos especialmente protexidos: ideoloxía, crenzas, orixe racial, saúde, vida sexual, relixión, afiliación sindical.
        Datos de carácter identificativo (DNI/NIF, nome e apelidos, teléfono, enderezo, sinatura, imaxe, nº rexistro, ...). 
        Dato biométrico (pegada dixital). 
        Datos de características persoais.
        Datos de información comercial.
        Datos económicos financeiros e de seguros.
        Datos de circunstancias sociais.
        Datos académicos e profesionais.
        Datos de detalle de emprego.
        Datos de transaccións.
        Datos relativos á comisión de infraccións.
        Outros tipos de datos.</td>
      </tr>
      <tr>
       <td>Sistema de tratamento.</td>
       <td>Mixto.</td>
      </tr>
      <tr>
       <td>Comunicacións ou cesións de datos.</td>
       <td>Á mutua concesionaria do servizo de vixilancia da saúde para o persoal da Administración xeral da Comunidade Autónoma de Galicia.
        Outros órganos da Comunidade Autónoma.</td>
      </tr>
      <tr>
       <td>Transferencias internacionais de datos a países terceiros.</td>
       <td>Non están previstas.</td>
      </tr>
      <tr>
       <td>Órgano responsable do ficheiro.</td>
       <td>Consellería de Traballo e Benestar/ Secretaría Xeral Técnica.</td>
      </tr>
      <tr>
       <td>Servizos ou unidades ante os cales poden exercer os dereitos de acceso, rectificación, cancelación e oposición.</td>
       <td>Consellería de Traballo e Benestar/ Secretaría Xeral Técnica. 
        Edificio Administrativo San Caetano.
        15781 Santiago de Compostela (A Coruña).</td>
      </tr>
      <tr>
       <td>Nivel do ficheiro.</td>
       <td>Alto.</td>
      </tr>
     </tbody>
    </table>
    <p>Disposición adicional única. <em>Datos dos ficheiros</em></p>
    <p>Os datos dos ficheiros denominados Carné familiar; Estadías en residencias de tempo libre; Formación permanente do persoal de escolas infantís; Mediación familiar; Programa de prestación económica por fillos/as menores de tres anos; Reintegro de gastos por formación do persoal das escolas infantís; Reserva de praza en escolas infantís e cheque infantil; Títulos de familia numerosa, baixo a responsabilidade da Secretaría Xeral da Igualdade, suprimidos pola Orde do 2 de marzo de 2011 pola que se regulan os ficheiros de datos de carácter persoal existentes nos órganos superiores dependentes da Presidencia da Xunta de Galicia e que quedan baixo a competencia da Consellería de Traballo e Benestar, figuran integrados no ficheiro Relacións administrativas coa cidadanía e entidades, creado pola Orde do 15 de decembro de 2011 pola que se regulan os ficheiros de datos de carácter persoal existentes na Consellería de Traballo e Benestar.</p>
    <p>Disposición derradeira única. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia.</em></p>
    <p>Santiago de Compostela, 8 de abril de 2014</p>
    <footer><p>Beatriz Mato Otero<br>Conselleira de Traballo e Benestar</p></footer>

