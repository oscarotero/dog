---
date: '2014-04-16'
id: G0165-080414-0002
page: 17718
number: 74
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO do 2 de abril de 2014 polo que se dá publicidade á proposta do 20 de
  marzo de 2014 de modificación da Resolución do 31 de decembro de 2013 de
  adxudicación das axudas solicitadas ao abeiro da Orde do 3 de abril de 2013,
  pola que se procede á apertura do prazo para a presentación da renovación do
  compromiso polos titulares de explotacións beneficiarios das axudas
  establecidas na Orde do 18 de abril de 2008, pola que se establecen as bases
  reguladoras das subvencións destinadas ao fomento de sistemas de produción de
  razas gandeiras autóctonas en réximes extensivos (Diario Oficial de Galicia
  núm. 79, do 24 de abril de 2008).
range: Anuncio
url: >-
  https://www.xunta.gal/dog/Publicados/2014/20140416/AnuncioG0165-080414-0002_gl.html
---
<p>Con data do 20 de marzo de 2014, a directora xeral de Produción Agropecuaria ditou a seguinte proposta de resolución:</p>
    <p>«Primeiro. Con data do 18 de febreiro de 2014, publicouse no DOG núm. 33 a Resolución do 31 de decembro de 2013, da Secretaría Xeral de Medio Rural e Montes, de adxudicación das axudas solicitadas ao abeiro da Orde do 3 de abril de 2013, pola que se procede á apertura do prazo para a presentación da renovación do compromiso polos titulares de explotacións beneficiarios das axudas establecidas na Orde do 18 de abril de 2008, pola que se establecen as bases reguladoras das subvencións destinadas ao fomento de sistemas de produción de razas gandeiras autóctonas en réximes extensivos (Diario Oficial de Galicia núm. 79, do 24 de abril).</p>
    <p>Segundo. Posteriormente, durante a realización do plan de control detectouse un erro informático que afectou os cálculos necesarios para a tramitación das solicitudes de axuda, polo que logo de revisar novamente os expedientes e unha vez emendado o erro informático, con data do 5 de marzo de 2014 o Servizo de Producións Gandeiras emitiu un informe no cal se propón a modificación da Resolución de concesión das axudas do 31 de decembro de 2013 da Secretaría Xeral de Medio Rural e Montes.</p>
    <p>Terceiro. Con data do 18 de marzo de 2014 reuniuse de novo o órgano colexiado e procedeu novamente á baremación das solicitudes, así como ao cálculo dos importes das axudas destinadas ao fomento de sistemas de produción de razas gandeiras autóctonas en réximes extensivos ao abeiro do disposto na Orde do 3 de abril de 2013 (Diario Oficial de Galicia núm. 70, do 11 de abril)».</p>
    <p>De acordo co artigo 3. Tramitación e resolución, da Orde do 3 de abril de 2013, en todo o referido á contía, requisitos, autorizacións, tramitación e resolución observarase o disposto no artigo 10 da citada Orde do 18 de abril de 2008 pola que se establecen as bases que regulan a concesión das axudas destinadas ao fomento de sistemas de produción de razas gandeiras autóctonas en réximes extensivos (Diario Oficial de Galicia núm. 79, do 24 de abril): «De conformidade co establecido no artigo 59.6º.b) da Lei 30/1992, do 26 de novembro, de réxime xurídico das administracións públicas e do procedemento administrativo común, a notificación realizarase mediante a publicación no Diario Oficial de Galicia, no taboleiro de anuncios e na páxina web da Consellería do Medio Rural e do Mar».</p>
    <p>Tendo en conta o disposto no artigo 10.6 que dispón que, instruído o procedemento e inmediatamente antes de redactar a proposta de resolución, se lles porá de manifesto aos interesados para que, nun prazo de dez días, poidan formular alegacións e presentar os documentos e xustificacións que coiden pertinentes de acordo co establecido na Lei 9/2007, do 13 de xuño, de subvencións de Galicia, no artigo 21.4º, procédese á publicación desta proposta, para os efectos de que os interesados formulen as alegacións que consideren oportunas.</p>
    <p>En virtude do anterior, a Dirección Xeral de Produción Agroalimentaria</p>
    <h2>PROPÓN:</h2>
    <p>Admitir as 213 solicitudes de axuda, polo importe que se indica, aos beneficiarios relacionados no anexo I.</p>
    <p>Rexeitar as 854 solicitudes de axuda presentadas polos interesados relacionadas no anexo II, con base na devandita convocatoria.</p>
    <p>Concédeselles ás persoas interesadas un prazo de dez días hábiles, contados a partir do seguinte ao da notificación desta proposta, para que poidan formular as alegacións e presentar a documentación que estimen conveniente ao seu dereito, consonte o disposto no artigo 21.4 da Lei 9/2007, do 13 de xuño, ante a Consellería do Medio Rural e do Mar (Subdirección Xeral de Gandaría, Dirección Xeral de Produción Agropecuaria).</p>
    <p>Tendo en conta o disposto no artigo 10.11 da Orde do 18 de abril de 2008, pola que se establecen as bases reguladoras das subvencións destinadas ao fomento de sistemas de produción de razas gandeiras autóctonas en réximes extensivos (Diario Oficial de Galicia núm. 79, do 24 de abril), que dispón que a notificación se realizará mediante a publicación no Diario Oficial de Galicia, no taboleiro de anuncios e na páxina web da Consellería do Medio Rural e do Mar, acórdase a publicación da antedita resolución.</p>
    <p>Santiago de Compostela, 2 de abril de 2014</p>
    <footer><p>Patricia Ulloa Alonso<br>Directora xeral de Produción Agropecuaria</p></footer>

