---
date: '2014-10-23'
id: G2017-131014-0001
page: 45217
number: 203
agency: Universidade da Coruña
section: IV. Oposicións e concursos.
title: >-
  ANUNCIO do 13 de outubro de 2014 polo que se dá publicidade á resolución da
  mesma data pola que se convocan a concurso público prazas de persoal docente e
  investigador contratado para o curso académico 2014/2015.
range: Anuncio
url: >-
  https://www.xunta.gal/dog/Publicados/2014/20141023/AnuncioG2017-131014-0001_gl.html
---
<p>De conformidade co disposto na Lei orgánica 6/2001, do 21 de decembro (BOE do 24 de decembro), de universidades, modificada pola Lei orgánica 4/2007, do 12 de abril (BOE do 13 de abril); no Decreto 266/2002, do 6 de setembro (DOG do 17 de setembro), da Xunta de Galicia, sobre contratación de profesorado universitario; nos estatutos da Universidade da Coruña, aprobados polo Decreto 101/2004, do 13 de maio (DOG do 26 de maio), da Xunta de Galicia, e modificados polo Decreto 194/2007, do 11 de outubro (DOG do 17 de outubro); no II Convenio colectivo para o persoal docente e investigador das universidades da Coruña, Santiago de Compostela e Vigo e na Normativa pola que se regula o procedemento para a selección de persoal docente e investigador interino e laboral contratado, aprobada polo Consello de Goberno na sesión do 30 de abril de 2014, esta reitoría, logo das autorizacións conxuntas das consellerías de Facenda e de Cultura, Educación e Ordenación Universitaria, do 7 de xullo de 2014 e do 30 de xullo de 2014, resolve anunciar a publicación da convocatoria de concurso público para a contratación de persoal docente e investigador para o curso académico 2014/2015 nas seguintes categorías:</p>
    <p>• Profesor contratado interino de substitución: 2 prazas.</p>
    <p>• Profesor asociado: 8 prazas.</p>
    <p>A información completa (bases da convocatoria, modelo de solicitude, etc.) pode consultarse na Reitoría (rúa da Mestranza, nº 9), na Vicerreitoría do Campus de Ferrol (Dr. Vázquez Cabrera, s/n), así como na páxina web da Universidade:</p>
    <p>http://www.udc.es/pdi/concursos/concursos_contratacion/</p>
    <p>O prazo de presentación de solicitudes é de dez días hábiles contados desde o día seguinte ao da publicación do presente anuncio no <em>Diario Oficial de Galicia</em>. </p>
    <p>A Coruña, 13 de outubro de 2014</p>
    <footer><p>Xosé Luís Armesto Barbeito<br>Reitor da Universidade da Coruña</p></footer>

