---
date: '2014-08-19'
id: G0007-290714-0003
page: 35805
number: 156
agency: Xulgado do Social número 3 de Santiago de Compostela
section: V. Administración de xustiza.
title: EDICTO (268/2013).
range: Edicto
url: >-
  https://www.xunta.gal/dog/Publicados/2014/20140819/AnuncioG0007-290714-0003_gl.html
---
<p>Susana Varela Amboage, secretaria xudicial do Xulgado do Social número 3 de Santiago de Compostela, fago saber que no procedemento ordinario 268/2013 deste xulgado do social, seguido por instancia de Juan Carlos Martínez Lomba contra Norclisa Clima y Seguridad Integral, S.L., se ditou a seguinte resolución:</p>
    <p>Decido.</p>
    <p>Que estimo integramente a demanda interposta por Juan Carlos Martínez Lomba e Norclisa Clima Seguridad Integral, S.L. e o Fogasa e, en consecuencia, condeno a mercantil demandada a aboarlle ao demandante a cantidade de 20.791,82 euros en concepto de indemnización por despedimento (16.737,82 euros) e salarios de outubro, novembro e decembro de 2011 e liquidación por vacacións (4.054,00 euros), cantidade que debe ser incrementada no 10 % de xuros de mora do artigo 29.3 do Estatuto dos traballadores respecto dos conceptos salariais e cos xuros do artigo 1.108 do Código civil, calculados desde a data do despedimento, respecto das indemnizacións.</p>
    <p>Non procede condenar nesta instancia o Fondo de Garantía Salarial (Fogasa), sen prexuízo da súa responsabilidade nos termos do artigo 33 do Estatuto dos traballadores.</p>
    <p>Notifíqueselles esta resolución ás partes, facéndolles saber que contra esta poden interpor recurso de suplicación ante o Tribunal Superior de Xustiza de Galicia no prazo de cinco días.</p>
    <p>Así o acorda, manda e asina Carmen Barcala Barreiro, maxistrada xuíza substituta do Xulgado do Social número 3 de Santiago de Compostela.</p>
    <p>E para que lle sirva de notificación en legal forma a Norclisa Clima y Seguridad Integral, S.L., en ignorado paradoiro, expido o presente edicto para a súa inserción no Diario Oficial de Galicia e no taboleiro de anuncios deste xulgado.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan autos ou sentenzas, ou cando se trate de emprazamento.</p>
    <p>Santiago de Compostela, 29 de xullo de 2014</p>
    <footer><p>A secretaria xudicial</p></footer>

