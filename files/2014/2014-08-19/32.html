---
date: '2014-08-19'
id: O3C2-040814-0001
page: 35831
number: 156
agency: Academia Galega de Seguridade Pública
section: VI. Anuncios. a) Administración autonómica.
title: >-
  RESOLUCIÓN do 15 de xullo de 2014 pola que se fai pública a declaración de
  deserto do expediente de contratación, non suxeito a regulación harmonizada e
  documentalmente simplificada, da xestión e explotación do servizo de cafetaría
  e comedor da Academia Galega de Seguridade Pública, mediante procedemento
  aberto e pola vía de urxencia.
range: Resolución
url: >-
  https://www.xunta.gal/dog/Publicados/2014/20140819/AnuncioO3C2-040814-0001_gl.html
---
<p>Mediante Resolución do 15 de xullo de 2014, o director xeral da Academia Galega de Seguridade Pública, en virtude das atribucións que legalmente ten conferidas na Lei 1/2007, do 15 de xaneiro, da Academia Galega de Seguridade Pública, e en cumprimento do previsto no segundo parágrafo do artigo 151.3 do Real decreto lexislativo 3/2011, do 14 de novembro, polo que se aproba o texto refundido da Lei de contratos do sector público, resolveu declarar deserto o procedemento aberto publicado no DOG nº 83, do 2 de maio de 2014, para a selección de oferta para a xestión e explotación do servizo de cafetaría e comedor da Academia Galega de Seguridade Pública (Agasp) por non axustarse ningunha das ofertas presentadas aos pregos de licitación.</p>
    <p>Contra a resolución pola que se declara deserta a licitación, que non esgota a vía administrativa, cabe interpor, tal como preceptúa o artigo 17.1 da Lei 1/2007, do 15 de xaneiro, da Academia Galega de Seguridade Pública, recurso de alzada, ante o conselleiro da Presidencia, Administracións Públicas e Xustiza, no prazo dun (1) mes contado desde o día seguinte ao da recepción da notificación desta resolución polos interesados, sen prexuízo de que se poida exercer, de ser o caso, calquera outro que se considere procedente.</p>
    <p>O que se fai público en cumprimento do disposto no artigo 60 da Lei 30/1992, de réxime xurídico das administracións públicas e do procedemento administrativo común.</p>
    <p>A Estrada, 15 de xullo de 2014</p>
    <footer><p>Santiago Villanueva Álvarez<br>Director xeral da Academia Galega de Seguridade Pública</p></footer>

