---
date: '2014-08-19'
id: G2410-290714-0001
page: 35797
number: 156
agency: Xulgado do Social número 1 de Santiago de Compostela
section: V. Administración de xustiza.
title: EDICTO(981/2013).
range: Edicto
url: >-
  https://www.xunta.gal/dog/Publicados/2014/20140819/AnuncioG2410-290714-0001_gl.html
---
<p>Susana Varela Amboage, secretaria xudicial do Xulgado do Social número 1 de Santiago de Compostela, fago saber que no procedemento de despedimento obxectivo individual 981/2013 deste xulgado do social, seguido por instancia de Alberto Taín Gómez contra Paorga, S.L. e o Fondo de Garantía Salarial (Fogasa) sobre despedimento, se ditou a seguinte resolución:</p>
    <p>«Que estimando parcialmente a demanda interposta por Alberto Taín Gómez contra Paorga S.L., debo declarar e declaro a procedencia da extinción do contrato de traballo do demandante con data de efectos do 16 de setembro de 2013, cos efectos legais inherentes, declarando que a indemnización que lle corresponde percibir ao demandante pola devandita extinción do contrato de traballo ascende a 11.468,62 euros en lugar da indicada na comunicación extintiva, e, en consecuencia, condeno á mercantil demandada a estar e pasar pola devandita declaración e a que lle aboe ao demandante a indemnización de 11.468,62 euros; e así mesmo debo condenar e condeno á mercantil Paorga, S.L. a que lle aboe ao demandante a suma de 2.646 euros en concepto de complemento de penosidade, perigosidade e toxicidade correspondente á anualidade anterior ao despedimento.</p>
    <p>No que atinxe á responsabilidade do Fogasa deberá estarse ao que resulte da aplicación do artigo 33 do Estatuto dos traballadores.</p>
    <p>Notifíquese ás partes e ao Fogasa a presente resolución facéndolles saber que fronte a esta poderán interpoñer recurso de suplicación para ante a Sala do Social do Tribunal Superior de Xustiza de Galicia, no prazo de cinco días contados dende o seguinte ao da súa notificación.</p>
    <p>A anterior resolución entregarase ao secretario para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mándoo e asínoo».</p>
    <p>E para que sirva de notificación en legal forma a Paorga, en ignorado paradoiro, expido o presente edicto para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan autos ou sentenzas, ou cando se trate de emprazamentos.</p>
    <p>Santiago de Compostela, 29 de xullo de 2014</p>
    <footer><p>O secretario xudicial</p></footer>

