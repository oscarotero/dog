---
date: '2014-08-19'
id: G1994-290714-0002
page: 35792
number: 156
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (552/2014).
range: Edicto
url: >-
  https://www.xunta.gal/dog/Publicados/2014/20140819/AnuncioG1994-290714-0002_gl.html
---
<p>M. Asunción Barrio Calle, secretaria xudicial da Sección número 1 da Sala Segunda do Social do Tribunal Superior de Xustiza de Galicia, fago saber que no procedemento de recurso de suplicación 552/2014 desta sección, seguido a instancia de Julio Fernández Díaz contra Fogasa, Protección y Seguridad Técnica, S.A., Esabe Vigilancia, S.A. e o Concello da Coruña, sobre resolución contrato, ditouse o 28.7.2014 a seguinte resolución: </p>
    <p>O anterior escrito presentado o 24.7.2014 subscrito pola letrada Natalia Erviti Álvarez, en nome e representación de Julio Fernández Díaz, únase ao recurso da súa razón xunto coas súas copias. Tense por interposto o recurso de casación para unificación de doutrina e fórmese peza separada que se encabezará con testemuño da sentenza ditada por esta sala. Emprácense as demais partes para que comparezan por escrito de letrado, ante a Sala do Social do Tribunal Supremo dentro do prazo de dez días, achegando copias do devandito escrito e designando un domicilio para notificacións na sede da devandita sala, debendo acreditar a representación da parte de non constar previamente nas actuacións.</p>
    <p>Emprácese a Esabe Vigilancia, S.A. por medio de edicto no <em>Diario Oficial de Galicia</em>.</p>
    <p>Conforme ao pedido no escrito presentado, remítase comunicación ao Tribunal Superior de Xustiza de Valencia e ao Tribunal Superior de Xustiza das Illes Balears co fin de que se remitan testemuño das sentenzas de contraste invocadas.</p>
    <p>Verificado, remítanse as actuacións ao devandito tribunal.</p>
    <p>A parte recorrente enténdese comparecida de dereito coa remisión das actuacións.</p>
    <p>Comuníquese ao Xulgado do Social número 3 da Coruña que a resolución desta sala foi impugnada en casación para unificación de doutrina.</p>
    <p>Notifíquese ás partes facéndolles saber que contra esta resolución non cabe recurso ningún.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>E para que conste e sirva de notificación en forma a Esabe Vigilancia, S.A., e para a súa publicación no <em>Diario Oficial de Galicia</em>, expido e asino o presente.</p>
    <p>A Coruña, 28 de xullo de 2014</p>
    <footer><p>A secretaria xudicial</p></footer>

