---
date: '2014-10-13'
id: G0244-061014-0002
page: 44032
number: 195
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  DECRETO 130/2014, do 2 de outubro, polo que se aproba o escudo do Concello da
  Estrada.
range: Decreto
url: >-
  https://www.xunta.gal/dog/Publicados/2014/20141013/AnuncioG0244-061014-0002_gl.html
---
<p>O Concello da Estrada (Pontevedra) considerou conveniente organizar correctamente o seu emblema municipal para perpetualo coa simboloxía adecuada e conforme as normas de heráldica. Para iso, e de acordo coas facultades que lle confiren as disposicións legais vixentes, elevou o informe histórico-heráldico, coa correspondente proposta de representación gráfica do escudo, para a súa aprobación definitiva.</p>
    <p>A competencia exclusiva en materia de adopción, modificación ou rehabilitación dos emblemas heráldicos dos concellos e doutras entidades locais corresponde á Comunidade Autónoma galega, segundo o disposto polo artigo 27.2 do Estatuto de autonomía de Galicia.</p>
    <p>O expediente tramitouse conforme as normas de procedemento establecidas na Lei 7/1985, do 2 de abril, reguladora das bases de réxime local; Lei 5/1997, do 22 de xullo, de Administración local de Galicia; no Decreto 19/2010, do 11 de febreiro, polo que se aproba o Regulamento de símbolos das entidades locais de Galicia, e no Regulamento de organización, funcionamento e réxime xurídico das corporacións locais, aprobado polo Real decreto 2568/1986, do 10 de decembro.</p>
    <p>Na súa virtude, visto o informe emitido pola Comisión de Heráldica da Xunta de Galicia e por proposta da persoa titular da Vicepresidencia e Consellería de Presidencia, Administracións Públicas e Xustiza, e logo de deliberación do Consello da Xunta de Galicia na súa reunión do dous de outubro de dous mil catorce,</p>
    <h2>DISPOÑO:</h2>
    <p>Artigo único. Aprobar o escudo do Concello da Estrada, que figura como anexo, organizado do seguinte xeito:</p>
    <p>«De sinople (verde) e sobre ondas de prata (branco), unha ponte de cinco ollos de ouro (amarelo), surmontada dunha torre, oca e tamén de ouro, e nos flancos dúas vieiras de prata, surmontadas, pola súa vez, de cadansúa estrela de ouro. Ao timbre, coroa real pechada».</p>
    <p>Santiago de Compostela, dous de outubro de dous mil catorce</p>
    <footer><p>Alberto Núñez Feijóo<br>Presidente</p><p>Alfonso Rueda Valenzuela<br>Vicepresidente e conselleiro de Presidencia, Administracións Públicas e Xustiza</p></footer>
    <footer><p>ANEXO</p></footer>
    <footer><p><img src="/dog/Publicados/2014/20141013/AnuncioG0244-061014-0002_gl-web-images/Esc.Estrada_fmt.jpeg" alt="missing image file"></p></footer>

