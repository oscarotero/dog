---
date: '2014-11-12'
id: G0165-291014-0009
page: 47173
number: 217
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO do 29 de outubro de 2014, da Secretaría Xeral de Medio Rural e Montes,
  polo que se emprazan os interesados nos expedientes 12150102/2009 e
  12150105/2009, de subvención para o fomento das frondosas caducifolias.
range: Anuncio
url: >-
  https://www.xunta.gal/dog/Publicados/2014/20141112/AnuncioG0165-291014-0009_gl.html
---
<p>De conformidade co disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, logo de tentadas sen éxito as notificacións persoais a través do servizo de Correos, notifícaselles aos interesados que se sinalan no anexo deste anuncio os acordos de inicio dos procedementos para declarar a perda do dereito ao cobramento das axudas relativas aos expedientes de subvención 12150102/2009 e 12150105/2009 (Orde do 20 de febreiro de 2009 pola que se establecen as bases e se convocan para o ano 2009 axudas para o fomento das frondosas caducifolias).</p>
    <p>Os interesados poderán comparecer no prazo de dez días hábiles, contados desde o seguinte ao da publicación deste anuncio no <em>Diario Oficial de Galicia</em>, nas dependencias da Secretaría Xeral de Medio Rural e Montes, situadas na rúa San Lázaro, s/n, 15781 Santiago de Compostela, das 9.00 ás 14.00 horas, de luns a venres, para o coñecemento do contido íntegro do mencionado acordo de inicio e a constancia de tal coñecemento.</p>
    <p>Transcorrido o dito prazo sen efectuarse a comparecencia, as notificacións entenderanse producidas desde o día seguinte ao da data de finalización deste.</p>
    <p>Concédeselles aos interesados un prazo de quince días hábiles, contados a partir do seguinte ao da notificación do acordo de inicio, para que poidan formular alegacións e presentar a documentación que xulguen conveniente aos seus dereitos ante a Consellería do Medio Rural e do Mar.</p>
    <p>Este anuncio remitirase, así mesmo, aos concellos correspondentes ao último enderezo coñecido dos interesados, en aplicación do artigo 59.5 da Lei 30/1992, co obxecto de que procedan á súa publicación por medio dun anuncio no seu taboleiro de edictos.</p>
    <p>Santiago de Compostela, 29 de outubro de 2014</p>
    <footer><p>Tomás Fernández-Couto Juanas<br>Secretario xeral de Medio Rural e Montes</p></footer>
    <h2>ANEXO</h2>
    <p>Expediente: procedemento para declarar a perda do dereito ao cobramento da prima de mantemento do ano 2014 no expediente de subvención 12150102/2009.</p>
    <p>Interesada: Marta Isabel Sendón Costoñas.</p>
    <p>Acto de notificación: acordo de inicio.</p>
    <p>Último enderezo coñecido: apartado de correos, 57, 15129 Vimianzo (A Coruña).</p>
    <p>Expediente: procedemento para declarar a perda do dereito ao cobramento da prima de mantemento do ano 2014 no expediente de subvención 12150105/2009.</p>
    <p>Interesado: Jesús Andrés García Touriñán.</p>
    <p>Acto de notificación: acordo de inicio.</p>
    <p>Último enderezo coñecido: apartado de correos, 57, 15129 Vimianzo (A Coruña).</p>

