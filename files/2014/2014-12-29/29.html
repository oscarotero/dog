---
date: '2014-12-29'
id: CA01-121214-0003
page: 53108
number: 248
agency: Consellería de Facenda
section: VI. Anuncios. a) Administración autonómica.
title: >-
  ORDE do 4 de decembro de 2014 pola que se acorda a adxudicación do
  procedemento de alleamento mediante poxa pública duns inmobles situados na rúa
  Federico Tapia, 56, e avenida de Fisterra, 227-229, do concello da Coruña e no
  concello de Coirós, e se declara deserta a adxudicación duns inmobles situados
  en Ponteceso e Santiso.
range: Orde
url: >-
  https://www.xunta.gal/dog/Publicados/2014/20141229/AnuncioCA01-121214-0003_gl.html
---
<p>Por ordes desta Consellería de Facenda do 4 de xullo de 2013, do 8 de novembro de 2013, do 27 de febreiro de 2014 e do 8 de maio de 2014 foi autorizado o alleamento, mediante poxa, duns inmobles situados na rúa Federico Tapia, 56, e avenida de Fisterra, 227-229, do concello da Coruña, e nos concellos de Coirós, Ponteceso e Santiso.</p>
    <p>Logo de publicarse no <em>Diario Oficial de Galicia</em> do 6 de novembro de 2014, número 213, e nun xornal de ampla difusión (<em>La Voz de Galicia</em> do mesmo día), o Anuncio do 22 de outubro de 2014, da Secretaría Xeral Técnica e do Patrimonio, de alleamento dos citados inmobles, tivo lugar o 2 de decembro de 2014 a poxa pública anunciada, polo que, á vista das actas da mesa de contratación, de conformidade co disposto no artigo 70 do Decreto 50/1989, polo que se aproba o Regulamento do patrimonio da Comunidade Autónoma de Galicia, e tras a proposta da Secretaría Xeral Técnica e do Patrimonio,</p>
    <h2>DISPOÑO:</h2>
    <p>Primeiro. <em>Aprobar as seguintes adxudicacións:</em></p>
    <p>1. A José Manuel e Felipe Nuñel Méndez, en cuarta poxa, polo prezo de 265.000 euros, o piso primeiro dereita, do inmoble sinalado co número 56 da rúa Federico Tapia da Coruña. A superficie útil é de 117,50 m<span class="dog-superindice">2</span> e estrema: fronte, espazo sobre a rúa Federico Tapia; dereita, entrando, o piso primeiro dereita da mesma planta e, en parte, a caixa de escaleiras da casa; esquerda, casa de Juan Castro Mosquera; e costas, espazo sobre o patio posterior do edificio. Inscrita no Rexistro da Propiedade número 1 da Coruña no tomo 2373, libro 2373, folio 151, predio 58596. Referencia catastral: 8213002NJ4081S0004XG. Piso primeiro esquerda do inmoble sinalado co número 56 da rúa Federico Tapia da Coruña. A superficie útil é de 115 m<span class="dog-superindice">2</span> e estrema: fronte, espazo sobre a rúa Federico Tapia; dereita, entrando, edificio do Instituto Nacional de Previsión; esquerda, o piso primeiro dereita da mesma planta e, en parte, a caixa do ascensor da casa; costas, espazo sobre o patio posterior do edificio. Inscrita no Rexistro da Propiedade número 1 da Coruña no tomo 2373, libro 2373, folio 157, predio 58598. Referencia catastral: 8213002NJ4081S0005MH. Praza de garaxe nº 6 do inmoble situado no número 56 da rúa Federico Tapia (número 22 segundo rexistro), constituído por un sector do soto destinado a garaxe, dunha superficie de 9,8 m<span class="dog-superindice">2</span>, que estrema: fronte, o predio horizontal nº 1; dereita, entrada á praza de garaxe nº 5; esquerda, praza de garaxe nº 7; e costas, herdeiros de Manuel García. Inscrita no Rexistro da Propiedade número 1 da Coruña no tomo 2373, libro 2373, folio 163, predio 63222. Praza de garaxe nº 7 do inmoble situado no número 56 da rúa Federico Tapia (número 22 segundo rexistro), constituído por un sector do soto destinado a garaxe, dunha superficie de 9,1 m<span class="dog-superindice">2</span>, que estrema: fronte, o predio horizontal número un; dereita, entrando, a praza de garaxe nº 6; esquerda, praza de garaxe nº 8; e costas, dos herdeiros de Manuel García. Inscrita no Rexistro da Propiedade número 1 da Coruña no tomo 2373, libro 2373, folio 168, predio 63224. O 18,18 % do predio horizontal número un, que está formado por un sector da planta do soto da mesma casa nº 56, cun pequeno aseo, e pola rampa de acceso ao dito soto. Ten unha superficie de 116,62 m<span class="dog-superindice">2</span>, que estrema: fronte, na entrada da rampla, coa rúa Federico Tapia e o resto coas prazas de garaxe nº 1, 2, 10 e 11 e o rocho, o departamento en que está colocado o depósito de combustible e unha parte coa parede que separa do subsolo da rúa Federico Tapia; costas, sala de instalacións e as prazas de garaxe nº 4, 5, 6, 7 e 8; dereita, entrando, a praza de garaxe nº 3; esquerda, casa de Juan Castro Mosquera. Estrema, ademais, interiormente, coa praza de garaxe nº 9. Inscrita no Rexistro da Propiedade nº 1 da Coruña no tomo 1857, libro 1857, folio 8, predio 63210.</p>
    <p>2. A José Luis Vázquez Vázquez, en cuarta poxa, polo prezo de 1.050 euros, a parcela nº 599, situada no lugar de Cortiñas, parroquia de Ois, concello de Coirós (A Coruña), cunha superficie aproximada de 185 m<span class="dog-superindice">2</span>, que, segundo o Rexistro da Propiedade estrema: norte, Elvira Fraga Rivera (598) e Ángela Pato Sánchez (600); sur, camiño; leste, Ángela Pato Sánchez (600); e oeste, Elvira Fraga Rivera (598). Inscrita no Rexistro da Propiedade de Betanzos como predio nº 6950, tomo 1.414, libro 81 e folio 193. Referencia catastral: 1470604NH7817S0001AJ.</p>
    <p>3. A Manuel Barrientos Monteagudo e Raquel Lago Martínez, en terceira poxa, polo prezo de 60.000 euros, o inmoble número 2. Local nº 2. Local en planta baixa do edificio que se corresponde cos números 227-229 da avenida de Fisterra, da cidade da Coruña, de 71,80 m<span class="dog-superindice">2</span> de superficie construída e 62,63 m<span class="dog-superindice">2</span> útiles, que se correspondería en parte coa sección segunda do predio matriz, que conta con acceso independente pola avenida de Fisterra. Cota de participación: 1,50 %. Inscrito no Rexistro da Propiedade nº 2 da Coruña como predio nº 98753, tomo 1878, libro 1878 e folio 125. Referencia catastral: 7210303NJ4071S0002DO.</p>
    <p>Segundo. <em>Declarar deserta en primeira, segunda e terceira poxa a adxudicación dos seguintes inmobles:</em></p>
    <p>1. Predio nº 461-1 do plano xeral da zona de concentración parcelaria de Arcediago-Rairiz-Mourazos, concello de Santiso, terreo dedicado a labradío e monte no sitio do Ligón, que estrema: norte, con María Guerreiro Mouriño (452); sur, con descoñecidos (461-2) e camiño; leste, con descoñecidos (462-2); oeste, con Julio Cajide Vilariño (460). Ten unha extensión superficial de 1.291 m<span class="dog-superindice">2</span>. Inscrito no Rexistro da Propiedade de Arzúa como predio 8017, tomo 770, libro 44 e folio 112. Referencia catastral: 15080A505104610000YU.</p>
    <p>Tipo de licitación da primeira poxa: 8.618,61 euros. </p>
    <p>Tipo de licitación da segunda poxa: 7.325,82 euros. </p>
    <p>Tipo de licitación da terceira poxa: 6.033,03 euros. </p>
    <p>2. Edificio de planta baixa, de 106 m<span class="dog-superindice">2</span>, composta de vivenda de 48 m<span class="dog-superindice">2</span> e almacén de 58 m<span class="dog-superindice">2</span> que ten, pola súa vez, unha planta alta de 26 m<span class="dog-superindice">2</span>, que fan un total de 132 m<span class="dog-superindice">2</span> construídos, asentado sobre un soar dunha superficie total de 1.704 m<span class="dog-superindice">2</span> según a actual medición do Catastro, no punto quilométrico 3,000 da actual estrada AC-422, antiga LC-422, de Buño a Ponteceso, hoxe lugar de Pazos de Abaixo, s/n, do concello de Ponteceso. Inscrito no Rexistro da Propiedade de Carballo como predio nº 15176, tomo 1314, libro 158, folio 97. Referencia catastral 5305805NH1950N0001YM.</p>
    <p>Tipo de licitación da primeira poxa: 67.070,17 euros. </p>
    <p>Tipo de licitación da segunda poxa: 57.009,64 euros. </p>
    <p>Tipo de licitación da terceira poxa: 46.949,12 euros.</p>
    <p>Terceiro</p>
    <p>O pagamento do prezo de adxudicación efectuarase segundo o estipulado no artigo 70.3º do Decreto 50/1989, do 9 de marzo, polo que se aproba o Regulamento do patrimonio da Comunidade Autónoma de Galicia.</p>
    <p>Cuarto</p>
    <p>A venda formalizarase como corpo certo en escritura pública, e serán por conta dos adquirentes os custos do seu outorgamento. Os tributos derivados da transmisión serán exixidos conforme o disposto na lexislación tributaria. Así mesmo, quedan a cargo do adxudicatario o pagamento dos custos dos anuncios que se teñan producido neste procedemento de alleamento.</p>
    <p>Quinto</p>
    <p>Contra esta resolución, que pon fin á vía administrativa, poderase interpor recurso potestativo de reposición ante esta consellería no prazo dun mes, contado desde o día seguinte ao da súa publicación no <em>Diario Oficial de Galicia</em>, ou recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses.</p>
    <p>Santiago de Compostela, 4 de decembro de 2014</p>
    <footer><p>P.D. (Orde do 9.1.2012; DOG nº 9, do 13 de xaneiro)<br>Mª del Socorro Martín Hierro<br>Secretaria xeral técnica e do Patrimonio da Consellería de Facenda</p></footer>

