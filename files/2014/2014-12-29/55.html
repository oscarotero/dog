---
date: '2014-12-29'
id: C141-171214-0002
page: 53190
number: 248
agency: Portos de Galicia
section: VI. Anuncios. a) Administración autonómica.
title: >-
  CÉDULA do 9 de decembro de 2014 pola que se notifica resolución de expediente
  de caducidade da autorización temporal de atracada co número P9-15E das
  instalacións náutico-deportivas do porto de Ribadeo.
range: Cédula
url: >-
  https://www.xunta.gal/dog/Publicados/2014/20141229/AnuncioC141-171214-0002_gl.html
---
<p>Con data do 19 de novembro de 2014, o presidente de Portos de Galicia, ao abeiro do establecido no artigo 40.2.b) do Decreto 130/2013, do 1 de agosto, polo que se regula a explotación dos portos deportivos e das zonas portuarias de uso náutico deportivo de competencia da Comunidade Autónoma de Galicia, resolveu decretar a caducidade da autorización temporal de atracada que se cita con anterioridade, cuxo titular é J.M. Pascual Arias, S.L.</p>
    <p>Intentada a notificación da resolución no enderezo que consta no expediente, sito en Heras de Móstoles, 10, 1º B, de Villanueva de la Cañada, Madrid, a través do servizo de Correos, e non sendo posible a súa práctica, de conformidade co disposto no artigo 59.4 da Lei 30/1992, notifícase mediante a publicación no Diario Oficial de Galicia e exposición no taboleiro de edictos do Concello de Villanueva de la Cañada, esta resolución de expediente de caducidade da autorización temporal de atracada.</p>
    <p>A resolución emítese pola concorrencia da causa de caducidade prevista no artigo 40.1.b) do Decreto 130/2013, por estaren pendentes de aboamento en período executivo a liquidación da taxa portuaria X-5, embarcacións deportivas e de lecer, correspondentes ao primeiro semestre do ano 2009, primeiro e segundo semestre do ano 2011 e primeiro semestre do ano 2012, non resultando posible a notificación das liquidacións correspondentes ao primeiro e segundo semestre do ano 2013, e ao primeiro semestre do ano 2014.</p>
    <p>A resolución de caducidade determina a extinción da autorización, a prohibición de uso da praza de atracada e a obriga de retirar a embarcación nun prazo máximo de quince (15) días contados desde a publicación da cédula no Diario Oficial de Galicia e no taboleiro de edictos do Concello de Villanueva de la Cañada.</p>
    <p>Caso de incumprimento, a embarcación será retirada e depositada en seco de maneira subsidiaria e á custa do propietario por Portos de Galicia, que pasará por isto o oportuno custo e que non asumirá responsabilidade ningunha derivada dos danos ou deméritos que poida sufrir a embarcación.</p>
    <p>Esta resolución esgota a vía administrativa, e contra a mesma poderá interpoñerse recurso contencioso-administrativo nun prazo máximo de dous (2) meses contados desde a súa publicación ante o Xulgado do Contencioso-Administrativo de Santiago de Compostela que corresponda ou recurso potestativo de reposición perante esta presidencia nun prazo dun mes contado desde a mesma data.</p>
    <p>E para que conste e sirva de notificación, e en cumprimento do disposto no artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común, expido, asino e selo esta cédula.</p>
    <p>Santiago de Compostela, 9 de decembro do 2014</p>
    <footer><p>José Juan Durán Hermida.<br>Presidente de Portos de Galicia</p></footer>

