---
date: '2014-12-29'
id: CA02-151214-0002
page: 53117
number: 248
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  CÉDULA do 11 de decembro de 2014, da Secretaría Xeral Técnica da Consellería
  de Medio Ambiente, Territorio e Infraestruturas, pola que se notifica a
  solicitude de acreditación da representación do recurso RA/CON/2013/00024.
range: Cédula
url: >-
  https://www.xunta.gal/dog/Publicados/2014/20141229/AnuncioCA02-151214-0002_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícase a Excavaciones Migasa, S.L., co último domicilio coñecido en Vía de la Cierva, 1, polígono do Tambre, 15705 Santiago de Compostela (A Coruña), a solicitude de acreditación da representación do recurso interposto, por resultar descoñecido o seu destinatario ou ben porque, intentada a notificación, non se puido efectuar.</p>
    <p>Examinado o recurso interposto, observouse que este non cumpre un requisito esencial esixido polo artigo 32.3 da Lei 30/1992, do 26 de novembro, de réxime xurídico das administracións públicas e do procedemento administrativo común, como é que para recursos deberá acreditarse a representación por calquera medio válido en dereito que deixe constancia fidedigna. Polo tanto, requírese para que presente a documentación (orixinal ou copia compulsada) do representante para actuar en nome da entidade, remitíndoa á Consellería de Medio Ambiente, Territorio e Infraestruturas–Secretaría Xeral Técnica–Servizo Técnico-Xurídico; San Caetano, bq. 5, 15781 Santiago de Compostela.</p>
    <p>Por todo o exposto, e co fin de lle dar cumprimento ao establecido no artigo 110.1 da Lei 30/1992, do 26 de novembro, de réxime xurídico das administracións públicas e do procedemento administrativo común, e ter así por interposto o recurso presentado, deberá proceder á emenda da falta mencionada no prazo de dez días, contados a partir da recepción desta comunicación, tal e como se establece no artigo 32.4 da mencionada lei.</p>
    <p>Lémbrase que, de non proceder á corrección dos defectos antes mencionados, esta administración procederá a dar cumprimento ao establecido no artigo 113.1 da Lei 30/1992, inadmitindo o recurso interposto.</p>
    <p>Este anuncio remitirase, así mesmo, aos concellos correspondentes aos últimos enderezos coñecidos dos interesados en aplicación do artigo 59.5 da Lei 30/1992, co obxecto de que proceda á súa publicación por medio dun anuncio no seu taboleiro de edictos.</p>
    <p>E para que conste e lles sirva de notificación aos interesados, asino e selo esta cédula.</p>
    <p>Santiago de Compostela, 11 de decembro de 2014</p>
    <footer><p>José Antonio Fernández Vázquez<br>Secretario xeral técnico da Consellería de Medio Ambiente,<br>Territorio e Infraestruturas</p></footer>

