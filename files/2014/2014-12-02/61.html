---
date: '2014-12-02'
id: L332-121114-0001
page: 49845
number: 231
agency: Concello de Xinzo de Limia
section: VI. Anuncios. b) Administración local.
title: ANUNCIO de aprobación definitiva de estudo de detalle.
range: Anuncio
url: >-
  https://www.xunta.gal/dog/Publicados/2014/20141202/AnuncioL332-121114-0001_gl.html
---
<p>Anuncio de aprobación definitiva do estudo de detalle na avenida de Ourense, nº 130, esquina Pista dos Castros.</p>
    <p>O Pleno da Corporación, na sesión ordinaria que tivo lugar o día 30 de outubro de 2014, adoptou, entre outros, o seguinte acordo:</p>
    <p>«Primeiro. Aprobar definitivamente o estudo de detalle de reordenación de volumes e edificabilidade dunha superficie na avenida de Ourense, nº 130, esquina Pista dos Castros, da vila de Xinzo de Limia, aprobado inicialmente por Acordo da Xunta de Goberno Local do 2 de xuño de 2014, e que desenvolve o Plan xeral de ordenación urbana de Xinzo de Limia, quedando extinguida a suspensión de licenzas.</p>
    <p>Segundo. Publicar o acordo de aprobación definitiva no Diario Oficial de Galicia, e o texto dos documentos que o integran, así como o índice de planos do estudo de detalle, no Boletín Oficial da provincia, co fin de que entre en vigor o dito instrumento de planeamento.</p>
    <p>Terceiro. Notificarlle este acordo aos propietarios e demais interesados directamente afectados polo estudo de detalle.</p>
    <p>Cuarto. Comunicar á consellería competente en materia de urbanismo e ordenación do territorio a aprobación do estudo de detalle referido, á vez que se lle dá traslado dunha copia autenticada de dous exemplares con todos os planos e documentos que o integran.</p>
    <p>Quinto. Facultar ao alcalde presidente para subscribir e asinar toda clase de documentos e, en xeral, para todo o relacionado con este asunto.</p>
    <p>Sexto. Notificarlles este acordo aos servizos técnicos municipais e ao concelleiro de Urbanismo para os efectos do seu coñecemento».</p>
    <p>Recursos. Contra o contido do mencionado acordo, que pon fin á vía administrativa, poderá interpoñer de xeito potestativo o recurso de reposición perante o mesmo órgano que o ditou e no prazo dun mes contado desde o día seguinte ao da recepción da presente notificación. O recurso de reposición entenderase desestimado se no prazo dun mes, contado desde o día seguinte ao da interposición, o órgano competente para resolvelo non ditase e notificase resolución expresa. </p>
    <p>Contra a resolución expresa do recurso de reposición, ou ben directamente (sen recurso administrativo), poderá interpoñer o recurso contencioso-administrativo perante o Xulgado do Contencioso-Administrativo, no prazo de dous meses, prazo que será de seis meses no caso de non resolverse de xeito expreso o recurso de reposición, contados a partir do día seguinte a aquel en que se deba entender presuntamente desestimado o recurso de reposición interposto. Todo isto de conformidade co disposto no artigo 52 da Lei 7/1985, reguladora das bases do réxime local, artigos 116 e 117 da Lei 30/1992, de réxime xurídico das administracións públicas e do procedemento administrativo común, e os artigos 10 e 46 da Lei 29/1998, reguladora da xurisdición contencioso-administrativa.</p>
    <p>Advírteselle tamén que poderá utilizar calquera outro recurso que xulgue pertinente, así como exercer as accións que procedan perante da xurisdición competente.</p>
    <p>Xinzo de Limia, 31 de outubro de 2014</p>
    <footer><p>Antonio Pérez Rodríguez<br>Alcalde</p></footer>

