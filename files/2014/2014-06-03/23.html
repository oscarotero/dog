---
date: '2014-06-03'
id: CA04-130514-0004
page: 25094
number: 104
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 7 de maio de 2014, da Xefatura Territorial de Lugo, pola que se
  autoriza e se aproba o proxecto de execución dunha instalación eléctrica no
  concello de Carballedo (expediente IN407A 2013/45-2, 8129 AT).
range: Resolución
url: >-
  https://www.xunta.gal/dog/Publicados/2014/20140603/AnuncioCA04-130514-0004_gl.html
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a seguir se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: A Batundeira, 2, 32960 Velle, Ourense.</p>
    <p>Denominación: subestación Os Peares 132 kV, renovación MT.</p>
    <p>Situación: concello de Carballedo.</p>
    <p>Características técnicas: </p>
    <p>A ampliación consiste na blindaxe do parque de 20 kV en configuración simple barra con celas illadas en SF6 tipo N×Plus no interior de dous edificios prefabricados tipo A-35, no cal se instala a seguinte aparellaxe:</p>
    <p>• 4 celas de liña 20 kV de simple barra.</p>
    <p>• 2 celas de liña máis medida 20 kv simple barra.</p>
    <p>• 2 celas de liña 20 kV simple barra con 1TT (con coxerador).</p>
    <p>• 1 cela de liña 20 kV simple barra con 3TT (de coxerador).</p>
    <p>• 2 celas de transformador 20 kV simple barra.</p>
    <p>• 2 celas de SS.AA con fusibles de 10 A.</p>
    <p>• 1 cela de acoplamento lonxitudinal.</p>
    <p>• 2 transformadores de SS.AA 20/0, 42 kVA de interior (para instalar en edificación existente).</p>
    <p>Cumpridos os trámites ordenados na Lei 54/1997, do 27 de novembro, e no Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve: </p>
    <p>Autorizar e aprobar o proxecto de execución das ditas instalacións, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independientemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Contra esta resolución poderase interpor recurso de alzada, ante o conselleiro de Economía e Industria, no prazo dun mes contado a partir do día seguinte ao da notificación desta resolución. Tamén se poderá interpor calquera outro recurso que se considere pertinente.</p>
    <p>Lugo, 7 de maio de 2014</p>
    <footer><p>José Manuel Vázquez Leirado<br>Xefe territorial de Lugo</p></footer>

