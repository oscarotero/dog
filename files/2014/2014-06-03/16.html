---
date: '2014-06-03'
id: G2322-130514-0001
page: 25080
number: 104
agency: Xulgado de Primeira Instancia e Instrución número 3 do Porriño
section: V. Administración de xustiza.
title: EDICTO (744/2012).
range: Edicto
url: >-
  https://www.xunta.gal/dog/Publicados/2014/20140603/AnuncioG2322-130514-0001_gl.html
---
<p>Eva María Carbajo Álvarez, secretaria xudicial do Xulgado de Primeira Instancia e Instrución número 3 do Porriño, anuncia que neste procedemento, seguido por instancia da procuradora María de los Ángeles González Rodríguez, en nome e representación de Joaquín Tomé Rey fronte a María Magdalena Vega Pelaz, se ditou sentenza cuxo teor literal é o seguinte:</p>
    <p>«Sentenza 53/2014.</p>
    <p>O Porriño, 28 de abril de 2014.</p>
    <p>Vistos por min, Olalla Díaz Sánchez, xuíza titular do Xulgado de Primeira Instancia e Instrución número 3 do Porriño, estes autos de xuízo verbal 744/2012, seguidos por instancia de Joaquín Tomé Rey, representado pola procuradora María de los Ángeles González Rodríguez e asistido polo letrado Ricardo Martínez Geijo, fronte a María Magdalena Vega Pelaz, en situación de rebeldía procesual.</p>
    <p>Antecedentes de feito.</p>
    <p>Primeiro. Este procedemento deriva da demanda presentada o 19 de decembro de 2012 pola representación procesual do Sr. Tomé, en que reclamaba a modificación da medida establecida en autos de xuízo de separación contenciosa 172/2008, tramitados neste xulgado e relativa á pensión compensatoria. Admitida a trámite e tras reiterados intentos infrutuosos de emprazamento á parte demandada, tívoselle que notificar finalmente por medio de edictos, e non contestou nin compareceu en prazo, polo que foi declarada en situación de rebeldía procesual.</p>
    <p>Segundo. Sinalada finalmente data para o xuízo, este tivo lugar o 14 de abril de 2014 na sede deste xulgado, onde as partes comparecidas practicaron a proba admitida, segundo consta na acta.</p>
    <p>Terceiro. Na tramitación deste procedemento observáronse as prescricións legais esenciais.</p>
    <p>Resolución.</p>
    <p>Estimando integramente a demanda presentada pola representación procesual de Joaquín Tomé Rey fronte a María Magdalena Vega Pelaz, acórdase modificar as medidas acordadas na sentenza ditada nos autos de xuízo de separación contenciosa 172/2008 tramitados neste xulgado, no sentido de fixar a pensión compensatoria a cargo do aquí demandante na suma de 50 euros desde a próxima mensualidade, coa actualización anual automática segundo o IPC.</p>
    <p>Sen pronunciamento expreso en canto ás custas.</p>
    <p>Esta resolución non é firme e contra ela cabe recurso de apelación, que se deberá presentar neste xulgado no prazo de 20 días desde a súa notificación.</p>
    <p>Notifíquese ás partes.</p>
    <p>Así o acordo, mando e asino».</p>
    <p>E ao estar a dita demandada María Magdalena Vega Pelaz en paradoiro descoñecido, expídese este edicto co fin de que lle sirva de notificación en forma.</p>
    <p>O Porriño, 6 de maio de 2014</p>
    <footer><p>A secretaria xudicial</p></footer>

