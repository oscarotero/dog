---
date: '2014-01-24'
id: G2018-140114-0001
page: 3120
number: 16
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 13 de xaneiro de 2014, da Xerencia da Universidade de Santiago
  de Compostela, pola que se convoca a provisión, polo sistema de libre
  designación, dun posto vacante no cadro de persoal funcionario de
  administración e servizos desta universidade.
range: Resolución
url: >-
  https://www.xunta.gal/dog/Publicados/2014/20140124/AnuncioG2018-140114-0001_gl.html
---
<p>Ao estar vacante un posto na relación de postos de traballo de persoal funcionario da USC, a xerente, en exercicio das competencias delegadas que se lle recoñecen por medio da Resolución reitoral do 1 de agosto de 2011 e de conformidade co previsto no artigo 29 do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e no artigo 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, resolve convocar concurso de libre designación para a provisión do posto vacante que se relaciona no anexo I, con suxeición ás seguintes</p>
    <h3>Bases da convocatoria</h3>
    <p>Primeira. Poderán participar as persoas funcionarias de carreira que reúnan os requisitos que se exixen e se especifican no anexo I.</p>
    <p>Segunda. As solicitudes para participar nesta convocatoria presentaranse no Rexistro Xeral da USC, situado na Reitoría da Universidade (Colexio de San Xerome, praza do Obradoiro, s/n, 15782 Santiago de Compostela); no Rexistro do Campus de Lugo, situado no Edificio de Servizos Administrativos e Biblioteca Intercentros (avda. de Bernardino Pardo Ouro, s/n, polígono de Fingoi, 27002 Lugo), ou nas restantes formas previstas no artigo 38 da Lei 30/1992, do 26 de novembro, no prazo de quince días hábiles contados a partir do seguinte ao da publicación desta convocatoria no <em>Diario Oficial de Galicia</em>, segundo o modelo que figura como anexo II.</p>
    <p>Terceira. As persoas aspirantes deberán xuntarlle á solicitude un <em>c</em>urrículum vítae e xustificar documentalmente os méritos que aleguen.</p>
    <p>Cuarta. No caso de resultar seleccionado persoal funcionario con destino noutra Administración pública, requirirase o informe favorable do departamento a que figure adscrito.</p>
    <p>Contra a presente resolución, que esgota a vía administrativa, poderase interpor un recurso contencioso-administrativo ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa. </p>
    <p>Non obstante, as persoas interesadas poderán interpor un recurso potestativo de reposición no prazo dun mes perante o órgano que a ditou. Neste caso non se poderá interpor o recurso contencioso-administrativo antedito mentres non se dite resolución expresa ou presunta do recurso administrativo de reposición, ao abeiro dos artigos 116 e seguintes da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
    <p>Santiago de Compostela, 13 de xaneiro de 2014</p>
    <footer><p>María Lourdes Batán Aira<br>Xerente da Universidade de Santiago de Compostela</p></footer>
    <h2>ANEXO I</h2>
    <p>Denominación do posto: secretaría de dirección da Vicerreitoría de Investigación e Innovación.</p>
    <p>Número de praza: PF000276.</p>
    <p>Subgrupo: C1/C2.</p>
    <p>Nivel: 20.</p>
    <p>Complemento específico: 502,49 €.</p>
    <p>Quenda: mañá.</p>
    <p>Localidade: Santiago de Compostela.</p>
    <h2>ANEXO II<br>Universidade de Santiago de Compostela</h2>
    <h3>Solicitude de participación no procedemento de libre designación, convocado pola Resolución da xerencia do 13 de xaneiro de 2014</h3>
    <p class="basic-paragraph">DATOS PERSOAIS</p>
    <table>
     <tbody>
      <tr>
       <td>DNI</td>
       <td colspan="2">PRIMEIRO APELIDO</td>
       <td colspan="2">SEGUNDO APELIDO</td>
       <td>NOME</td>
      </tr>
      <tr>
       <td colspan="6">DESTINO ACTUAL</td>
      </tr>
      <tr>
       <td colspan="4">CORPO OU ESCALA A QUE PERTENCE</td>
       <td colspan="2">SUBGRUPO</td>
      </tr>
      <tr>
       <td colspan="4">TELÉFONO</td>
       <td colspan="2">CORREO ELECTRÓNICO</td>
      </tr>
      <tr>
       <td colspan="6">ENDEREZO</td>
      </tr>
      <tr>
       <td colspan="2">CÓDIGO POSTAL</td>
       <td colspan="2">LOCALIDADE</td>
       <td colspan="2">PROVINCIA</td>
      </tr>
     </tbody>
    </table>
    <p class="basic-paragraph">POSTO QUE SOLICITA</p>
    <table>
     <tbody>
      <tr>
       <td>DENOMINACIÓN DO POSTO:
        NÚMERO DE PRAZA:</td>
      </tr>
     </tbody>
    </table>
    <p>O/A abaixo asinante solicita ser admitido/a na convocatoria a que se refire esta solicitude e declara que son certos os datos consignados nela, que reúne as condicións requiridas especificamente por esta convocatoria e que se compromete a probar documentalmente todos os datos que figuran nesta solicitude.</p>
    <p class="basic-paragraph">…………………………………….,………..de…………… de 2014</p>
    <p class="basic-paragraph">(Sinatura)</p>
    <p class="basic-paragraph">Xerente da Universidade de Santiago de Compostela</p>

