---
date: '2014-06-02'
id: G0007-220514-0001
page: 24752
number: 103
agency: Xulgado do Social número 3 de Santiago de Compostela
section: V. Administración de xustiza.
title: EDICTO (98/2013).
range: Edicto
url: >-
  https://www.xunta.gal/dog/Publicados/2014/20140602/AnuncioG0007-220514-0001_gl.html
---
<p>Número de autos: DSP 438/2012 do Xulgado do Social número 3.</p>
    <p>Número de execución: execución de títulos xudiciais 98/2013.</p>
    <p>Executante: Alberto Pena Louzao.</p>
    <p>Avogada: Ángeles Cancela Regueiro.</p>
    <p>Executadas: Santín y Otero, S.C., Rosa María Santín Gómez e Susana Seoane Otero.</p>
    <p>Susana Varela Amboage, secretaria do Xulgado do Social número 3 de Santiago de Compostela, fai saber que nos autos de execución 98/2013 seguidos neste xulgado, sobre reclamación de cantidade, por instancia de Alberto Pena Louzao, contra Susana Seoane Otero e outros, en reclamación de 18.828,87 euros de principal, máis 1.554,04 euros en concepto de xuros de demora, máis 2.039,88 euros que se calculan para xuros, gastos e custas, acordouse por resolución do día da data sacar a poxa pública polo prazo de vinte días os bens embargados á parte executada, que logo se indicarán, e sinalar para a realización da poxa o día 2 de xullo de 2014 ás 9.30 horas, na planta 2ª do Edificio dos Xulgados, sita na rúa Berlín, s/n, Polígono das Fontiñas, desta cidade de Santiago de Compostela, que se rexerá polas seguintes condicións:</p>
    <p>A) Que os licitadores, a excepción do executante, para tomar parte na poxa deberán presentar xustificante acreditativo de ter depositado na conta de depósitos e consignacións deste xulgado, referencia número 5076-0000-64-0098 13, no Banesto, o 5 % do valor do vehículo para os efectos de poxa. Estas cantidades devolveranse, unha vez aprobado o remate, a aqueles que participen na poxa, agás ao mellor ofertante, salvo que soliciten o seu mantemento á disposición do xulgado para o caso en que o rematante non consigne o resto do prezo, debendo consignar así mesmo no devandito xustificante se, de ser o caso, recibiu en todo ou en parte cantidades dun terceiro.</p>
    <p>B) Que poderán facerse ofertas por escrito en sobre pechado, desde o anuncio da poxa ata a súa realización, facendo o depósito a que se fixo mención anteriormente, cuxos sobres serán abertos ao inicio da poxa, e que producirán os mesmos efectos que as que se realicen oralmente.</p>
    <p>C) O executante só poderá tomar parte na poxa cando existan licitadores, podendo mellorar as ofertas que se fixeren, sen necesidade de consignar cantidade ningunha.</p>
    <p>D) Que poderán facerse ofertas superiores ao 70 % do valor do inmoble para os efectos de poxa, pero ofrecendo pagar a prazos con garantías suficientes, bancarias ou hipotecarias, do prezo do remate.</p>
    <p>E) Para o caso de que se fagan ofertas e non superen o 50 % do valor de taxación ou que non cubran, polo menos, a cantidade pola que se despachase execución, incluíndo a previsión para xuros e custas, resolverase sobre a aprobación do remate á vista das circunstancias do caso.</p>
    <p>F) Só a adquisición ou adxudicación practicada en favor dos executantes ou dos responsables legais solidarios ou subsidiarios poderá efectuarse en calidade de ceder a terceiro.</p>
    <p>G) A certificación rexistral e, de ser o caso, a titulación do ben que se poxa estarán de manifesto na Secretaría deste xulgado.</p>
    <p>H) Entenderase que todo licitador acepta como bastante a titulación existente ou que non existan títulos.</p>
    <p>I) As cargas ou gravames anteriores, se os houber, ao crédito do demandante continuarán subsistentes e, polo só feito de participar na poxa, o licitador admíteos e queda subrogado na responsabilidade derivada daqueles, se o remate se adxudicar ao seu favor.</p>
    <p>J) O presente edicto está exposto no taboleiro de anuncios deste xulgado, publicarase no DOG e no portal de poxas xudiciais e electrónicas existente e dependente do Ministerio de Xustiza.</p>
    <p>O presente edicto servirá ademais de para os efectos de publicación, de notificación e citación para todos os efectos ás partes.</p>
    <p>Bens obxecto de poxa:</p>
    <p>1º. Predio número 12.409-G6, inscrito no Rexistro da Propiedade número 2 de Santiago de Compostela, e cuxa descrición é a seguinte: «unha participación indivisa de 1/10 parte do predio número un, soto da casa número un da rúa Vista Alegre desta cidade, que dá dereito ao uso e desfrute da praza de garaxe número seis que ten unha superficie construída de once metros, noventa decímetros cadrados. Linda: fronte, espazo de rodadura; fondo, rúa Vista Alegre, en plano máis baixo; dereita, entrando, Domingo Barrán País; esquerda, praza de garaxe nº 7. Cota: quince enteiros, por cento».</p>
    <p>Taxación para poxa: 16.267 euros.</p>
    <p>Santiago de Compostela, 21 de maio de 2014</p>
    <footer><p>A secretaria</p></footer>

