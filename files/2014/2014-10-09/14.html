---
date: '2014-10-09'
id: G2177-040914-0001
page: 43797
number: 193
agency: Xulgado de Primeira Instancia número 6 de Santiago de Compostela
section: V. Administración de xustiza.
title: 'EDICTO (garda, custodia e alimentos 466/2012).'
range: Edicto
url: >-
  https://www.xunta.gal/dog/Publicados/2014/20141009/AnuncioG2177-040914-0001_gl.html
---
<p>Decido: </p>
    <p>Que, considerando parcialmente a demanda de xuízo verbal interposta polo procurador Sr. Regueiro Muñoz en nome e representación de Ver PDF, asistida do letrado Sr. Varela Balay a Martín Javier Aguirre, declarado en rebeldía procesual con intervención da representante do Ministerio Fiscal dada a concorrencia de filla menor de idade na relación análoga á conxugal das partes, procede acceder á adopción das seguintes medidas definitivas:</p>
    <p>1º. Atribución á demandante da garda e custodia sobre a filla común, sendo a patria potestade de titularidade compartida por ambos os dous proxenitores mais de exercicio exclusivo pola demandate, a cal é facultada en exclusiva do exercicio das decisións ordinarias incluídas actividades educativas, itinerarios formativos, actividades extraescolares, de lecer, vacacións e as decisións extraordinarias que interesen ao beneficio da menor.</p>
    <p>2º. Atribución á demandante e filla común menor de idade do uso do domicilio sito en Brañas de Atán nº 2 baixo, Cacheiras, Teo.</p>
    <p>3º. Recoñecemento ao demandado dun réxime de estadías e comunicación como proxenitor non custodio limitado inicialmente, progresivo e flexible con presenza da demandante en, polo menos, os primeiros tres meses e subordinado na súa progresión á acreditación dunha mínima constancia, adecuación e interese do demandado.</p>
    <p>En ausencia de acordo das partes sobre o seu lugar de desenvolvemento e precedendo requirimento expreso do demandado, o devandito réxime de estadías e comunicación do proxenitor non custodio dará inicio no punto de encontro familiar nos termos antes enunciados e que precisan as técnicas do citado punto de encontro familiar.</p>
    <p>4º. Prohibición de saída da menor ao estranxeiro sen autorización expresa previa documentada da nai ou, en caso de desacordo de ambos os proxenitores, con previa autorización xudicial.</p>
    <p>Así mesmo, queda vedada a expedición de pasaporte á menor polo pai desta.</p>
    <p>Remítanse para tal efecto os preceptivos oficios ás F.C.S.E. consignando datos completos de filiación de ambos os proxenitores e da menor.</p>
    <p>5º. Pensión de alimentos a cargo do demandado en favor da filla común de <br>400 €/mes actualizable anualmente, que se aboará nos cinco primeiros días de cada mes de xeito anticipado na conta bancaria da demandante do Banco Santander 0049-4363-65-20900011897.</p>
    <p>Procede retrotraer a eficacia da devandita pensión de alimentos á data de demanda, pois a STS do 14.6.2011 precisa que, se se fixan por vez primeira os alimentos, os efectos retrotráense á demanda, mentres que se se trata de modificación da contía previamente fixada, os efectos se producirán desde a data de sentenza/auto.</p>
    <p>6º. Cada proxenitor deberá aboar, así mesmo, a metade dos gastos extraordinarios da filla que teñen en común. Merecerán a consideración de gastos extraordinarios, entre outros, os derivados da atención do devandito fillo en sanidade privada por enfermidades, o custo pola adquisición ou uso de próteses, o custo doutras actividades médicas ou cirúrxicas non cubertas pola Seguridade Social e os gastos farmacéuticos inherentes a estas ou calquera outro similar, incluída a matrícula, se for o caso e nun futuro, en universidades privadas, etc. e, por fin, calquera de análoga natureza aos antes descritos sempre que non fosen expresamente previstos ao fixar de xeito previo a contía da pensión de alimentos. Calquera incidente en sede de gastos extraordinarios dilucidarase nos termos do artigo 776.4 da Lei de axuizamento civil, mais os gastos antes enunciados e os de análoga natureza serán susceptibles de execución de título xudicial de xeito inmediato.</p>
    <p>Non procede efectuar especial pronunciamento sobre as custas do presente proceso.</p>
    <p>Esta resolución non é firme e contra ela cabe interpor recurso de apelación nos prazos e termos previstos na vixente Lei de axuizamento civil para a súa resolución pola Ilustrísima Audiencia Provincial de Coruña (artigos 458 ss e 776 Lei de axuizamento civil) logo de consignación do depósito de 50 euros previsto na D.A. 15º da LOPX.</p>
    <p>Así o pronuncio, mando e asino por esta miña sentenza, Roberto Soto Sola, maxistrado xuíz titular do Xulgado de Primera Instancia número 6 desta localidade e o seu partido xudicial.</p>
    <p>Publicación: lida e publicada a anterior resolución en audiencia pública polo Sr. xuíz que a ditou, no día da data; dou fe.</p>
    <p>Santiago de Compostela, 27 de maio de 2014</p>

