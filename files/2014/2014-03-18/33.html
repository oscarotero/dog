---
date: '2014-03-18'
id: CA04-140214-0002
page: 11584
number: 53
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 7 de febreiro de 2014, da Xefatura Territorial da Coruña, pola
  que se somete a información pública a petición de autorización administrativa
  dunha instalación eléctrica no concello de Mazaricos (expediente IN407A
  2013/214).
range: Resolución
url: >-
  https://www.xunta.gal/dog/Publicados/2014/20140318/AnuncioCA04-140214-0002_gl.html
---
<p>Para os efectos previstos na Lei 54/1997, do 27 de novembro (BOE nº 285), do sector eléctrico, e no título VII do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa da instalación eléctrica que se describe:</p>
    <p>Solicitante: Ferroatlántica, S.A.U.</p>
    <p>Domicilio social: Paseo de la Castellana, 86, 7º, 28046 Madrid.</p>
    <p>Denominación: modificado subestación 220/66 kV A Ponte Olveira (expediente IN407A 2005/254).</p>
    <p>Situación: central hidroeléctrica da Ponte Olveira no concello de Mazaricos.</p>
    <p>Características técnicas:</p>
    <p>A subestación proxectada sitúase na parcela pertencente á central hidroeléctrica da Ponte Olveira, dentro do termo municipal de Mazaricos (A Coruña). A totalidade da subestación (zona 66 kV e zona 220 kV) sitúase en terreos propiedade de Ferroatlántica, S.A.</p>
    <p>Parque intemperie convencional en 220 kV situado fronte á fachada da central hidroeléctrica, en dous niveis: o primeiro nivel (cota +238) estará composto por dúas chegadas de liña e un embarrado en 220 kV. O nivel superior (cota +244) conterá unha posición de transformador en 220 kV e o transformador de potencia 220/66 kV de 40 MVA para dar servizo aos complexos hidroeléctricos actuais de Fervenza e A Ponte Olveira e, no futuro, as súas ampliacións denominadas Fervenza II, A Ponte Olveira II e tamén o salto de Novo Castrelo.</p>
    <p>Caseta de control e monitorización, de planta rectangular 7,00x3,00 m e 3,00 m de altura útil, na cal se situarán os cadros de proteccións, cadro de servizos auxiliares e armario de baterías.</p>
    <p>Parque de intemperie a 66 kV localizado na actual situación da subestación da central da Ponte Olveira. Instalaranse catro módulos compactos PASS M00 para conexión das liñas procedentes das centrais hidroeléctricas de Novo Castrelo, Fervenza e A Ponte Olveira conectados por medio de embarrado de 66 kV con medida de tensión.</p>
    <p>Transformador elevador 66/30 kV no parque intemperie de 66 kV para elevar a tensión da liña de evacuación da central hidroeléctrica de Fervenza (30 kV) antes da conexión ao módulo PASS.</p>
    <p>A obra civil inclúe:</p>
    <p>• Demolición de construcións existentes e desmontaxe da actual SET 6/66 kV da C.H. A Ponte Olveira.</p>
    <p>• Acondicionamento de accesos.</p>
    <p>• Construción de sala de control en edificio prefabricado de 7,00×3,00 m e 3 m de altura útil.</p>
    <p>• Urbanización da parcela.</p>
    <p>• Cimentacións de aparellaxe e bancadas de transformadores.</p>
    <p>• Instalación de estruturas aparellaxe eléctrica.</p>
    <p>• Construción de canalizacións e canles para cables.</p>
    <p>• Construción de rede de drenaxes.</p>
    <p>• Tendido de rede de terras.</p>
    <p>Instalacións eléctricas proxectadas:</p>
    <p>• Dúas chegadas de liña de 220 kV con seccionamento.</p>
    <p>• Unha posición de transformador de 220 kV.</p>
    <p>• Un transformador de potencia 220/66 kV, cunha potencia de 40 MVA.</p>
    <p>• Unha posición de transformador en 66 kV (tipo compacto, PASS M00).</p>
    <p>• Tres posicións de 66kV para a LAT 66 kV das centrais da Ponte Olveira + A Ponte Olveira I, Fervenza I + Fervenza II e Novo Castrelo (tipo compacto, PASS M00).</p>
    <p>• Un transformador de potencia 66/30 kV cunha potencia de 12,5 MVA para elevar a tensión da LAT da central hidroeléctrica de Fervenza.</p>
    <p>• Unha posición de transformador en 30 kV para a conexión da liña procedente da central hidroeléctrica de Fervenza mediante a instalación de celas con 36 kV como tensión máxima asignada e illamento ao aire.</p>
    <p>Todas aquelas persoas ou entidades que se consideren afectadas poderán examinar o expediente e presentar as súas alegacións nesta xefatura territorial, situada no Edificio Administrativo de Monelos, rúa Vicente Ferrer, 2-2º andar, 15071 A Coruña, no prazo de vinte días a partir da última publicación desta resolución.</p>
    <p>A Coruña, 7 de febreiro de 2014</p>
    <footer><p>Susana Vázquez Romero<br>Xefa territorial da Coruña</p></footer>

