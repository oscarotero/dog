---
date: '2014-03-18'
id: O92-040314-0002
page: 11607
number: 53
agency: Instituto Galego de Promoción Económica
section: VI. Anuncios. a) Administración autonómica.
title: >-
  RESOLUCIÓN do 24 de febreiro de 2014 pola que se comunica o inicio de
  procedemento de incumprimento total e, se é o caso, a resolución de retención
  de pagamento, aos titulares dos expedientes que se relacionan.
range: Resolución
url: >-
  https://www.xunta.gal/dog/Publicados/2014/20140318/AnuncioO92-040314-0002_gl.html
---
<p>Intentadas as notificacións persoais e devoltas polo servizo de Correos ao resultar imposible a súa práctica, de conformidade co establecido no artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común (LRX-PAC), pola presente resolución ponse en coñecemento dos titulares dos expedientes relacionados no anexo a esta resolución que o director xeral do Igape acordou iniciar o procedemento de incumprimento total das condicións impostas nas resolucións de concesión das axudas outorgadas, co obxecto de determinar o alcance do incumprimento, que podería dar lugar á revogación das axudas concedidas, e suspender os pagamentos naqueles expedientes que xa tivesen presentada a solicitude de cobramento, ata que se diten as resolucións que poñan fin aos procedementos de incumprimento.</p>
    <p>Os actos obxecto do presente anuncio non se publican na súa integridade en virtude da cautela prevista no artigo 61 da LRX-PAC. Concédeselles aos titulares dos expedientes un prazo de quince días hábiles desde a publicación desta resolución no <em>Diario Oficial de Galicia</em> para presentar alegacións co fin de xustificar a non procedencia destes presuntos incumprimentos. Así mesmo, as resolucións de retención de pagamento esgotan a vía administrativa e contra elas, os titulares dos expedientes nos cales se acordou esta suspensión poderán interpoñer recurso contencioso-administrativo ante os xulgados do contencioso-administrativo de Santiago de Compostela, no prazo de dous meses contados a partir do día seguinte ao da publicación desta resolución no <em>Diario Oficial de Galicia</em>. Non obstante, previamente poderán interpoñer recurso de reposición ante a Dirección Xeral do Igape, dentro do prazo dun mes contado a partir do día seguinte ao da publicación desta resolución. Os expedientes póñense de manifesto aos interesados neste centro directivo sito en Santiago de Compostela, Complexo Administrativo San Lázaro, s/n.</p>
    <p>Santiago de Compostela, 24 de febreiro de 2014</p>
    <footer><p>Javier Aguilera Navarro<br>Director xeral do Instituto Galego de Promoción Económica</p></footer>
    <h2>ANEXO</h2>
    <table>
     <thead>
      <tr>
       <td>Nº de expediente</td>
       <td>Nome/razón social</td>
       <td>Programa de axudas</td>
       <td>Data resolución</td>
       <td>Órgano que dita a resolución</td>
       <td>Notificación</td>
      </tr>
     </thead>
     <tbody>
      <tr>
       <td>IG107.2008.1.93</td>
       <td>Trapimg Gráfica, S.L.</td>
       <td>Axudas a proxectos empresariais de novos emprendedores (Resolución do 12 de marzo de 2008, DOG núm. 55, do 18 de marzo)</td>
       <td>3.2.2014</td>
       <td>Director xeral do Igape</td>
       <td>Acordo de inicio de expediente de incumprimento total e resolución de retención de pagamentos</td>
      </tr>
      <tr>
       <td>IG127.2010.3.264</td>
       <td>Poseidon Vertical, S.L.</td>
       <td>Axudas á adopción de novos modelos empresariais innovadores cofinanciadas polo Feder (Resolución do 21 de maio de 2010, DOG núm. 100, do 28 de maio e Resolución do 4 de abril de 2012, DOG núm. 77, do 23 de abril)</td>
       <td>9.1.2014</td>
       <td>Director xeral do Igape</td>
       <td>Acordo de inicio de expediente de incumprimento total</td>
      </tr>
      <tr>
       <td>IG132.2010.3.7</td>
       <td>Eganet</td>
       <td>Axudas á implantación e certificación de proxectos de I+D+i de sistemas de xestión cofinanciadas polo Feder (Resolución do 21 de maio de 2010, DOG núm. 100, do 28 de maio e Resolución do 4 de abril de 2012, DOG núm. 77, do 23 de abril)</td>
       <td>9.1.2014</td>
       <td>Director xeral do Igape</td>
       <td>Acordo de inicio de expediente de incumprimento total</td>
      </tr>
      <tr>
       <td>IG172.2011.1.221</td>
       <td>Padel One Internacional, S.L.</td>
       <td>Axudas á internacionalización das empresas galegas: liña márketing, comunicación, imaxe e marca (Resolución do 31 de xaneiro de 2011, DOG núm. 22, do 2 de febreiro)</td>
       <td>11.12.2013</td>
       <td>Director xeral do Igape</td>
       <td>Acordo de inicio de expediente de incumprimento total</td>
      </tr>
      <tr>
       <td>IG178.2010.1.83</td>
       <td>D´Baño, C.B.</td>
       <td>Axudas ao sector do comercio polo miúdo complementarias á liña de circulante subsidiado e avalado para autónomos e microempresas (Resolución do 25 de febreiro de 2010, DOG núm. 44, do 5 de marzo)</td>
       <td>25.11.2013</td>
       <td>Director xeral do Igape</td>
       <td>Acordo de inicio de expediente de incumprimento total e resolución de retención de pagamentos</td>
      </tr>
      <tr>
       <td>IG178.2010.1.242</td>
       <td>Gaban, C.B.</td>
       <td>Axudas ao sector do comercio polo miúdo complementarias á liña de circulante subsidiado e avalado para autónomos e microempresas (Resolución do 25 de febreiro de 2010, DOG núm. 44, do 5 de marzo)</td>
       <td>25.11.2013</td>
       <td>Director xeral do Igape</td>
       <td>Acordo de inicio de expediente de incumprimento total e resolución de retención de pagamentos</td>
      </tr>
     </tbody>
    </table>

