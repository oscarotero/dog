---
date: '2014-10-02'
id: G0003-220914-0005
page: 43061
number: 188
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 11 de setembro de 2014, da Xerencia de Xestión Integrada de
  Pontevedra e O Salnés, pola que se resolve a convocatoria pública para a
  provisión, polo sistema de libre designación, dun posto vacante da xefatura do
  Servizo de Control de Concertos e Prestacións Externas.
range: Resolución
url: >-
  https://www.xunta.gal/dog/Publicados/2014/20141002/AnuncioG0003-220914-0005_gl.html
---
<p>Convocada a provisión do posto vacante da xefatura do Servizo de Control de Concertos e Prestacións Externas, na Xestión Integrada de Pontevedra e O Salnés, mediante Resolución da Xerencia do 22 de abril de 2014, anunciada no DOG nº 100, do 27 de maio, de conformidade co establecido no artigo 50 e seguintes do Decreto 206/2005, do 22 de xullo, de provisión de prazas de persoal estatutario do Servizo Galego de Saúde (DOG nº 145, do 29 de xullo), e a Orde do 24 de maio de 2006 (DOG nº 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, en uso das competencias atribuídas polo Decreto 43/2013, do 21 de febreiro (DOG nº 47, do 7 de marzo), polo que se establece a estrutura orgánica do Servizo Galego de Saúde, e a Orde do 28 de setembro de 2011 pola que se desenvolve a estrutura organizativa de Xestión Integrada de Pontevedra e O Salnés e se delegan competencias nos seus órganos directivos (DOG nº 188, do 30 de setembro), modificada pola Orde do 5 de xullo de 2012 (DOG nº 139, do 20 de xullo), sobre delegación de competencias en órganos centrais e periféricos do Servizo Galego de Saúde, e o Decreto 168/2010, do 7 de outubro (DOG nº 199, do 15 de outubro), polo que se regulan as estruturas de Xestión Integrada, o xerente de Xestión Integrada de Pontevedra e O Salnés</p>
    <h2>RESOLVE:</h2>
    <p>Primeiro. Nomeamento: adxudicarlle o posto de traballo que se indica a persoa que se recolle no anexo.</p>
    <p>Segundo. Toma de posesión e cesamento: a persoa adxudicataria do posto de libre designación deberá cesar na praza de procedencia dentro dos tres días hábiles seguintes ao da publicación desta resolución no <em>Diario Oficial de Galicia</em>. Para estes efectos, entenderase por praza de procedencia a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>O prazo de toma de posesión do posto de traballo obtido por esta convocatoria de libre designación será tamén con carácter ordinario dentro dos tres días hábiles seguintes ao do cesamento e tamén de acordo co previsto no artigo 30.2 do Decreto 206/2005.</p>
    <p>Por necesidades do servizo, e por petición motivada da interesada sempre que o permitan as necesidades de servizo, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a condición de servizo activo, e os correspondentes haberes percibiranse de conformidade co que estableza a orde sobre confección de nóminas do persoal ao servizo da Administración autonómica.</p>
    <p>Entenderase que solicita excedencia voluntaria por interese particular, e será declarado nesa situación polo órgano competente, quen non se incorpore ao posto adxudicado no prazo establecido.</p>
    <p>A toma de posesión do posto adxudicado comportará o cesamento automático da persoa que veña desempeñando o posto adxudicado, de ser o caso. </p>
    <p>O cesamento do nomeamento obtido polo sistema de libre designación será discrecional para o órgano convocante.</p>
    <p>Contra esta resolución poderá interpoñerse, nos termos previstos na Lei 30/1992, do 26 de novembro, de réxime xurídico das administracións públicas e do procedemento administrativo común, recurso de alzada, perante a Dirección de Recursos Humanos do Servizo Galego de Saúde, no prazo dun mes contado desde o día seguinte ao da súa publicación.</p>
    <p>Pontevedra, 11 de setembro de 2014</p>
    <footer><p>José Manuel González Álvarez<br>Xerente de Xestión Integrada de Pontevedra e O Salnés</p></footer>
    <h2>ANEXO</h2>
    <p>Nome e apelidos: Sonia Lorenzo Otero.</p>
    <p>DNI: 52492644C.</p>
    <p>Posto: xefatura do Servizo de Control de Concertos e Prestacións Externas.</p>
    <p>Grupo clasificación: A2.</p>
    <p>Nivel CD: 26.</p>
    <p>Categoría: grupo de xestión da función administrativa do Servizo Galego de Saúde.</p>
    <p>Centro directivo: Xestión Integrada de Pontevedra e O Salnés.</p>
    <p>Localidade: Pontevedra.</p>

