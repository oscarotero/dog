---
date: '2014-10-02'
id: CA02-250914-0004
page: 42959
number: 188
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  RESOLUCIÓN do 29 de xullo de 2014, da Secretaría Xeral de Ordenación do
  Territorio e Urbanismo, de aprobación definitiva do proxecto de delimitación
  do núcleo rural de Lago, concello do Corgo (expediente PTU-LU-14/040).
range: Resolución
url: >-
  https://www.xunta.gal/dog/Publicados/2014/20141002/AnuncioCA02-250914-0004_gl.html
---
<p>O 12.5.2014 tivo entrada no Rexistro do Servizo de Urbanismo da Xunta en Lugo documentación do Concello do Corgo correspondente ao expediente de referencia, en relación coa súa aprobación definitiva, sobre a cal corresponde resolver á Secretaría Xeral de Ordenación do Territorio e Urbanismo, conforme o establecido na disposición adicional 2ª.2 da Lei 9/2002, de ordenación urbanística e protección do medio rural de Galicia.</p>
    <p>A documentación consta de proxecto técnico de delimitación, redactado en setembro de 2013 por Antonio Javier Núñez Núñez, e de documentación administrativa da tramitación, con dilixencias acreditativas de tratarse do proxecto que serviu de base ao acordo de aprobación provisional adoptado o 27.3.2014. </p>
    <p>Analizada a documentación e vista a proposta subscrita pola Subdirección Xeral de Urbanismo, resulta:</p>
    <p>I. Antecedentes.</p>
    <p>Consta a realización das seguintes actuacións:</p>
    <p>Trámite de información pública mediante publicación de anuncios no <em>Diario Oficial de Galicia</em> do 3 de maio de 2012 e nos xornais <em>El Progreso</em> do 16 de abril de 2012 e <em>La Voz de Galicia</em> do 16 de abril de 2012.</p>
    <p>Certificación do secretario municipal (16.4.2014) sobre a exposición pública do proxecto e sobre a aprobación provisional polo pleno do Concello realizada con data do 27.3.2014.</p>
    <p>Consta informe favorable da Dirección Xeral de Patrimonio Cultural con data do 7.2.2014.</p>
    <p>II. Análise e consideracións.</p>
    <p>Púidose comprobar que no proxecto de delimitación se acredita o cumprimento dos requisitos establecidos ao respecto pola disposición adicional 2ª.2 da LOUG. </p>
    <p>De acordo co punto 2 da disposición adicional segunda da LOUG, e co artigo 12.1 b) do Decreto 316/2009, do 4 de xuño, polo que se establece a estrutura orgánica da Consellería de Medio Ambiente, Territorio e Infraestruturas, a competencia para resolver sobre a aprobación definitiva dos expedientes de delimitación de solo de núcleos rurais correspóndelle á Secretaría Xeral de Ordenación do Territorio e Urbanismo.</p>
    <p>III. Resolución. </p>
    <p>Visto canto antecede,</p>
    <h2>RESOLVO:</h2>
    <p>1. Aprobar definitivamente o proxecto de delimitación de solo do núcleo rural de Lago do concello do Corgo.</p>
    <p>2. Contra esta resolución cabe interpoñer recurso contencioso-administrativo ante o Tribunal Superior de Xustiza de Galicia, no prazo de dous meses, que se contarán desde o día seguinte ao da súa publicación, de conformidade co disposto nos artigos 10 e 46 da Lei 29/1998, do 13 de xullo, reguladora da xurisdición contencioso-administrativa. </p>
    <p>3. Notifíquese ao concello e publíquese no <em>Diario Oficial de Galicia</em>.</p>
    <p>Santiago de Compostela, 29 de xullo de 2014</p>
    <footer><p>Mª Encarnación Rivas Díaz<br>Secretaria xeral de Ordenación do Territorio e Urbanismo</p></footer>

