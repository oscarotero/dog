---
date: '2014-10-07'
id: G1096-240914-0001
page: 43539
number: 191
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 19 de setembro de 2014 pola que se notifica o prego de cargos do
  expediente sancionador COL/45/2013-RP1, devolta polo servizo de Correos por
  resultar a destinataria ausente na repartición.
range: Cédula
url: >-
  https://www.xunta.gal/dog/Publicados/2014/20141007/AnuncioG1096-240914-0001_gl.html
---
<p>A instrutora do expediente sancionador en materia de costas COL/45/2013-RP1, incoado pola realización de actuacións abusivas dentro da zona de servidume de protección do dominio público marítimo terrestre consistentes na instalación dunha caseta prefabricada con tipoloxía de vivenda unifamiliar, no lugar de praia de Baleo-Pantín, no termo municipal de Valdoviño, provincia da Coruña, o día 2 de setembro de 2014, formulou o prego de cargos previsto no artigo 194.7 do Regulamento xeral para o desenvolvemento e execución da Lei de costas, aprobado polo Real decreto 1471/1989, do 1 de decembro.</p>
    <p>Ao non poderse realizar a notificación do prego de cargos a Elena Aquilina Vigo Freire, mediante esta cédula, e ao abeiro do disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (LRXPAC), notifícaselle á interesada o devandito prego de cargos.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, fáiselle saber á interesada que o texto íntegro da resolución que se lle notifica esta ao seu dispor nas dependencias da Axencia de Protección da Legalidade Urbanística, sitas no edificio Witland, 1º andar, Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación desta cédula. Transcorrido o devandito prazo a notificación entenderase producida.</p>
    <p>A interesada disporá dun prazo de 15 días hábiles contados desde o día seguinte ao da notificación desta cédula, para alegar e presentar os documentos e informacións que considere convenientes e, se é o caso, propor proba concretando os medios de que se pretenda valer.</p>
    <p>Para que conste, e lle sirva de notificación á citada interesada, en cumprimento do disposto no artigo 59.5 da citada Lei 30/1992, do 26 de novembro, expido e asino esta cédula.</p>
    <p>Santiago de Compostela, 19 de setembro de 2014</p>
    <footer><p>María Martínez Allegue<br>Directora da Axencia de Protección da Legalidade Urbanística</p></footer>

