---
date: '2014-06-11'
id: G0227-210514-0004
page: 26380
number: 110
agency: Xulgado de Primeira Instancia e Instrución número 2 de Monforte de Lemos
section: V. Administración de xustiza.
title: EDICTO (219/2013).
range: Edicto
url: >-
  https://www.xunta.gal/dog/Publicados/2014/20140611/AnuncioG0227-210514-0004_gl.html
---
<p>Carmen Ramos Vázquez, secretaria xudicial do Xulgado de Primeira Instancia e Instrución número 2 de Monforte de Lemos, polo presente anuncio:</p>
    <p>No presente procedemento de xuízo ordinario 219/2013, seguido por instancia de Rogelio Enríquez Arias, María Elisa Rodríguez González, Urbano Luis Enríquez Arias e María Nieves Gómez Docampo fronte a herdeiros de Teresa Sampayo Núñez, ditouse sentenza cuxo teor literal é o seguinte:</p>
    <p>Sentenza 2/2014.</p>
    <p>Monforte de Lemos, 8 de xaneiro de 2014.</p>
    <p>Vistos por Vanesa García de Paz, xuíza titular do Xulgado de Primeira Instancia e Instrución número 2 dos desta cidade e o seu partido, os presentes autos de xuízo ordinario nº 219/2013, sobre división de cousa común, seguidos por iniciativa de Rogelio Enríquez Arias, Mª Elisa Rodríguez González, Urbano Luis Enríquez Arias e Mª Nieves Gómez Docampo, representados pola procuradora Sra. Cao Pérez e asistidos polo letrado Sr. Carnero Blanco, fronte á herdanza xacente e herdeiros descoñecidos de Teresa Sampayo Núñez, en rebeldía procesual.</p>
    <p>Resolución:</p>
    <p>Estimo a demanda formulada pola representación procesual de Rogelio Enríquez Arias, Mª Elisa Rodríguez González, Urbano Luis Enríquez Arias e Mª Nieves Gómez Docampo fronte á herdanza xacente e herdeiros descoñecidos de Teresa Sampayo Núñez. Declaro a extinción do condominio sobre os bens descritos no feito primeiro da demanda, así como a súa indivisibilidade, procedéndose á súa venda en poxa pública, distribuíndose o prezo que nela se obteña conforme o dereito de cada propietario. Impóñense as custas á parte demandada.</p>
    <p>Esta sentenza non é firme e contra ela cabe interpoñer recurso de apelación no prazo de vinte días, por escrito e expresando os motivos polos que se recorre, ante a Audiencia Provincial de Lugo. Non se admitirá o recurso de apelación se, ao preparalo, non se acredita ter constituído depósito do importe de 50 euros exixido pola lei na conta de depósitos e consignacións aberta a nome do xulgado ou tribunal, salvo no caso do Ministerio Fiscal.</p>
    <p>Notifíquese esta sentenza ás partes, lévese ao libro da súa clase e déixese testemuño abondo nos autos.</p>
    <p>Así, por esta a miña sentenza, pronúncioa, mándoa e asínoa.</p>
    <p>E encontrándose o devandito demandado, herdeiros de Teresa Sampayo Núñez, en paradoiro descoñecido, expídese o presente co fin de que lle sirva de notificación en forma.</p>
    <p>Monforte de Lemos, 8 de abril de 2014</p>
    <footer><p>A secretaria xudicial</p></footer>

