---
date: '2014-03-10'
id: G2348-170214-0002
page: 10293
number: 47
agency: Xulgado do Social número 5 da Coruña
section: V. Administración de xustiza.
title: EDICTO (243/2013 L).
range: Edicto
url: >-
  https://www.xunta.gal/dog/Publicados/2014/20140310/AnuncioG2348-170214-0002_gl.html
---
<p>Número de autos: procedemento ordinario 243/2013 L.</p>
    <p>Demandante: Juan Novo Fojo.</p>
    <p>Procuradora: Alejandra López Núñez.</p>
    <p>Demandados: Fondo de Garantía Salarial, José Antonio Paz Gómez, Transportes Josmaral, S.L.</p>
    <p>María Jesús Hernando Arenas, secretaria xudicial do Xulgado do Social número 5 da Coruña, fago saber:</p>
    <p>«Sentenza.</p>
    <p>A Coruña, 20 de xaneiro de 2014</p>
    <p>Vistos por Pilar Carreira Vidal, maxistrada xuíza do Xulgado do Social número 5 da Coruña e o seu partido, os presentes autos de xuízo número 243/2013 L seguidos por instancia de Juan Novo Fojo, asistido pola letrada Eva Olmo Hermida, contra a entidade Transportes Josmaral, S.L., José Antonio Paz Gómez e o Fondo de Garantía Salarial, que non comparecen, sobre reclamación de cantidade –salarios–.</p>
    <p>Ditamino:</p>
    <p>Que debo estimar e estimo a demanda que en materia de cantidade foi interposta por Juan Novo Fojo contra a entidade Transportes Josmaral, S.L. e, en consecuencia, debo condenar e condeno a Transportes Josmaral, S.L. a que lle aboe ao demandante a cantidade de 2.184,02 € brutos, ou 1.826,94 € líquidos, polos salarios devindicados entre setembro e novembro de 2012, incrementadas no xuro do 10 % por mora e aplicable aos conceptos salariais, e a cantidade de 1.810,40 €, como indemnización por despedimento obxectivo.</p>
    <p>Que debo desestimar e desestimo a demanda que foi interposta por Juan Novo Fojo contra José Antonio Paz Gómez e, en consecuencia, debo absolvelo do pedido na súa contra.</p>
    <p>Coa intervención procesual do Fondo de Garantía Salarial.</p>
    <p>Notifíqueselles a presente resolución ás partes facéndolles saber o seu dereito a interpor contra esta recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación.</p>
    <p>Advírtaselle ao recorrente que non fose traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros do depósito especial indicado no artigo 229.1.a) da Lei reguladora da xurisdición social, na conta aberta na entidade Banesto a nome deste xulgado co número 47570000, código 36 e número de expediente, acreditándoo mediante a presentación do xustificante de ingreso no período comprendido ata a formalización do recurso, así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado a cantidade obxecto de condena, ou formalizar aval bancario pola dita cantidade no cal se faga constar a responsabilidade solidaria do avalista, incorporándoos a este xulgado co anuncio de recurso.</p>
    <p>En todo caso, o recorrente deberá designar letrado para a tramitación do recurso no momento de anuncialo.</p>
    <p>Dedúzase testemuño literal desta sentenza, que quedará nestas actuacións, con inclusión da orixinal no libro de sentenzas.</p>
    <p>Así, por esta a miña sentenza, o pronuncio, mando e asino.</p>
    <p>Publicación. Lida e publicada foi a anterior sentenza pola maxistrada xuíza que a subscribe, estando a realizar audiencia pública no día da súa data. Dou fe».</p>
    <p>Para que conste e inserir no <em>Diario Oficial de Galicia</em> co fin de que sirva de notificación a Transportes Josmaral, S.L., co apercibimento de que as sucesivas notificacións se realizarán nos estrados do xulgado, salvo as que revistan a forma de emprazamento, sentenzas e autos.</p>
    <p>A Coruña, 17 de febreiro de 2014</p>
    <footer><p>A secretaria xudicial</p></footer>

