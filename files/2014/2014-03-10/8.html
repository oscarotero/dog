---
date: '2014-03-10'
id: O3C2-280214-0002
page: 10256
number: 47
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 27 de febreiro de 2014 pola que se convoca un curso sobre
  intervención en emerxencias para o persoal que supere o proceso selectivo para
  os grupos de emerxencia supramunicipais (GES) no ano 2014.
range: Resolución
url: >-
  https://www.xunta.gal/dog/Publicados/2014/20140310/AnuncioO3C2-280214-0002_gl.html
---
<p>O artigo 43 da Lei 5/2007, do 7 de maio, de emerxencias de Galicia, establece que o persoal do Sistema integrado de protección civil e emerxencias de Galicia estará formado tanto por persoal de carácter profesional de servizos que realice algunha actividade relacionada coa xestión de riscos e de emerxencias como por persoal voluntario de entidades ou organizacións públicas ou privadas sen ánimo de lucro que teñan como fin a protección de persoas, dos bens e do ambiente en situacións de xestión de riscos e de emerxencias. Segundo o artigo 44 da citada lei, este persoal organizarase en grupos operativos. </p>
    <p>Mediante Resolución do 2 de agosto de 2010 publicouse o Plan territorial de emerxencias de Galicia (Platerga), onde se establece a estrutura de dirección e coordinación e as unidades organizativas para facer fronte dun xeito coordinado ás emerxencias que se poidan producir en Galicia derivadas de riscos naturais, tecnolóxicos ou antrópicos.</p>
    <p>Dentro das actividades programadas para o ano 2014 e conforme o establecido no artigo 46 da Lei 5/2007, do 7 de maio, de emerxencias de Galicia, e na Lei 1/2007, do 15 de xaneiro, da Academia Galega de Seguridade Pública (Agasp), anúnciase a convocatoria dun curso sobre intervención en emerxencias para o persoal que supere o proceso selectivo para os grupos de emerxencia supramunicipais (GES) no ano 2014, con 3 edicións, conforme as seguintes bases:</p>
    <p>1. Datos da actividade.</p>
    <table>
     <tbody>
      <tr>
       <td>Tipo</td>
       <td>Curso</td>
      </tr>
      <tr>
       <td>Denominación</td>
       <td>Intervención en emerxencias para o persoal que supere o proceso selectivo para os grupos de emerxencia supramunicipais (GES) no ano 2014</td>
      </tr>
      <tr>
       <td>Modalidade</td>
       <td>Presencial</td>
      </tr>
      <tr>
       <td>Edicións</td>
       <td>3</td>
      </tr>
      <tr>
       <td>Horas lectivas</td>
       <td>70</td>
      </tr>
      <tr>
       <td>Prazas por edición</td>
       <td>Variable en cada edición, en función da capacidade das aulas e limitacións operativas que garantan a formación integrada de todo o persoal de cada grupo de emerxencia supramunicipal</td>
      </tr>
     </tbody>
    </table>
    <p>2. Obxectivos e contido.</p>
    <p>– Obxectivos: impartir unha formación especializada nuns niveis de capacitación suficientes para que o persoal que supere o proceso selectivo para ingresar nos grupos de emerxencia supramunicipais no ano 2014 poida comezar a asumir as súas funcións no seu novo destino.</p>
    <p>– Contido: o contido estrutúrase en bloques relativos aos principais riscos e emerxencias en que, segundo as estatísticas da Xunta de Galicia, intervirá este persoal:</p>
    <p>1. Módulo 1: primeiros auxilios (7 h).</p>
    <p>2. Módulo 2: actuacións en caso de accidente de tráfico (14 h).</p>
    <p>3. Módulo 3: extinción de incendios urbanos e industriais (28 h).</p>
    <p>4. Módulo 4: intervención en incendios forestais (21 h).</p>
    <p>Todos os temas inclúen exercicios prácticos sobre os temas tratados e haberá unha proba final de conxunto.</p>
    <p>3. Destinatarios/as. </p>
    <p>O curso vai dirixido ao persoal que supere as probas de selección convocadas para o ingreso nos grupos de emerxencia supramunicipais de Galicia no ano 2014.</p>
    <p>A Agasp poderá admitir no curso, por petición do concello respectivo, ata un máximo de dúas persoas máis das que superaron o proceso selectivo. Estas persoas quedarían en lista de reserva para cubrir as prazas no caso de que se produzan baixas.</p>
    <p>4. Desenvolvemento da actividade.</p>
    <p>– Lugar e datas: o lugar e a data concretos de realización de cada edición anunciaranse coa suficiente antelación.</p>
    <p>– Horario: mañá e tarde, de luns a venres</p>
    <p>– Uniformidade: o persoal deberá asistir aos cursos provisto do seguinte material:</p>
    <p>1. Bota de media cana con punteira de seguridade e soleta antipunzamento.</p>
    <p>2. Funda ignífuga.</p>
    <p>3. Casco F2 Gallet, HPS3000 ou similar con lentes de seguridade.</p>
    <p>4. Guantes ignífugos de intervención.</p>
    <p>5. Verdugo ignífugo.</p>
    <p>5. Inscrición.</p>
    <p>a) Os concellos que convoquen os procesos selectivos para os grupos de emerxencia supramunicipais (GES) remitiranlle á Agasp:</p>
    <p>– Unha lista coas persoas que superaron o proceso selectivo (segundo o modelo do anexo I desta convocatoria).</p>
    <p>– Unha ficha cos datos de cada unha das persoas seleccionadas (segundo o modelo do anexo II desta convocatoria).</p>
    <p>b) Os datos mencionados no punto anterior poderán ser comunicados por correo electrónico ao enderezo formacion.emerxencias.agasp@xunta.es ou por fax ao número 886 20 61 23.</p>
    <p>c) O prazo para enviar a documentación é de 5 días hábiles a partir do día seguinte ao da finalización do correspondente proceso selectivo.</p>
    <p>d) As persoas seleccionadas que non sexan usuarias da páxina web da Agasp recibirán unha mensaxe de correo electrónico para darse de alta nela.</p>
    <p>e) En caso de dúbida, dificultades técnicas ou necesidade de máis información, poderán dirixirse á Agasp a través dos números de teléfono 886 20 61 12, 886 20 61 37 e 886 20 61 38, do fax 886 20 61 23 ou do enderezo de correo electrónico<br>formacion.emerxencias.agasp@xunta.es, que adoptará as medidas necesarias.</p>
    <p>6. Criterios de selección do alumnado participante.</p>
    <p>Non existen criterios de selección, xa que o curso vai dirixido exclusivamente a aquelas persoas que superen o proceso selectivo para o ingreso nos grupos de emerxencia supramunicipais de Galicia no ano 2014 e ofertaranse tantas prazas como persoas superen o proceso.</p>
    <p>7. Publicación das relacións do persoal seleccionado.</p>
    <p>A Agasp publicará na súa páxina web, http://agasp.xunta.es, unha relación das persoas que participarán en cada edición do curso, de acordo co disposto no artigo 59.6 da Lei de réxime xurídico das administracións públicas e do procedemento administrativo común. Ademais, para unha maior difusión, serán informados da súa selección a través do correo electrónico e tamén, para quen facilite un número de teléfono móbil, a través de mensaxe telefónica.</p>
    <p>8. Dereitos e deberes do alumnado participante.</p>
    <p>Durante o desenvolvemento da actividade ao alumnado seralle de aplicación, en canto aos dereitos e deberes, o previsto no Regulamento de réxime interior da Agasp, aprobado pola Orde da Consellería de Presidencia, Administracións Públicas e Xustiza do 4 de febreiro de 2009 (DOG número 30, do 12 de febreiro).</p>
    <p>9. Faltas de asistencia.</p>
    <p>O Regulamento de réxime interior da Agasp, mencionado na base 8 desta convocatoria, regula no seu artigo 16 as faltas de asistencia nos cursos:</p>
    <p>«1. A asistencia ás clases e actividades comprendidas no programa do curso é obrigatoria. As faltas que as/os alumnas/os acumulen deberán xustificarse debidamente e, en caso contrario, penalizaranse disciplinariamente.</p>
    <p>2. A/o alumna/o que, por enfermidade ou algunha outra causa xustificada, perda máis do 10 % das clases do curso de formación será declarado non apto e poderá incorporarse ao curso seguinte ou cando a causa determinante llo permita.</p>
    <p>De ser necesario, e só nos casos en que a inasistencia ás clases estivese motivada por accidente ou lesión sufridos con ocasión da actividade académica, o director xeral poderá considerar a conveniencia ou a oportunidade de permitirlle ao/á alumno/a poder recuperar ata un determinado número de horas e participar posteriormente nun exame extraordinario para poder superar o curso sen ter que repetilo.</p>
    <p>3. Non obstante, aínda que as ausencias acumuladas non chegasen á porcentaxe sinalada, a/o alumna/o poderá verse obrigado a recuperar todas ou parte das horas perdidas ao longo do curso. Neste caso a xefatura de ensino proporalle ao director xeral o número de horas que se van recuperar, tendo en conta, en cada caso concreto, o tipo de xustificación presentada para cada ausencia, así como o número total destas e o comportamento e actitude da/do alumna/o ao longo do curso.».</p>
    <p>10. Certificado de aproveitamento.</p>
    <p>Ao finalizar a actividade entregaráselles un certificado de aproveitamento a aquelas persoas que acrediten a súa participación continuada e superen a proba final.</p>
    <p>11. Financiamento da actividade.</p>
    <p>Esta actividade é cofinanciada nun 80 % polo Fondo Social Europeo dentro do programa operativo Fondo Social Europeo de Galicia 2007-2013, no eixe 3, tema prioritario 72.</p>
    <p>12. Facultades da Agasp.</p>
    <p>A Agasp poderá modificar o desenvolvemento normal da actividade para adaptala ás necesidades da Administración e ás continxencias que poidan xurdir.</p>
    <p>A Agasp tamén poderá suprimir o curso, ampliar novas edicións deste ou suspendelo temporalmente, cando así veña exixido por circunstancias que afecten a súa organización ou docencia.</p>
    <p>A Estrada, 27 de febreiro de 2014</p>
    <footer><p>Santiago Villanueva Álvarez<br>Director xeral da Academia Galega de Seguridade Pública</p></footer>
    <h2>Anexo I<br>Solicitude de inscrición no curso sobre intervención en emerxencias para as persoas que superen o proceso selectivo para os grupos de emerxencia supramucipais (GES) no ano 2014</h2>
    <p>Concello que convoca o proceso selectivo:</p>
    <table>
     <tbody>
      <tr>
       <td></td>
      </tr>
     </tbody>
    </table>
    <p>Lista de persoas que superaron o proceso selectivo:</p>
    <table>
     <tbody>
      <tr>
       <td>DNI</td>
       <td>Apelidos</td>
       <td>Nome</td>
      </tr>
      <tr>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
      </tr>
     </tbody>
    </table>
    <p>Autoridade do concello que asina a solicitude:</p>
    <table>
     <tbody>
      <tr>
       <td>Apelidos</td>
       <td></td>
      </tr>
      <tr>
       <td>Nome</td>
       <td></td>
      </tr>
      <tr>
       <td>Cargo</td>
       <td></td>
      </tr>
     </tbody>
    </table>
    <p>Sinatura</p>
    <p>Lugar e data</p>
    <h2>Anexo II<br>Formulario para comunicación de datos das persoas seleccionadas no proceso selectivo para os grupos de emerxencia supramunicipais (GES) no ano 2014 </h2>
    <p>Concello que convoca o proceso selectivo:</p>
    <table>
     <tbody>
      <tr>
       <td></td>
      </tr>
     </tbody>
    </table>
    <p>Datos da persoa seleccionada</p>
    <p>                *NOME                                 *PRIMEIRO APELIDO                      *SEGUNDO APELIDO</p>
    <table>
     <tbody>
      <tr>
       <td></td>
       <td></td>
       <td></td>
       <td></td>
       <td></td>
      </tr>
     </tbody>
    </table>
    <p>          *DNI                               *SEXO               *DATA DE NACEMENTO</p>
    <table>
     <tbody>
      <tr>
       <td></td>
       <td></td>
       <td></td>
       <td></td>
       <td></td>
      </tr>
     </tbody>
    </table>
    <p>                                                   *ENDEREZO                                                           *LOCALIDADE</p>
    <table>
     <tbody>
      <tr>
       <td></td>
       <td></td>
       <td></td>
      </tr>
     </tbody>
    </table>
    <p>*CÓDIGO POSTAL                              *PROVINCIA                                         *CONCELLO</p>
    <table>
     <tbody>
      <tr>
       <td></td>
       <td></td>
       <td></td>
       <td></td>
       <td></td>
      </tr>
     </tbody>
    </table>
    <p>TELÉFONO FIXO     TELÉFONO MÓBIL        FAX *CORREO ELECTRÓNICO</p>
    <table>
     <tbody>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
     </tbody>
    </table>
    <p>*Os campos marcados con asterisco son obrigatorios</p>

