---
date: '2014-12-30'
id: CA04-051214-0006
page: 53750
number: 249
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 2 de decembro de 2014, da Xefatura Territorial da Coruña, pola
  que se concede a autorización administrativa previa e de construción dunha
  instalación eléctrica no concello de Zas (expediente IN407A 2014/129).
range: Resolución
url: >-
  https://www.xunta.gal/dog/Publicados/2014/20141230/AnuncioCA04-051214-0006_gl.html
---
<p>Visto o expediente para outorgamento de autorización administrativa previa e de construción da instalación eléctrica que a seguir se cita:</p>
    <p>Solicitante: Ramos Alidis, S.L.</p>
    <p>Domiciliio social: pol. ind. O Allo, parcela 14, Baio, 15150 Zas.</p>
    <p>Denominación: LMTS, CS e CT de 630 kVA.</p>
    <p>Situación: polígono industrial O Allo, parcela 14, Baio, Zas.</p>
    <p>Características técnicas: LMTS de 2,5 metros, 3X240 mm2, 12/20 tipo Al-2LO, en bucle, que parte da liña do mesmo tipo, propiedade da empresa subministradora, interrompéndoa, con desvío ao CS, sito no edificio do abonado. Edificio sectorizado: zona da compañía (dúas celas de entrada/saída e cela de conexión ao CT), zona do abonado (cela de entrada, cela de protección e cela de medida) e acceso ao transformador trifásico redutor de tensión, con neutro accesible en BT, de potencia 630 kVA en baño de aceite e refrixeración natural tipo onan, de tensión primaria 20 kV e tensión secundaria 420 V en baleiro e grupo de conexión DYN11.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no capítulo II, título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e de acordo coa Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54), esta xefatura territorial resolve:</p>
    <p>Conceder a autorización administrativa previa e a autorización administrativa de construción da dita instalación, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación.</p>
    <p> Esta instalación está previsto que se execute nun prazo dun ano, contado a partir da data da última autorización administrativa necesaria.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e o ambiente.</p>
    <p>Contra a presente resolución, que non é definitiva en vía administrativa, cabe interpor recurso de alzada ante o conselleiro de Economía e Industria no prazo dun mes contado a partir do día seguinte ao da súa notificación ou publicación nos termos establecidos nos artigos 107, 110, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro), sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 2 de decembro de 2014</p>
    <footer><p>Isidoro Martínez Arca<br>Xefe territorial da Coruña</p></footer>

