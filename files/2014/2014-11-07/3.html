---
date: '2014-11-07'
id: C3K1-241014-0004
page: 46762
number: 214
agency: Consellería de Sanidade
section: III. Outras disposicións.
title: >-
  RESOLUCIÓN do 20 de outubro de 2014, da Dirección Xeral de Innovación e
  Xestión da Saúde Pública, pola que se fai pública a realización dun curso
  homologado de nivel básico para a obtención do carné de aplicador/manipulador
  de biocidas.
range: Resolución
url: >-
  https://www.xunta.gal/dog/Publicados/2014/20141107/AnuncioC3K1-241014-0004_gl.html
---
<p>A Orde do 30 de xullo de 1997, conxunta das consellerías de Agricultura, Gandaría e Montes e de Sanidade e Servizos Sociais, pola que se establece na Comunidade Autónoma de Galicia a normativa reguladora para a homologación de cursos de capacitación para realizar tratamentos con praguicidas, así como para a obtención do carné de manipuladores destes produtos, establece no seu artigo 8.6 que os ministerios de Agricultura, Pesca e Alimentación e de Sanidade e Consumo comunicaranlles aos organismos responsables na Comunidade Autónoma a homologación dos ditos cursos e no seu artigo 9 a obrigatoriedade de que o organismo oficial responsable publique no Diario Oficial de Galicia a información correspondente a cada curso que se vai realizar.</p>
    <p>En consecuencia, anúnciase a realización dun curso de aplicador/manipulador de biocidas, nivel básico, homologado polas direccións xerais de Saúde Pública do Ministerio de Sanidade e Consumo e de Agricultura do Ministerio de Agricultura, Pesca e Alimentación, solicitado pola entidade Academia A Mariña, de acordo coas seguintes bases:</p>
    <p>1. Denominación do curso:</p>
    <p>Curso para a capacitación de aplicadores/manipuladores de produtos biocidas. Nivel básico.</p>
    <p>2. Entidade organizadora:</p>
    <p>Academia A Mariña.</p>
    <p>3. Datas:</p>
    <p>Os días 9, 11, 15, 17 e 18 de decembro de 2014.</p>
    <p>4. Lugar de realización:</p>
    <p>Academia de Enseñanza Newton, rúa Rouco Varela, 24, baixo, 27800 Vilalba (Lugo).</p>
    <p>5. Número de prazas:</p>
    <p>Máximo de 30 alumnos.</p>
    <p>6. Dirixido a:</p>
    <p>Todo o persoal auxiliar das empresas que apliquen e/ou manipulen produtos biocidas.</p>
    <p>7. Criterios de selección:</p>
    <p>Por rigorosa orde de recepción da solicitude de inscrición.</p>
    <p>8. Presentación de solicitudes:</p>
    <p>Solicitude segundo o modelo do anexo I.</p>
    <p>9. Programa:</p>
    <table>
     <tbody>
      <tr>
       <td>Día 9.12.2014</td>
       <td></td>
      </tr>
      <tr>
       <td>8.30-10.30 h</td>
       <td>Biocidas. Descrición e xeneralidades.</td>
      </tr>
      <tr>
       <td>10.30-12.45 h</td>
       <td>Riscos para o home derivados da utilización dos praguicidas.</td>
      </tr>
      <tr>
       <td>Día 11.12.2014</td>
       <td></td>
      </tr>
      <tr>
       <td>8.30-11.30 h</td>
       <td>Xeneralidades sobre pragas ambientais e da industria alimentaria e os métodos de loita antivectorial. Técnicas de aplicación dos biocidas.</td>
      </tr>
      <tr>
       <td>11.30-12.45 h</td>
       <td>Praguicidas e ambiente. Problemas que presentan. Destrución de envases.</td>
      </tr>
      <tr>
       <td>Día 15.12.2014</td>
       <td></td>
      </tr>
      <tr>
       <td>15.30-16.30 h</td>
       <td>Praguicidas e ambiente II. Problemas que presentan II. Destrución de envases II.</td>
      </tr>
      <tr>
       <td>16.30-19.45 h</td>
       <td>Hixiene e seguridade no seu manexo e aplicación.</td>
      </tr>
      <tr>
       <td>Día 17.12.2014</td>
       <td></td>
      </tr>
      <tr>
       <td>15.30-18.30 h</td>
       <td>Prácticas e demostración/exemplificación cos EPI.</td>
      </tr>
      <tr>
       <td>18.30-19.45 h</td>
       <td>Prevención, diagnóstico e primeiros auxilios no caso de intoxicación por praguicidas. Prácticas.</td>
      </tr>
      <tr>
       <td>Día 18.12.2014</td>
       <td></td>
      </tr>
      <tr>
       <td>15.30-17.30 h</td>
       <td>Interpretación de pictogramas e etiquetas.</td>
      </tr>
      <tr>
       <td>17.30-18.45 h</td>
       <td>Repaso xeral.</td>
      </tr>
      <tr>
       <td>18.45-19.45 h</td>
       <td>Realización do exame.</td>
      </tr>
     </tbody>
    </table>
    <p>10. Certificado de superación do curso:</p>
    <p>É obrigatoria a asistencia a todas as sesións do curso. Finalizado este, a entidade organizadora realizará as probas pertinentes que avalíen os coñecementos adquiridos polos alumnos e, en caso de superalas, expedirá o certificado correspondente, co cal poderán solicitar á Dirección Xeral de Innovación e Xestión da Saúde Pública da Consellería de Sanidade o carné de aplicador/manipulador de biocidas, nivel básico.</p>
    <p>Santiago de Compostela, 20 de outubro de 2014</p>
    <footer><p>Sonia Martínez Arca<br>Directora xeral de Innovación e Xestión da Saúde Pública</p></footer>
    <h2>ANEXO I<br>Ficha de solicitude de inscrición<br>Curso para a capacitación de aplicadores/manipuladores de produtos biocidas. Nivel básico.</h2>
    <p>Entidade organizadora: Academia A Mariña.</p>
    <p>Datas: os días 9, 11, 15, 17 e 18 de decembro de 2014.</p>
    <p>Lugar de realización do curso: Academia de Enseñanza Newton, rúa Rouco Varela, 24, baixo, 27800 Vilalba (Lugo).</p>
    <p>Duración: 20 horas teórico-prácticas.</p>
    <p>Horario: os días 9 e 11 de decembro en horario de 8.30 a 12.45 horas. Os días 15, 17 e 18 de decembro en horario de 15.30 a 19.45 horas.</p>
    <p>Nº de prazas: máximo de 30 alumnos.</p>
    <p>Presentación de solicitudes: enviarase a ficha de inscrición á Academia A Mariña, avenida Arcadio Pardiñas, 44, entresollado, 27880 Burela (Lugo), á atención de Ramón Hermida Pumares.</p>
    <p>Teléfono: 982 58 50 98; fax: 982 57 51 01; correo electrónico: formacion@amarina.org</p>
    <p>Xuntarase: fotocopia do DNI, copia da folla de inscrición e xustificante de ingreso.</p>
    <p>Criterio de selección: por rigorosa orde de recepción da solicitude xunto co xustificante de pagamento.</p>
    <p>Nome e apelidos </p>
    <p>Data de nacemento </p>
    <p>NIF/DNI </p>
    <p>Enderezo </p>
    <p>C.P Localidade </p>
    <p>Tel Correo electrónico.........................................</p>

