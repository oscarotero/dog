---
date: '2014-11-07'
id: CA04-211014-0006
page: 46812
number: 214
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 14 de outubro de 2014, da Xefatura Territorial da Coruña, pola
  que se somete a información pública a petición de autorización administrativa
  dunha instalación eléctrica no concello de Valdoviño (expediente IN407A
  2013/212-1).
range: Resolución
url: >-
  https://www.xunta.gal/dog/Publicados/2014/20141107/AnuncioCA04-211014-0006_gl.html
---
<p>Para os efectos previstos na Lei 54/1997, do 27 de novembro (BOE núm. 285), do sector eléctrico, e no título VII do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa da instalación eléctrica que se describe:</p>
    <p>Expediente: IN407A 2013/212-1.</p>
    <p>Solicitante: Unión Fenosa Distribución, S.A.</p>
    <p>Domicilio social: avenida de Arteixo, 171, 15007 A Coruña.</p>
    <p>Denominación: LMT, CT, RBT Loureiros, O Val.</p>
    <p>Situación: concello de Valdoviño.</p>
    <p>Características técnicas:</p>
    <p>– Liña eléctrica de media tensión aérea a 15 kV, cunha lonxitude de 420 m de lonxitude, en condutor tipo LA-30/31,10 mm2, coa orixe no apoio metálico existente tipo FL-C 2000/14-H30-CAII pertencente á liña SMR-711 (Campelo 11), situado no treito comprendido entre o CT Baltar (expediente 27.408) e o CT Campelo, no cal se proxecta a instalación de elementos de seccionamento XS, e remate no novo apoio de formigón tipo FL-HV 1000/11 CR1-CAII, no cal se situará o novo CT proxectado.</p>
    <p>– Centro de transformación intemperie de 100 kVA de potencia e relación de transformación de 15/0,40-0,230 kV, dotado de pararraios autoválvulas, interruptor con relé de imaxe térmica e sistema de posta a terra, que se instalará no lugar de Loureiros, O Val.</p>
    <p>Todas aquelas persoas ou entidades que se consideren afectadas poderán examinar o expediente e presentar as súas alegacións nesta xefatura territorial, situada no Edificio Administrativo de Monelos, rúa Vicente Ferrer, 2, 2º andar, 15071 A Coruña, no prazo de vinte días a partir do día seguinte ao da última publicación desta resolución.</p>
    <p>A Coruña, 14 de outubro de 2014</p>
    <footer><p>Isidoro Martínez Arca<br>Xefe territorial da Coruña</p></footer>

