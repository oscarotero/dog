---
date: '2014-03-21'
id: G2345-030314-0001
page: 12121
number: 56
agency: Xulgado do Social número 2 da Coruña
section: V. Administración de xustiza.
title: EDICTO (1091/2011).
range: Edicto
url: >-
  https://www.xunta.gal/dog/Publicados/2014/20140321/AnuncioG2345-030314-0001_gl.html
---
<p>María Adelaida Egurbide Margañón, secretaria do Xulgado do Social Número 2 da Coruña, fai saber que por resolución ditada o día 27 de febreiro de 2014, no proceso seguido por instancia de Paula García Rego contra a Asociación de Pais do Colexio Santiago Apóstol da Coruña, Fernando Campo Cerecedo e o Fogasa, en reclamación por cantidade, se rexistrou co nº 1091/2011 e se acordou notificar á Asociación de Pais do Colexio Santiago Apóstol da Coruña, a resolución de sentenza seguinte:</p>
    <p>«Resolvo:</p>
    <p>1º. Que apreciando a excepción de falta de lexitimación pasiva, absolvo a Fernando Campo Cerecedo das pretensións exercidas contra el. </p>
    <p>2º. Que debo estimar e estimo a demanda que en materia de cantidade interpuxo Paula García Rego contra a Asociación de Pais do Colexio Santiago Apóstol da Coruña e, en consecuencia, debo condenar e condeno a asociación demandada a que aboe a Paula García Rego a cantidade de 8.875,85 euros, máis 887,58 en concepto de xuros moratorios aplicables aos conceptos salariais. </p>
    <p>Con intervención do Fondo de Garantía Salarial.</p>
    <p>Notifíquese esta resolución ás partes e fágaselles saber o seu dereito a interpor contra ela recurso de suplicación ante a Sala do Social do Tribunal Superior de Xustiza de Galicia, que poderán anunciar por comparecencia ou por escrito ante este xulgado no prazo de cinco (5) días a partir da súa notificación. </p>
    <p>Se o recurso o interpón a parte demandada, non se admitirá sen a consignación previa do importe da condena, que deberá ingresar na conta do Xulgado do Social número 2 da Coruña, aberta no grupo Banesto, máis 300 € do depósito especial indicado no artigo 229 da Lei reguladora da xurisdición social. Ambos os dous ingresos deberanse efectuar por separado na mesma conta corrente antes indicada, e a empresa poderá substituír o importe da consignación pola constitución á disposición deste xulgado de aval bancario por tempo indefinido e con responsabilidade solidaria do avalista.</p>
    <p>Dedúzase testemuño literal desta sentenza, que quedará nestas actuacións, con inclusión da orixinal no libro de sentenzas.</p>
    <p>Así, por esta miña sentenza, pronúncioo, mándoo e asínoo.</p>
    <p>Publicación. A anterior sentenza leuna e publicouna a maxistrada-xuíza que a subscribe, en audiencia pública no día da súa data. Dou fe». </p>
    <p>Advírtese o destinatario de que as seguintes comunicacións se farán nas dependencias deste xulgado, agás as que sexan auto ou sentenza, ou cando se trate de emprazamento.</p>
    <p>E para que sirva de notificación á Asociación de Pais do Colexio Santiago Apóstol da Coruña, en ignorado paradoiro, expídese esta cédula para a súa publicación no <em>Diario Oficial de Galicia</em> e colocación no taboleiro de anuncios. </p>
    <p>A Coruña, 3 de marzo de 2014</p>
    <footer><p>A secretaria xudicial</p></footer>

