---
date: '2014-02-12'
id: G0210-230114-0008
page: 5961
number: 29
agency: 'Cámara Oficial de Comercio, Industria e Navegación de Vigo'
section: VI. Anuncios. c) Outros anuncios.
title: >-
  ANUNCIO sobre elección de vacante dunha vogalía no Pleno e procedemento para a
  súa provisión.
range: Anuncio
url: >-
  https://www.xunta.gal/dog/Publicados/2014/20140212/AnuncioG0210-230114-0008_gl.html
---
<p>O Pleno da Cámara Oficial de Comercio, Industria e Navegación de Vigo declarou, de acordo coa lexislación vixente, a vacante dun dos seus vogais dos elixidos por proposta das organizacións empresariais e, de conformidade co previsto no artigo 61 do Decreto 431/2009, do 19 de novembro, polo que se aproba o Regulamento de réxime electoral das cámaras oficiais de comercio, industria e navegación de Galicia, o procedemento da súa provisión tramitarase de acordo cos seguintes preceptos do citado regulamento:</p>
    <p>Primeiro. No prazo dos 15 días hábiles seguintes á data de publicación deste anuncio no DOG, as organizacións empresariais máis representativas, segundo os criterios definidos no artigo 28, presentarán ante a Xunta Electoral a lista das súas candidaturas, que deberán cumprir os requisitos sinalados nos artigos 29 e 30.</p>
    <p>Segundo. A elección para prover a vacante axustarase ao que dispoñen os capítulos VI, IX e X do título I.</p>
    <p>Terceiro. As competencias propias da Xunta Electoral asumiranse polo Comité Executivo da dita Cámara Oficial de Comercio, Industria e Navegación de Vigo, con sede na da propia entidade, rúa República Arxentina 18 A, de Vigo.</p>
    <p>Vigo, 23 de xaneiro de 2014</p>
    <footer><p>Manuel Fernández Pool<br>Secretario xeral accidental da Cámara Oficial de Comercio,<br>Industria e Navegación de Vigo</p></footer>

