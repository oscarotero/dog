---
date: '2014-02-12'
id: O143-060214-0001
page: 5950
number: 29
agency: Augas de Galicia
section: VI. Anuncios. a) Administración autonómica.
title: >-
  ANUNCIO do 5 de febreiro de 2014 polo que se procede á notificación por
  comparecencia da resolución pola que se acorda resolver o contrato da obra de
  saneamento no núcleo da Senra, parroquia de Cervo do concello de Cervo (clave
  OH.327.587).
range: Anuncio
url: >-
  https://www.xunta.gal/dog/Publicados/2014/20140212/AnuncioO143-060214-0001_gl.html
---
<p>Con data do 18 de decembro de 2013, a Presidencia de Augas de Galicia ditou resolución pola que se acorda resolver o contrato da obra de saneamento non núcleo da Senra, parroquia de Cervo (Lugo), de clave OH.327.587.</p>
    <p>Unha vez tentada dúas veces a notificación da resolución, a través do servizo de Correos, no enderezo sinalado pola empresa Roymer Obra Civil, S.L., e no enderezo a que foi reexpedida pola oficina de Correos, esta non se puido efectuar e foi devolta polo dito servizo.</p>
    <p>En consecuencia, de conformidade co disposto no artigo 59.5, en conexión co artigo 61 da Lei 30/1992, do 26 de novembro, de réxime xurídico das administracións públicas e do procedemento administrativo común, emprázase a empresa Roymer Obra Civil, S.L. para ser notificada da resolución por comparecencia.</p>
    <p>A comparecencia deberase efectuar ante Augas de Galicia, situada na rúa Doutor Maceira, nº 18, baixo, en Santiago de Compostela, en horario de oficina, de luns a venres das 9.00 ás 14.00 horas, no prazo máximo de dez días hábiles, contados desde o día seguinte ao da publicación do presente anuncio no Diario Oficial de Galicia.</p>
    <p>Se transcorrido o dito prazo non tivese comparecido a interesada, a notificación dos actos administrativos a que se refire este anuncio entenderase producida para todos os efectos legais desde o día seguinte ao do vencemento do prazo sinalado para comparecer.</p>
    <p>Así mesmo, remitirase este anuncio de notificación por comparecencia ao Concello de Mos e ao Concello de Redondela, para a súa colocación nos seus respectivos taboleiros de anuncios ata o día que venza o prazo para comparecer a interesada.</p>
    <p>Santiago de Compostela, 5 de febreiro de 2014</p>
    <footer><p>Francisco Menéndez Iglesias<br>Director de Augas de Galicia</p></footer>

