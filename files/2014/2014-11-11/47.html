---
date: '2014-11-11'
id: L371-221014-0001
page: 47076
number: 216
agency: Concello de Riós
section: VI. Anuncios. b) Administración local.
title: >-
  ANUNCIO de información pública sobre a aprobación inicial da modificación do
  Plan xeral de ordenación municipal e do informe de sustentabilidade ambiental.
range: Anuncio
url: >-
  https://www.xunta.gal/dog/Publicados/2014/20141111/AnuncioL371-221014-0001_gl.html
---
<p>O Pleno do Concello de Riós, en sesión ordinaria do 17 de outubro de 2014, en relación coa modificación do Plan xeral de ordenación municipal para a súa adaptación á Lei 9/2002, do 30 de decembro, de ordenación urbanística e protección do medio rural de Galicia, adoptou por maioría o seguinte acordo:</p>
    <p>1º. Aprobar inicialmente a modificación do Plan xeral de ordenación municipal de Riós para a súa adaptación á Lei 9/2002, elaborado por Senén Prieto Ingenería, S.L., no cal se inclúe o informe de sustentabilide ambiental.</p>
    <p>2º. De acordo co artigo 85.2 da Lei 9/2002, someter a información pública o expediente completo, modificación do Plan xeral de ordenación municipal de Riós e informe de sustentabilidade ambiental (ISA), e abrir a fase de consultas, polo prazo de dous meses, mediante anuncio no Diario Oficial de Galicia e en dous dos xornais de maior difusión da provincia, en cumprimento da normativa urbanística e ambiental de aplicación.</p>
    <p>Simultaneamente ao trámite de información pública, o Concello solicitará ás administracións públicas competentes os informes sectoriais que resultan necesarios e, durante o prazo de información pública, daráselles audiencia aos municipios limítrofes.</p>
    <p>3º. Suspender o procedemento de outorgamento de licenzas que teñan por obxecto actividades de parcelación de terreos e edificación ou demolición, pero non as obras de reforma, salvo que pola transcendencia desta sexa equiparable a unha reedificación do edificio, non xustificada por razóns de urxencia, ou que supoñan un aumento de volume edificado, segundo o establecido no artigo 118.1 do Real decreto 2159/1978, do 23 de xuño, polo que se aproba o Regulamento de planeamento, no ámbito que se relaciona nos parágrafos seguintes. Atenderase ao establecido na disposición transitoria décimo primeira da Lei 9/2002, no referente ás explotacións e instalacións de apoio á actividade agropecuaria e serradoiros existentes, polo que nas construcións e instalacións que cumpran os requisitos referidos no citado artigo non se aplicará o réxime de suspensión de licenzas. Esta suspensión terá unha duración máxima de dous anos e extinguirase, en todo caso, coa aprobación definitiva do planeamento:</p>
    <p>a) No ámbito de solo urbanizable delimitado industrial (SURB-I1).</p>
    <p>b) No ámbito de solo urbanizable non delimitado industrial.</p>
    <p>c) No ámbito de solo núcleo rural, parcialmente. Aplicaranse a suspensión en todas aquelas zonas que entren en contradición coas novas determinacións do PXOM aprobado inicialmente.</p>
    <p>4º. Durante o prazo sinalado poderase examinar o expediente nos locais habilitados para o efecto, no salón de plenos do Concello, de luns a venres, entre as 9.00 e as 14.00 horas, e formular as alegacións que se consideren oportunas.</p>
    <p>Riós, 20 de outubro de 2014</p>
    <footer><p>Francisco Armando Veiga Romero<br>Alcalde</p></footer>

