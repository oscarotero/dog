---
date: '2014-11-11'
id: CA04-301014-0006
page: 47021
number: 216
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 28 de outubro de 2014, da Xefatura Territorial da Coruña, pola
  que se concede a autorización administrativa previa e de construción dunha
  instalación eléctrica no concello de Mesía (expediente IN407A 2014/075-1).
range: Resolución
url: >-
  https://www.xunta.gal/dog/Publicados/2014/20141111/AnuncioCA04-301014-0006_gl.html
---
<p>Visto o expediente para outorgamento da autorización administrativa previa e de construción da instalación eléctrica que a seguir se cita:</p>
    <p>Número de expediente: IN407A 2014/075-1.</p>
    <p>Solicitante: Unión Distribuidores Electricidad, S.A.</p>
    <p>Domicilio social: rúa José Ángel Valente, 17, baixo, local 62, 15706 Santiago de Compostela.</p>
    <p>Denominación: ampliación punto fronteira Visantoña.</p>
    <p>Situación: concello de Mesía.</p>
    <p>Características técnicas:</p>
    <p>1. Instalación e montaxe dun autotransformador 15/20 kV de 7.000 kVA en edificio prefabricado de formigón de tipo monobloque, incluindo protección con sobretensións en bornes.</p>
    <p>2. Instalación de cinco celas de media tensión no actual edificio punto fronteira Visantoña: tres celas de entrada/saída de liñas, unha cela de medida e outra de medida, todas elas con illamento e corte en SF6.</p>
    <p>3. Tramo de liña de media tensión soterrada en condutor RHZ1-2OL-12/20 kV 3×(1×240 Al), que terá o seu inicio na cela nº 20 do autotransformador 20 kV, e final nos bornes de 20 kV do autotransformador, sendo a lonxitude total da liña proxectada de 32 metros.</p>
    <p>4. Tramo de liña de media tensión soterrada en condutor RHZ1-2OL-12/20 kV 3×(1×240 Al), que terá o seu inicio nos bornes de 15 kV do autotransformador, e final na cela nº 22 do autotransformador 20 kV, sendo a lonxitude total da liña proxectada de 32 metros.</p>
    <p>5. Tramo de liña de media tensión soterrada en condutor RHZ1-2OL-12/20 kV 3×(1×240 Al), que terá o seu inicio na cela nº 14 de protección de autotransformador e final na cela nº 24 de remonte, sendo a lonxitude total da liña proxectada de 11 metros.</p>
    <p>6. Tramo de liña de media tensión soterrada en condutor RHZ1-2OL-12/20 kV 3×(1×240 Al), que terá o seu inicio na cela nº 14 de protección de autotransformador e final na cela nº 21 de bypass de 15 kV, sendo a lonxitude total da liña proxectada de 11 metros.</p>
    <p>7. Proxéctase conectar a actual LMAT UDESA 15 kV Frades que sae da cela nº 14 na cela nº 19.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no título VII, capítulo II do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica e de acordo coa Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54) esta xefatura territorial resolve:</p>
    <p>Conceder a autorización administrativa previa e a autorización administrativa de construción da dita instalación, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación.</p>
    <p>Esta instalación está previsto que se execute nun prazo dun ano, contado a partir da data da última autorización administrativa necesaria.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>Contra esta resolución, que non é definitiva en vía administrativa, cabe interpor recurso de alzada ante o conselleiro de Economía e Industria no prazo dun mes contado a partir do día seguinte ao da súa notificación ou publicación nos termos establecidos nos artigos 107, 110, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro), sen perxuízo de que os interesados poidan interpor calquera outro recurso que se considere pertinente.</p>
    <p>A Coruña, 28 de outubro de 2014</p>
    <footer><p>Isidoro Martínez Arca<br>Xefe territorial da Coruña</p></footer>

