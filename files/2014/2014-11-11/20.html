---
date: '2014-11-11'
id: CA04-211014-0002
page: 47018
number: 216
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 10 de outubro de 2014, da Xefatura Territorial da Coruña, pola
  que se somete a información pública a petición de autorización administrativa
  previa e declaración de utilidade pública dunha instalación eléctrica no
  concello da Baña (IN407A 2014/085-1).
range: Resolución
url: >-
  https://www.xunta.gal/dog/Publicados/2014/20141111/AnuncioCA04-211014-0002_gl.html
---
<p>Para os efectos previstos na Lei 24/2013, do 26 de decembro, do sector eléctrico (BOE nº 310, do 27 de decembro), e no título VII do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa previa e declaración de utilidade pública, en concreto, da instalación eléctrica que se describe:</p>
    <p>Expediente: IN407A 2014/085-1.</p>
    <p>Solicitante: Industrial Barcalesa, S.L.</p>
    <p>Domicilio social: Corneira, 15837 A Baña.</p>
    <p>Denominación: LMTS, CTC e RBTS 20 kV Gosende.</p>
    <p>Situación: concello da Baña.</p>
    <p>Características técnicas:</p>
    <p>Centro de transformación e manobra Gosende interior en edificio prefabricado de formigón de tipo monobloque, incluíndo tres celas de media tensión: dúas celas de entrada/saída de liñas motorizadas e unha cela de protección mediante fusibles para un transformador de 100 kVA, cuxo obxecto será a subministración aos servizos auxiliares do edificio e conectar coa actual rede de baixa tensión, todas elas con illamento e corte en SF6.</p>
    <p>Liña de media tensión subterránea en condutor RHZ1-2OL-12/20 kV 3×(1×240 Al), que terá o seu inicio no paso de aéreo a subterráneo que se efectuará no apoio fin de liña existente de fin de liña HV-1600/13 de CTI Gosende, que se vai desmontar, e final nunha das celas de liña a instalar no centro de transformación Gosende proxectado; a lonxitude total da liña proxectada é de 14 metros.</p>
    <p>Conexión coa rede de baixa tensión aérea existente mediante unha saída do novo CT proxectado, con condutores de tipo XZ1-0,6/1 kV 4(1×240 Al), realizándose paso de subterráneo a aéreo no apoio fin de liña existente HV-1600/13 da liña de media tensión, cunha lonxitude de 15 metros.</p>
    <p>A relación concreta e individualizada dos bens e dereitos afectados que se considera de necesaria expropiación figuran no anexo que se insire xunto a esta resolución.</p>
    <p>A declaración de utilidade pública, segundo o artigo 56 da Lei 24/2013, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación para os efectos do artigo 52 da Lei do 16 de decembro de 1954, de expropiación forzosa.</p>
    <p>Esta publicación faise igualmente para os efectos do artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos terreos propostos sexan descoñecidos, ignórese o lugar de notificación, ou ben, intentada a notificación, non se poidera realizar, e deste xeito dirixir ao Ministerio Fiscal as dilixencias que se produzan sobre estes, de conformidade co artigo 5 da Lei do 16 de decembro de 1954 sobre expropiación forzosa.</p>
    <p>Todas aquelas persoas ou entidades que se consideren afectadas poderán examinar o expediente e presentar as súas alegacións nesta xefatura territorial, sita na rúa Vicente Ferrer, 2-2ª planta, 15071 A Coruña, no prazo de vinte días, a partir da última publicación ou notificación individual.</p>
    <p>A Coruña, 10 de outubro de 2014</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>Anexo</h2>
    <p>Expediente: IN407A 2014/085-1.</p>
    <p>Proxecto: LMTS, CTC e RBTS 20 kV Gosende.</p>
    <p>Relación de propietarios, bens e dereitos afectados:</p>
    <table>
     <tbody>
      <tr>
       <td>Predio nº</td>
       <td>Datos catastrais</td>
       <td>Cultivo</td>
       <td>Nome propietario</td>
       <td>Pleno dominio</td>
       <td>Servidume de paso de liña subterránea</td>
      </tr>
      <tr>
       <td>1</td>
       <td>Polígono 67077, parcela 02</td>
       <td>Labradío</td>
       <td>José Barreiro Calvelo</td>
       <td>Centro de transformación: 57 m2</td>
       <td>Gabias</td>
      </tr>
     </tbody>
    </table>
    <p>A servidume de paso subterráneo (4 metros de largo) de enerxía eléctrica comprenderá:</p>
    <p>a) A ocupación do subsolo polos cables condutores á profundididade e coas demáis características que sinale a normativa técnica e urbanística aplicable. Para os efectos do expediente expropiatorio e sen prexuízo do disposto en canto a medidas e distancias de seguridade nos regulamentos técnicos na materia, a servidume subterránea comprende a franxa de terreo situada entre os dous condutores extremos da instalación.</p>
    <p>b) O establecemento dos dispositivos necesarios para atender o establecemento, vixilancia, conservación e reparación da liña eléctrica.</p>
    <p>c) O dereito de paso ou acceso para atender o establecemento, vixilancia, conservación e reparación da liña eléctrica.</p>
    <p>d) A ocupación temporal de terreos ou outros bens, se é o caso, necesarios para os fins indicados na alínea c) anterior.</p>

