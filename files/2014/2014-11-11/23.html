---
date: '2014-11-11'
id: CA05-281014-0010
page: 47027
number: 216
agency: Consellería de Traballo e Benestar
section: VI. Anuncios. a) Administración autonómica.
title: >-
  CÉDULA do 22 de outubro de 2014, da Dirección Xeral de Emprego e Formación,
  pola que se publica a resolución ditada no procedemento de baixa no Rexistro
  de Centros e Entidades de Formación para o Emprego  da entidade Talleres de
  Calderería Ros, S.L. (número de censo 27H00406), devolta polo servizo de
  Correos por resultar descoñecida a súa destinataria.
range: Cédula
url: >-
  https://www.xunta.gal/dog/Publicados/2014/20141111/AnuncioCA05-281014-0010_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á entidade Talleres de Calderería Ros, S.L., a Resolución do 14 de xullo de 2014, da directora xeral de Emprego e Formación, ditada no procedemento de baixa no Rexistro de Centros e Entidades de Formación para o Emprego da Consellería de Traballo e Benestar, devolta polo servizo de Correos por resultar descoñecido o seu destinatario.</p>
    <p>«Número de censo: 27H00406.</p>
    <p>Talleres de Calderería Ros, S.L.</p>
    <p>San Martín de Guillar, núm. 21.</p>
    <p>Outeiro de Rei.</p>
    <p>Lugo.</p>
    <p>Logo de examinar a inscrición/acreditación da entidade Talleres de Calderería Ros, S.L., no Rexistro de Centros e Entidades de Formación para o Emprego da Consellería de Traballo e Benestar.</p>
    <p>Supostos de feito:</p>
    <p>Primeiro. A entidade Talleres de Calderería Ros, S.L. encóntrase inscrita no Rexistro de Centros e Entidades de Formación para o Emprego da Consellería de Traballo e Benestar, co número 27H00406, nas especialidades formativas seguintes:</p>
    <table>
     <tbody>
      <tr>
       <td>Código especialidade</td>
       <td>Descrición</td>
       <td>Alta homologación</td>
      </tr>
      <tr>
       <td>FMEC10</td>
       <td>Caldeireiro tubeiro</td>
       <td>25.10.2000</td>
      </tr>
      <tr>
       <td>FMEL10</td>
       <td>Caldeireiro industrial</td>
       <td>25.10.2000</td>
      </tr>
     </tbody>
    </table>
    <p>Segundo. Por parte da Xefatura Territorial da Consellería de Traballo e Benestar requiriuse á entidade Talleres de Calderería Ros, S.L., para os efectos de comprobar o cumprimento dos requisitos establecidos na normativa vixente para manter a condición de centro/entidade inscrito ou acreditado no Rexistro de Centros e Entidades de Formación para o Emprego da Consellería de Traballo e Benestar.</p>
    <p>Terceiro. O 14 de febreiro de 2014 devolveuse a notificación do requirimento por resultar descoñecido o centro no enderezo San Martín de Guillar, núm. 21, de Outeiro de Rei.</p>
    <p>Cuarto. O 18 de marzo de 2014, persoal técnico realizou visita ao centro Talleres de Calderería Ros, S.L., comprobándose que non existe o devandito centro en San Martín de Guillar, núm. 21, de Outeiro de Rei (Lugo).</p>
    <p>Quinto. En cumprimento do disposto na disposición transitoria primeira do Decreto 106/2011, o 24 de marzo de 2014, o xefe territorial da Consellería de Traballo e Benestar de Lugo propón a baixa da entidade, no Rexistro de Centros e Entidades de Formación para o Emprego, por non existir o dito centro na dirección sinalada.</p>
    <p>Fundamentos de dereito:</p>
    <p>Primeiro. A competencia para resolver o presente expediente correspóndelle á directora xeral de Emprego e Formación, de conformidade co establecido no artigo 6.3 e artigo 8 do Decreto 106/2011, do 19 de maio.</p>
    <p>Segundo. A disposición transitoria primeira do Decreto 106/2011, do 19 de maio, dispón que os centros e entidades de formación inscritos no Censo de centros colaboradores de formación ocupacional da Consellería de Familia e Promoción do Emprego, Muller e Xuventude en virtude do Decreto 158/2001, quedarán inscritos e, se é o caso, acreditados, no Rexistro de Centros e Entidades de Formación naquelas especialidades formativas en que estiveran homologados, e que disporán dun prazo de dous anos para adaptar as súas instalacións aos requisitos establecidos no artigo 30 da Orde TAS 718/2008, do 7 de marzo. Así mesmo, establece que, transcorrido o devandito prazo de dous anos sen adaptarse á antedita normativa, causarán baixa automaticamente.</p>
    <p>Revisado o expediente compróbase que xa non existen instalacións de Talleres de Calderería Ros, S.L., en San Martín de Guillar, núm. 21, de Outeiro de Rei (Lugo).</p>
    <p>Terceiro. Tendo en conta que na tramitación do expediente se observaron as normas que para o efecto se establecen no Decreto 106/2011, do 19 de maio, e na Lei de réxime xurídico das administracións públicas e do procedemento administrativo común.</p>
    <p>Logo de ver o Real decreto 395/2007, do 23 de marzo, polo que se regula o subsistema de formación profesional para o emprego, a Orde TAS/718/2008, do 7 de marzo, modificada pola Orde ESS/1726/2012, do 2 de agosto, pola que se desenvolve o antedito real decreto, o Decreto106/2011, do 19 de maio, polo que se crea o Rexistro de Centros e Entidades de Formación para o Emprego da Consellería de Traballo e Benestar e se regula o procedemento para a inscrición e, se é o caso, acreditación dos centros e entidades que impartan formación para o emprego no territorio da Comunidade Autónoma de Galicia, o Decreto 235/2012, do 5 de decembro, polo que se fixa a estrutura orgánica da Vicepresidencia e das consellerías da Xunta de Galicia, o Decreto 42/2013, do 21 de febreiro, polo que se establece a estrutura orgánica da Consellería de Traballo e Benestar, a Lei 30/1992, do 26 de novembro, de réxime xurídico das administracións públicas e do procedemento administrativo común e demais normativa de xeral aplicación.</p>
    <h2>RESOLVO:</h2>
    <p>Dar de baixa á entidade Talleres de Calderería Ros, S.L., número 27H00406, do Rexistro de Centros e Entidades de Formación para o Emprego da Consellería de Traballo e Benestar.</p>
    <p>Notifíqueselles aos interesados a presente resolución para o seu coñecemento e efectos oportunos.</p>
    <p>Contra esta resolución poderase interpoñer recurso de alzada ante a conselleira de Traballo e Benestar no termo dun mes contado desde a súa notificación de acordo co establecido no artigo 114, seguintes e concordantes, da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro)».</p>
    <p>Santiago de Compostela, 22 de outubro de 2014</p>
    <footer><p>Ana Mª Díaz López<br>Directora xeral de Emprego e Formación</p></footer>

