---
date: '2014-11-11'
id: CA05-281014-0011
page: 47024
number: 216
agency: Consellería de Traballo e Benestar
section: VI. Anuncios. a) Administración autonómica.
title: >-
  CÉDULA do 22 de outubro de 2014, da Dirección Xeral de Emprego e Formación,
  pola que se publica a resolución ditada no procedemento de baixa no Rexistro
  de Centros e Entidades de Formación para o Emprego da entidade The English
  School (número de censo 27H00100), devolta polo servizo de Correos por
  resultar descoñecida a súa destinataria.
range: Cédula
url: >-
  https://www.xunta.gal/dog/Publicados/2014/20141111/AnuncioCA05-281014-0011_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á entidade The English School a Resolución do 18 de xullo de 2014, da directora xeral de Emprego e Formación, ditada no procedemento de baixa no Rexistro de Centros e Entidades de Formación para o Emprego da Consellería de Traballo e Benestar.</p>
    <p>«Número de censo 27H00100.</p>
    <p>The English School.</p>
    <p>Rúa San Fernando, nº 5, 1º esq.</p>
    <p>27001 Lugo.</p>
    <p>Logo de examinar a inscrición da entidade The English School, NIE X0683982P, no Rexistro de Centros e Entidades de Formación para o Emprego da Consellería de Traballo e Benestar,</p>
    <p>Supostos de feito:</p>
    <p>Primeiro. A entidade The English School, encóntrase inscrita no Rexistro de Centros e Entidades de Formación para o Emprego da Consellería de Traballo e Benestar, co número 27H00100, nas especialidades formativas seguintes:</p>
    <table>
     <tbody>
      <tr>
       <td>Código especialidade</td>
       <td>Descrición</td>
       <td>Alta homologación</td>
      </tr>
      <tr>
       <td>ADGF01</td>
       <td>Inglés financeiro</td>
       <td>3.3.2000</td>
      </tr>
      <tr>
       <td>ADGI01</td>
       <td>Inglés: atención ao público</td>
       <td>3.3.2000</td>
      </tr>
      <tr>
       <td>ADGX01</td>
       <td>Inglés: xestión comercial</td>
       <td>3.3.2000</td>
      </tr>
     </tbody>
    </table>
    <p>Segundo. A Xefatura Territorial da Consellería de Traballo e Benestar requiriu á entidade The English School para os efectos de comprobar o cumprimento dos requisitos establecidos na normativa vixente para manter a condición de centro/entidade inscrito ou acreditado no Rexistro de Centros e Entidades de Formación para o Emprego da Consellería de Traballo e Benestar.</p>
    <p>Terceiro. O 14 de febreiro de 2014 devolveuse a notificación do requirimento por resultar descoñecido o centro no enderezo rúa San Fernando, nº 5, 1º esq., 27001 Lugo.</p>
    <p>Cuarto. O 20 de marzo de 2014, persoal técnico visitou o centro The English School e comprobou que non existe o devandito centro na rúa San Fernando, nº 5, 1º esq., 27001 Lugo.</p>
    <p>Quinto. En cumprimento do disposto na disposición transitoria primeira do Decreto 106/2011, do 24 de marzo, o xefe territorial da Consellería de Traballo e Benestar de Lugo propón a baixa da entidade, no Rexistro de Centros e Entidades de Formación para o Emprego, por non existir o dito centro no enderezo sinalado.</p>
    <p>Fundamentos de dereito:</p>
    <p>Primeiro. A competencia para resolver o presente expediente correspóndelle á directora xeral de Emprego e Formación, de conformidade co establecido no artigo 6.3 e artigo 8 do Decreto 106/2011, do 19 de maio.</p>
    <p>Segundo. A disposición transitoria primeira do Decreto 106/2011, do 19 de maio, dispón que os centros e entidades de formación inscritos no Censo de centros colaboradores de formación ocupacional da Consellería de Familia e Promoción do Emprego, Muller e Xuventude en virtude do Decreto 158/2001, quedarán inscritos e, se é o caso, acreditados, no Rexistro de Centros e Entidades de Formación naquelas especialidades formativas en que estivesen homologados, e que disporán dun prazo de dous anos para adaptar as súas instalacións aos requisitos establecidos no artigo 30 da Orde TAS 718/2008, do 7 de marzo. Así mesmo, establece que, transcorrido o devandito prazo de dous anos sen adaptarse á antedita normativa, causarán baixa automaticamente.</p>
    <p>Revisado o expediente compróbase que xa non existen instalacións de The English School na rúa San Fernando, nº 5, 1º esq., 27001 Lugo.</p>
    <p>Terceiro. Tendo en conta que na tramitación do expediente se observaron as normas que para o efecto se establecen no Decreto 106/2011, do 19 de maio, e na Lei de réxime xurídico das administracións públicas e do procedemento administrativo común.</p>
    <p>Logo de ver o Real decreto 395/2007, do 23 de marzo, polo que se regula o subsistema de formación profesional para o emprego, a Orde TAS/718/2008, do 7 de marzo, modificada pola Orde ESS/1726/2012, do 2 de agosto, pola que se desenvolve o antedito real decreto, o Decreto 106/2011, do 19 de maio, polo que se crea o Rexistro de Centros e Entidades de Formación para o Emprego da Consellería de Traballo e Benestar e se regula o procedemento para a inscrición e, se é o caso, acreditación dos centros e entidades que impartan formación para o emprego no territorio da Comunidade Autónoma de Galicia, o Decreto 235/2012, do 5 de decembro, polo que se fixa a estrutura orgánica da Vicepresidencia e das consellerías da Xunta de Galicia, o Decreto 42/2013, do 21 de febreiro, polo que se establece a estrutura orgánica da Consellería de Traballo e Benestar, a Lei 30/1992, do 26 de novembro, de réxime xurídico das administracións públicas e do procedemento administrativo común e a demais normativa de xeral aplicación,</p>
    <h2>RESOLVO:</h2>
    <p>Dar de baixa á entidade The English School, número 27H00100, do Rexistro de Centros e Entidades de Formación para o Emprego da Consellería de Traballo e Benestar.</p>
    <p>Notifíqueselles aos interesados a presente resolución para o seu coñecemento e efectos oportunos.</p>
    <p>Contra esta resolución poderase interpoñer recurso de alzada ante a conselleira de Traballo e Benestar no prazo dun mes contado desde a súa notificación, de acordo co establecido no artigo 114, seguintes e concordantes, da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro».</p>
    <p>Santiago de Compostela, 22 de outubro de 2014</p>
    <footer><p>Ana Mª Díaz López <br>Directora xeral de Emprego e Formación</p></footer>

