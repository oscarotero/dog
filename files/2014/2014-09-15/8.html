---
date: '2014-09-15'
id: G0181-050914-0001
page: 41212
number: 175
agency: Axencia Galega de Infraestruturas
section: III. Outras disposicións.
title: >-
  RESOLUCIÓN do 2 de setembro de 2014 pola que se dá publicidade aos convenios
  de colaboración subscritos por esta axencia no segundo cuadrimestre do ano
  2014.
range: Resolución
url: >-
  https://www.xunta.gal/dog/Publicados/2014/20140915/AnuncioG0181-050914-0001_gl.html
---
<p>O artigo 11 da Lei 4/2006, do 30 de xuño, de transparencia e de boas prácticas na Administración pública galega, impón a cada consellería ou entidade da Xunta de Galicia a obriga de publicar no <em>Diario Oficial de Galicia </em>unha relación dos convenios de colaboración subscritos no cuadrimestre anterior. </p>
    <p>En consecuencia, e para dar cumprimento a esa obriga,</p>
    <h2>DISPOÑO:</h2>
    <p>Artigo único </p>
    <p>Darlle publicidade á relación dos convenios subscritos pola Axencia Galega de Infraestruturas no segundo cuadrimestre do ano 2014 que se incorpora como anexo a esta resolución.</p>
    <p>Santiago de Compostela, 2 de setembro de 2014</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>
    <h2>ANEXO<br>Convenios de colaboración subscritos pola Axencia Galega de Infraestruturas no segundo cuadrimestre do ano 2014</h2>
    <table>
     <tbody>
      <tr>
       <td>Convenio</td>
       <td>Importe total do convenio (€)</td>
       <td>Data de sinatura</td>
      </tr>
      <tr>
       <td>Addenda núm. 3 ao convenio de colaboración asinado o 10 de febreiro de 2009 entre a antiga Consellería de Política Territorial, Obras Públicas e Transportes da Xunta de Galicia e o Concello de Lugo, para a realización de obras de infraestrutura viaria no termo municipal de Lugo, ponte Paradai-serra de Meira. Fase 1ª</td>
       <td>3.557.670</td>
       <td>9.6.2014</td>
      </tr>
      <tr>
       <td>Convenio de colaboración entre a Axencia Galega de Infraestruturas e a Universidade da Coruña para a realización de prácticas externas extracurriculares do estudantado da Escola Técnica Superior de Enxeñeiros de Camiños, Canles e Portos</td>
       <td>0</td>
       <td>1.7.2014</td>
      </tr>
     </tbody>
    </table>

