---
date: '2014-09-15'
id: CA01-050914-0004
page: 41179
number: 175
agency: Consellería de Facenda
section: III. Outras disposicións.
title: >-
  RESOLUCIÓN do 5 de setembro de 2014 pola que se ordena a publicación do Acordo
  do Consello da Xunta de Galicia do 4 de setembro de 2014 polo que se aproba a
  modificación da relación de postos de traballo da Consellería do Medio Rural e
  do Mar.
range: Resolución
url: >-
  https://www.xunta.gal/dog/Publicados/2014/20140915/AnuncioCA01-050914-0004_gl.html
---
<p>A aprobación da modificación da relación de postos de traballo da Consellería do Medio Rural e do Mar xustifícase pola execución do auto do Xulgado do Social número 3 de Ourense, do 28 de outubro de 2013 (execución: 243/2009), polo que se require a Xunta de Galicia para que se proceda á execución da Sentenza do 8 de maio de 2009.</p>
    <p>Este pronunciamento xudicial determina que debe continuar a execución da sentenza e modificar a RPT que foi publicada mediante a Resolución do 26 de xullo de 2013, pola que se ordena a publicación do Acordo do Consello da Xunta de Galicia do 24 de xullo de 2013, polo que se aproba a relación de postos de traballo da Consellería do Medio Rural e do Mar (DOG do 2 de agosto), en canto a crear ou adaptar o posto de traballo ocupado polo demandante como xefatura de negociado nivel 18. </p>
    <p>En consecuencia, por proposta da Consellería do Medio Rural e do Mar, unha vez consultadas as organizacións sindicais presentes na Mesa Xeral de Negociación da Comunidade Autónoma e a Comisión de Persoal, o Consello da Xunta de Galicia, na súa reunión do día 4 de setembro de 2014, adoptou o seguinte acordo:</p>
    <p>Primeiro. Apróbase a modificación da relación de postos de traballo da Consellería do Medio Rural e do Mar, nos termos que se sinalan no anexo a este acordo. </p>
    <p>Segundo. Ordénase a súa publicación no <em>Diario Oficial de Galicia</em>.</p>
    <p>Visto o acordo adoptado polo Consello da Xunta de Galicia na súa reunión do 4 de setembro de 2014, relativo á aprobación da modificación da relación de postos de traballo da Consellería do Medio Rural e do Mar, coa finalidade de cumprir o dito acordo, de conformidade coa Orde da Consellería de Facenda do 8 de xullo de 2013, sobre delegación de competencias na Dirección Xeral da Función Pública (DOG núm. 136, do 18 de xullo), dispoño que se publique no <em>Diario Oficial de Galicia</em> como anexo a esta resolución.</p>
    <p>Santiago de Compostela, 5 de setembro de 2014</p>
    <footer><p>José María Barreiro Díaz<br>Director xeral da Función Pública</p></footer>

