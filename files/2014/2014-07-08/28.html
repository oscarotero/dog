---
date: '2014-07-08'
id: CA04-220514-0003
page: 30508
number: 128
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 19 de maio de 2014, da Xefatura Territorial de Lugo, pola que se
  autoriza e se aproba o proxecto de execución dunha instalación eléctrica no
  concello de Lugo (expediente IN407A 2011/69-2, 7907 AT).
range: Resolución
url: >-
  https://www.xunta.gal/dog/Publicados/2014/20140708/AnuncioCA04-220514-0003_gl.html
---
<p>Visto o expediente para outorgamento de autorización administrativa e aprobación do proxecto de execución das instalacións eléctricas que a seguir se citan:</p>
    <p>Solicitante: Vilares Lugo, S.L.</p>
    <p>Domicilio social: San Roque, 59, entrechán B, 27002 Lugo.</p>
    <p>Denominación: liña de media tensión 20 kV e CT 100 kVA.</p>
    <p>Situación: concello de Lugo.</p>
    <p>Características técnicas: </p>
    <p>• LMTS a 20 kV, con orixe no apoio de seccionamento do CT Conturiz 1, alimentado pola LMT Nadela-Sub. Mercedes e final no CT proxectado, cunha lonxitude de 328 metros de condutor tipo RHZ-150.</p>
    <p>• CT de manobra exterior en edificio prefabricado tipo Ormabat, cunha potencia proxectada de 100 kVA e unha relación de transformación de 20.000/400-230 V, no cal se instalan unha celda de liña e unha de protección.</p>
    <p>Cumpridos os trámites ordenados na Lei 54/1997, do 27 de novembro, e no Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve: </p>
    <p>Autorizar e aprobar o proxecto de execución das devanditas instalacións, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes, contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>Lugo, 19 de maio de 2014</p>
    <footer><p>José Manuel Vázquez Leirado<br>Xefe territorial de Lugo</p></footer>

