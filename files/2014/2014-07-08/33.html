---
date: '2014-07-08'
id: G0165-010714-0003
page: 30530
number: 128
agency: Consellería do Medio Rural e do Mar
section: VI. Anuncios. a) Administración autonómica.
title: >-
  RESOLUCIÓN do 30 de xuño de 2014, da Secretaría Xeral Técnica da Consellería
  do Medio Rural e do Mar, pola que se acorda someter a información pública o
  proxecto de orde pola que se establecen disposicións de xestión do Rexistro de
  Explotacións Agrarias de Galicia regulado polo Decreto 200/2012, do 4 de
  outubro, para a acreditación anual das explotacións agrarias prioritarias.
range: Resolución
url: >-
  https://www.xunta.gal/dog/Publicados/2014/20140708/AnuncioG0165-010714-0003_gl.html
---
<p>O proxecto de orde pola que se establecen disposicións de xestión do Rexistro de Explotacións Agrarias de Galicia regulado polo Decreto 200/2012, do 4 de outubro, para a acreditación anual das explotacións agrarias prioritarias, ten por obxecto desenvolver os artigos 12 e 13 do dito decreto no sentido de regular o procedemento para entregar ao órgano competente da Consellería do Medio Rural e do Mar a declaración responsable anual que acredite que se manteñen as condicións do recoñecemento da explotación como prioritaria, así como establecer a modulación das marxes brutas ou netas para as distintas actividades produtivas. </p>
    <p>De acordo co exposto e de conformidade co establecido no parágrafo segundo do artigo 42.3 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, que establece que cando o contido e a repercusión da disposición o aconsellen, será sometida a información pública,</p>
    <h2>ACORDO:</h2>
    <p>Someter a información pública, polo prazo de vinte (20) días hábiles, contados desde o día seguinte ao da publicación desta resolución, o proxecto de orde pola que se establecen disposicións de xestión do Rexistro de Explotacións Agrarias de Galicia regulado polo Decreto 200/2012, do 4 de outubro, para a acreditación anual das explotacións agrarias prioritarias.</p>
    <p>O texto do proxecto de orde poderá consultarse no seguinte enderezo electrónico:</p>
    <p>http://www.medioruralemar.xunta.es/nc/institucional/transparencia/elaboracion_de_disposicions_proxectos_e_actos_administrativos/</p>
    <p>As persoas interesadas, dentro do prazo sinalado, poderán enviar as súas alegacións preferentemente mediante correo electrónico ao seguinte enderezo electrónico:<br>reximexuridico.cmrm@xunta.es, alternativamente, mediante a presentación do escrito dirixido á Subdirección Xeral de Réxime Xurídico-Administrativo da Consellería do Medio Rural e do Mar en calquera dos lugares previstos no artigo 38.4 da Lei 30/1992, do 26 de novembro, de réxime xurídico das administración públicas e do procedemento administrativo común, ou ben presentando as suxestións no anterior enderezo electrónico. </p>
    <p>Santiago de Compostela, 30 de xuño de 2014</p>
    <footer><p>Alfonso García Magariños<br>Secretario xeral técnico da Consellería do Medio Rural e do Mar</p></footer>

