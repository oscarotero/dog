---
date: '2014-01-21'
id: G2018-100114-0002
page: 2097
number: 13
agency: Universidade de Santiago de Compostela
section: III. Outras disposicións.
title: RESOLUCIÓN do 30 de decembro de 2013 de prórroga do orzamento para o ano 2014.
range: Resolución
url: >-
  https://www.xunta.gal/dog/Publicados/2014/20140121/AnuncioG2018-100114-0002_gl.html
---
<p>De acordo co establecido no artigo 176 dos estatutos da Universidade de Santiago de Compostela, a non aprobación do orzamento anual da universidade antes do día 1 de xaneiro do ano correspondente suporá a prórroga automática do orzamento do ano anterior.</p>
    <p>Tendo en conta que non é posible aprobar o orzamento para o ano 2014 antes da data citada, esta reitoría resolve:</p>
    <p>1. Prórroga. Prorrógase o orzamento da Universidade de Santiago de Compostela do exercicio 2011 por ser este o derradeiro orzamento aprobado.</p>
    <p>2. Contía. A contía do orzamento prorrogado será de douscentos vinte e oito millóns oitocentos corenta e tres mil novecentos sesenta euros, distribuídos nos seguintes capítulos:</p>
    <p>Ingresos 228.843.960</p>
    <p>Capítulo III Prezos públicos e outros ingresos 41.548.000</p>
    <p>Capítulo IV Transferencias correntes 140.109.480</p>
    <p>Capítulo V Ingresos patrimoniais 713.000</p>
    <p>Capítulo VII Transferencias de capital 41.473.480</p>
    <p>Capítulo IX Variación de pasivos financeiros 5.000.000</p>
    <p>Gastos 228.843.960</p>
    <p>Capítulo I Gastos de persoal 149.260.000</p>
    <p>Capítulo II Gastos en bens correntes e servizos 26.188.960</p>
    <p>Capítulo III Gastos financeiros 898.000</p>
    <p>Capítulo IV Transferencias correntes 2.904.420</p>
    <p>Capítulo VI Investimentos reais 42.672.580</p>
    <p>Capítulo IX Variación de pasivos financeiros 6.920.000</p>
    <p>3. Importe do crédito do orzamento prorrogado. O crédito inicial das partidas do orzamento prorrogado será igual ao crédito inicial que tiñan no orzamento de 2011 (páxinas 37 á 53 da edición impresa/43 a 55 da edición web).</p>
    <p>4. Criterios de non dispoñibilidade da prórroga. A previsión de menores ingresos para o ano 2014 fai necesario unha retención cautelar no orzamento que se prorroga. </p>
    <p>4.1. As porcentaxes de retención que se aplicarán sobre os créditos prorrogados son:</p>
    <p>Capítulo I, farase a retención necesaria para o axuste do crédito ás contías de masa salarial e cotas sociais aprobadas pola Comunidade Autónoma para o ano 2014.</p>
    <p>Capítulo II, o 50 %.</p>
    <p>Capítulo IV, o 75 %.</p>
    <p>Capítulo VI, o 90 %.</p>
    <p>Capítulos III e IX, o 0 %</p>
    <p>4.2. Os responsables de Asuntos Económicos formalizarán estas retencións mediante autorizacións que terán a seguinte codificación: CAUTELARXXXXYYYYY, onde XXXX é o código funcional e YYYYY o código económico da correspondente partida. O Servizo de Control Interno fará o oportuno seguimento do cumprimento. </p>
    <p>4.3. Non serán de aplicación as retencións indicadas anteriormente:</p>
    <p>Créditos do Consello Social.</p>
    <p>Créditos destinados ao funcionamento ordinario xeral da universidade asignados á xerencia.</p>
    <p>Fondos de dotación de créditos para cursos de posgrao, proxectos, contratos e convenios de investigación.</p>
    <p>Subvención á Fundación USC Deportiva.</p>
    <p>Subvención á Fundación Rof Codina.</p>
    <p>Subvención á Fundación Centro de Estudos Eurorrexionais.</p>
    <p>Subvención explotación a Uninova.</p>
    <p>Consorcio de Bibliotecas Universitarias de Galicia.</p>
    <p>Crédito para programas educativos europeos.</p>
    <p>Créditos para investimentos de reparacións e mellora asociados á subvención do plan de financiamento do SUG.</p>
    <p>5. Normas de execución. Como consecuencia da prórroga, seguen en vigor as normas de execución do orzamento para 2011 e as complementarias ditadas nos exercicios 2011, 2012 e 2013, en todo o non modificado pola presente resolución.</p>
    <p>6. Créditos derivados de financiamentos específicos (actividades de I+D+i, cursos de posgrao propio, etc).</p>
    <p>Ata que o exercicio 2013 non estea pechado e mentres non se coñeza o remanente de tesouraría, dítanse as seguintes normas con carácter provisorio:</p>
    <p>6.1. As actividades financiadas mediante subvencións poderán dispor do crédito da anualidade prevista para o ano 2014 e do remanente do exercicio 2013. </p>
    <p>6.2. As actividades que non se financian mediante subvencións poderán dispor do crédito aprobado para o 2014 e do 80 % do remanente do exercicio 2013.</p>
    <p>Unha vez pechado o exercicio 2013, comunicarase o importe certo do remanente e o tipo de modificación orzamentaria definitiva, segundo proceda IR ou transferencia de crédito.</p>
    <p>7. Créditos dos departamentos. Os responsables de Asuntos Económicos abrirán o crédito de cada departamento mediante unha modificación orzamentaria TP polo mesmo importe que foi distribuído no ano 2011 para gastos de funcionamento e desprazamento.</p>
    <p>8. Dispoñibilidade no 2014 dos saldos dos créditos en 31.12.2013 do capítulo VI. O saldo de crédito en 31.12.2013 das partidas do capítulo VI financiadas con fondos propios (departamentos, equipamentos, obras,..) non se poderán incorporar ao 2014.</p>
    <p>9. Cambios derivados da aplicación do modelo CANOA na adquisición de libros, revistas e outras aplicacións. Ao tratarse dunha prórroga do orzamento de 2011, procederase segundo o actuado no exercicio 2013 cos créditos para a adquisición de libros, revistas e outras publicacións. Na prórroga de orzamento o crédito está no concepto 627 e, igual que no exercicio anterior, procederase a transferir os créditos ao capítulo II, concepto 220. </p>
    <p>10. Apertura do exercicio 2014 e contabilización de gastos. O exercicio económico 2014 abrirase en canto sexa tecnicamente posible e, desde ese momento, poderanse facer as operacións contables necesarias.</p>
    <p>Como excepción, non se poderán introducir facturas con IVE ata que se determine a porcentaxe de pro rata aplicable e se fagan as modificacións que corresponda aos funcionais que van ver modificado o tipo de dedución, previsiblemente nos primeiros días de febreiro.</p>
    <p>11. Disposición adicional. Son de aplicación as disposicións adicionais contidas nas normas de execución do orzamento 2011 que prevén ditar as instrucións que sexan precisas por parte da Xerencia para a adaptación e o desenvolvemento das normas de execución, e tamén de aplicación da presente resolución.</p>
    <p>Santiago de Compostela, 30 de decembro de 2013</p>
    <footer><p>Juan José Casares Long<br>Reitor da Universidade de Santiago de Compostela</p></footer>

