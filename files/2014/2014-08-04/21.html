---
date: '2014-08-04'
id: G0007-140714-0001
page: 33520
number: 146
agency: Xulgado do Social número 3 de Santiago de Compostela
section: V. Administración de xustiza.
title: EDICTO (23/2013).
range: Edicto
url: >-
  https://www.xunta.gal/dog/Publicados/2014/20140804/AnuncioG0007-140714-0001_gl.html
---
<p>Susana Varela Amboage, secretaria xudicial do Xulgado do Social número 3 de Santiago de Compostela, fago saber que no procedemento ordinario 23/2013 deste xulgado do Social, seguido por instancia de José Luis García Porto contra Paorga, S.L., Fondo de Garantía Salarial, sobre ordinario, se ditou Sentenza número 184 cuxo encabezamento e decisión son do teor literal:</p>
    <p>«Sentenza.</p>
    <p>Santiago de Compostela, 9 de maio de 2014</p>
    <p>Vistos por Mª del Carmen Barcala Barreiro, maxistrada xuíza substituta do Xulgado do Social número 3 dos de Santiago de Compostela, os presentes autos rexistrados co número indicado, promovidos por instancia de José Luis García Porto, representado polo procurador Sr. Pérez Goris e asistido pola letrada Sra. Bouzón Neira, fronte á mercantil Paorga, S.L. e o Fondo de Garantía Salarial (Fogasa), que non compareceron malia constar debidamente citados, dítase a presente sentenza sobre a base dos seguintes</p>
    <p>(…)</p>
    <p>Decisión:</p>
    <p>Que estimo parcialmente a demanda interposta por José Luis García Porto fronte á mercantil Paorga, S.L. e o Fogasa e, en consecuencia, condeno a mercantil demandada a que lle aboe ao demandante a cantidade de 2.062,21 euros en concepto de salarios de abril e dous días de maio de 2012, parte proporcional de pagas extraordinarias e parte proporcional de vacacións, cantidade que deberá ser incrementada cos xuros do artigo 29.3 do ET.</p>
    <p>Notifíqueselles esta resolución ás partes, facéndolles saber que contra esta non cabe ningún recurso.</p>
    <p>Así o acorda, manda e asina Carmen Barcala Barreiro, maxistrada xuíza substituta do Xulgado do Social número 3 de Santiago de Compostela».</p>
    <p>E para que lle sirva de notificación en legal forma a Paorga, S.L., en ignorado paradoiro, expido o presente para a súa inserción no <em>Diario Oficial de Galicia</em>.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 11 de xullo de 2014</p>
    <footer><p>A secretaria xudicial</p></footer>

