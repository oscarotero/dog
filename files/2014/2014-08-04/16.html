---
date: '2014-08-04'
id: G2345-110714-0001
page: 33512
number: 146
agency: Xulgado do Social número 2 da Coruña
section: V. Administración de xustiza.
title: EDICTO (1295/2013).
range: Edicto
url: >-
  https://www.xunta.gal/dog/Publicados/2014/20140804/AnuncioG2345-110714-0001_gl.html
---
<p>Despedimento/cesamentos en xeral 1295/2013 F.</p>
    <p>Demandante: Antonio Pena Eiroa</p>
    <p>Avogado: Felipe Carlos Martínez Ramonde</p>
    <p>Demandado: Construcciones B.L. Galicia, S.L.</p>
    <p>María Adelaida Egurbide Margañón, secretaria xudicial do Xulgado do Social número 2 da Coruña, fago saber:</p>
    <p>Que no procedemento de despedimento/cesamentos en xeral 1295/2013 deste Xulgado do Social, seguido por instancia de Antonio Pena Eiroa contra a empresa Construcciones B.L. Galicia, S.L., sobre despedimento, se ditou a seguinte resolución cuxo encabezamento e parte dispositiva se xuntan:</p>
    <p>«Sentenza:356/2014</p>
    <p>Número de autos: 1295/2013</p>
    <p>Na cidade da Coruña, nove de xullo de dous mil catorce.</p>
    <p>Miguel Herrero Liaño, maxistrado xuíz do Xulgado do Social número 2 do xulgado e localidade ou provincia A Coruña, tras ver os presentes autos sobre despedimento entre partes, dunha e como demandante Antonio Pena Eiroa, que comparece asistido do letrado Sr. Martínez Ramonde e doutra como demandado Construcciones B.L. Galicia, S.L., que non comparece malia estar citado en legal forma.</p>
    <p>Decisión</p>
    <p>Estímase integramente a demanda formulada por Antonio Pena Eiroa fronte a Construcciones B.L. Galicia, S.L. e, en consecuencia:</p>
    <p>1. Declárase extinguida, con data da presente resolución, a relación laboral que une a parte demandante coa sociedade demandada.</p>
    <p>2. Condénase a empresa a aboarlle á parte demandante a cantidade de 26.236,19 euros en concepto de indemnización por extinción da relación laboral, así como a cantidade de 21.091,42 euros en concepto de salarios debidos.</p>
    <p>Notifíqueselles esta sentenza ás partes advertindo que contra ela poderán interpor recurso de suplicación ante o Tribunal Superior de Xustiza, que deberá ser anunciado por comparecencia ou mediante escrito neste xulgado dentro dos cinco días seguintes á notificación da sentenza, ou por simple manifestación no momento en que se practique a notificación. Advírtaselle ao recorrente que fose entidade xestora e fose condenada ao aboamento dunha prestación de Seguridade Social de pagamento periódico, que ao anunciar o recurso deberá xuntar certificación acreditativa de que comeza o aboamento desta e que o proseguirá puntualmente mentres dure a súa tramitación. Se o recorrente for unha empresa ou mutua patronal que fose condenada ao pagamento dunha pensión de Seguridade Social de carácter periódico, deberá ingresar o importe do capital custo na Tesouraría Xeral da Seguridade Social logo de determinación por esta do seu importe unha vez que lle sexa comunicada polo xulgado.</p>
    <p>Así o acorda, manda e asina Miguel Herrero Liaño, maxistrado do Xulgado do Social número 2 da Coruña.</p>
    <p>Publicación. Expídoa eu, secretaria xudicial, para facer constar que no día de hoxe o maxistrado xuíz deposita na Secretaría deste xulgado a anterior sentenza para a súa notificación e publicidade na forma permitida e ordenada pola Constitución e as leis. Mesma data que a sentenza. Dou fe».</p>
    <p>E para que sirva de notificación en legal forma a Construcciones B.L. Galicia, S.L., en ignorado paradoiro, expido a presente para a súa inserción no <em>Diario Oficial de Galicia</em>.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 11 de xullo de 2014</p>
    <footer><p>Adelaida Egurbide Margañón<br>Secretaria xudicial</p></footer>

