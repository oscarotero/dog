---
date: '2014-02-03'
id: G0244-280114-0001
page: 4514
number: 22
agency: >-
  Vicepresidencia e Consellería de Presidencia, Administracións Públicas e
  Xustiza
section: VI. Anuncios. a) Administración autonómica.
title: >-
  RESOLUCIÓN do 23 de xaneiro de 2014, da Xefatura Territorial de Pontevedra,
  pola que se notifica o acordo de iniciación dos expedientes sancionadores por
  infracción en materia de espectáculos públicos PO-374/13 e PO-375/13.
range: Resolución
url: >-
  https://www.xunta.gal/dog/Publicados/2014/20140203/AnuncioG0244-280114-0001_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (en diante LRXPAC), notifícaselle á persoa que se relaciona no anexo o acordo de iniciación ditado nos expedientes sancionadores por infracción da Lei orgánica 1/1992, do 21 de febreiro, de protección da seguridade cidadá, por non ser posible a súa notificación por correo certificado.</p>
    <p>A competencia para impoñer esta clase de sancións correspóndelles aos xefes territoriais da Consellería de Presidencia, Administracións Públicas e Xustiza, segundo o Real decreto 1640/1996, do 5 de xullo, desenvolvido polo Decreto 360/1996, do 26 de setembro, de atribución aos órganos da Comunidade Autónoma de Galicia do exercicio da potestade sancionadora en materia de espectáculos públicos, en relación co artigo 29.1º da Lei orgánica sobre protección da seguridade cidadá e disposición transitoria primeira do Decreto 245/2009, do 30 de abril, polo que se regulan as delegacións territoriais da Xunta de Galicia (DOG do 1 de maio).</p>
    <p>Infórmase de que, de conformidade co disposto no artigo 135 da LRXPAC e nos artigos 3, 18 e 19 do Regulamento do procedemento para o exercicio da potestade sancionadora (Real decreto 1398/1993, do 4 de agosto), conta cun prazo de quince días hábiles, desde a publicación, para exercer perante o instrutor/a o dereito de audiencia e formular alegacións, así como examinar os expedientes nestas dependencias. Igualmente poderá exercer o dereito de recusación nos casos e na forma previstos no artigo 29 da LRXPAC.</p>
    <p>A tramitación dos expedientes realízase na oficina desta xefatura territorial da Consellería de Presidencia, Administracións Públicas e Xustiza, sita na planta 9 do Edificio Administrativo da Xunta de Galicia en Pontevedra; rúa Fernández Ladreda, 43, Pontevedra.</p>
    <p>No suposto de non efectuar alegacións sobre o contido da iniciación do procedemento no prazo indicado, a iniciación poderá ser considerada proposta de resolución cos efectos previstos nos artigos 18 e 16 do Real decreto 1398/1993.</p>
    <p>Pontevedra, 23 de xaneiro de 2014</p>
    <footer><p>Ramón Pereiro Santín<br>Xefe territorial de Pontevedra</p></footer>
    <h2>ANEXO</h2>
    <p>Número de expediente: PO-374/13.</p>
    <p>NIF: 32126879-C.</p>
    <p>Denunciado: José Manuel García Pereira.</p>
    <p>Enderezo: r/ Camiño da Laxe, 77, 36212 Vigo.</p>
    <p>Establecemento: Obsesión, Gran Vía, 112-114 planta baixa, local 2, 36203 Vigo.</p>
    <p>Precepto infrinxido: artigo 26.e) da Lei orgánica 1/1992, do 21 de febreiro.</p>
    <p>Número de expediente: PO-375/13.</p>
    <p>NIF: 32126879-C.</p>
    <p>Denunciado: José Manuel García Pereira.</p>
    <p>Enderezo: r/ Camiño da Laxe, 77, 36212 Vigo.</p>
    <p>Establecemento: Obsesión, Gran Vía, 112-114 planta baixa, local 2, 36203 Vigo.</p>
    <p>Precepto infrinxido: artigo 26.e) da Lei orgánica 1/1992, do 21 de febreiro.</p>

