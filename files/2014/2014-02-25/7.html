---
date: '2014-02-25'
id: CA01-210214-0001
page: 8040
number: 38
agency: Consellería de Facenda
section: IV. Oposicións e concursos.
title: >-
  RESOLUCIÓN do 22 de febreiro de 2014 pola que se modifica a Resolución do 9 de
  decembro de 2013 pola que se resolve o concurso para a provisión de postos de
  traballo vacantes na Administración especial da Xunta de Galicia, en virtude
  do recurso potestativo de reposición interposto por María José Meilán Bellón.
range: Resolución
url: >-
  https://www.xunta.gal/dog/Publicados/2014/20140225/AnuncioCA01-210214-0001_gl.html
---
<p>Por Resolución do 9 de decembro de 2013 (DOG núm. 235, do 10 de decembro) resolveuse o concurso para a provisión de postos de traballo vacantes na Administración especial da Xunta de Galicia, convocado pola Orde do 28 de novembro de 2012 (DOG núm. 230, do 3 de decembro).</p>
    <p>Na dita orde o posto número 774 adxudicábaselle no anexo II (fase de resultas) a José Daniel Folgueira Villamor, cunha puntuación de 17,950, e o posto número 680 adxudicábaselle no mesmo anexo a Iván Pedrosa Castillo, cunha puntuación de 17,600 puntos.</p>
    <p>Interposto recurso de reposición contra a dita resolución por María José Meilán Bellón, o recurso foi estimado o 21 de febreiro de 2014, adxudicándoselle o posto 774 á recorrente, cunha puntuación de 18,120 puntos, e o posto 680 a José Daniel Folgueira Villamor, cunha puntuación de 17,950 puntos.</p>
    <p>Iván Pedrosa Castillo, con 17,600 puntos, non obtén posto.</p>
    <p>Polo exposto,</p>
    <h2>RESOLVO:</h2>
    <p>Modificar a Resolución do 9 de decembro de 2013 pola que se resolve o concurso para a provisión de postos de traballo vacantes da Administración especial da Xunta de Galicia, convocado pola Orde do 28 de novembro de 2012, no seguinte sentido:</p>
    <p>Primeiro. Anular as adxudicacións a resultas que figuran no anexo I desta resolución.</p>
    <p>Segundo. Adxudicar a resultas aos/ás funcionarios/as que se relacionan no anexo II desta resolución os postos de traballo que nel se especifican.</p>
    <p>Terceiro. O prazo de toma de posesión dos postos adxudicados nesta orde comenzará contar a partir do día seguinte ao do cesamento e será de tres días hábiles se non implica cambio de residencia ou de sete días hábiles se comporta cambio de residencia.</p>
    <p>O cesamento deberá efectuarse o día seguinte ao da publicación desta resolución no <em>Diario Oficial de Galicia</em>.</p>
    <p>Contra esta resolución, que pon fin á vía administrativa, poderase interpoñer recurso potestativo de reposición ante a Dirección Xeral da Función Pública no prazo dun mes, que se contará a partir do día seguinte ao da súa publicación no <em>Diario Oficial de Galicia</em>, de conformidade co establecido na Lei 30/1992, do 26 de novembro, de réxime xurídico das administracións públicas e do procedemento administrativo común, ou poderá impugnarse directamente ante o Xulgado do Contencioso-Administrativo de Santiago de Compostela, no prazo de dous meses contados desde a mesma data, segundo a Lei 29/1998, do 13 de xullo.</p>
    <p>Santiago de Compostela, 22 de febreiro de 2014</p>
    <footer><p>José María Barreiro Díaz<br>Director xeral da Función Pública</p></footer>

