---
date: '2014-02-25'
id: O3G1-190214-0001
page: 8103
number: 38
agency: Instituto Enerxético de Galicia
section: VI. Anuncios. a) Administración autonómica.
title: >-
  RESOLUCIÓN do 18 de febreiro de 2014 pola que se emprazan os interesados no
  recurso contencioso-administrativo P.O. 60/2014, interposto polo Concello de
  Oleiros (A Coruña).
range: Resolución
url: >-
  https://www.xunta.gal/dog/Publicados/2014/20140225/AnuncioO3G1-190214-0001_gl.html
---
<p>O Xulgado do Contencioso-Administrativo número 1 de Santiago de Compostela, mediante comunicación do 31.1.2014, pon en coñecemento desta entidade pública a admisión a trámite do recurso contencioso-administrativo rexistrado como procedemento ordinario (P.O.) 60/2014, interposto polo Concello de Oleiros (A Coruña) contra a Resolución do 16 de setembro de 2013, pola que se rexeitou o recurso de reposición presentado polo dito concello contra a anterior Resolución do 5 de xullo de 2013 pola que se concederon subvencións, en réxime de concorrencia competitiva, a proxectos de aforro e eficiencia enerxética relativos á renovación das instalacións de iluminación pública exterior existentes (ILE) nos concellos de Galicia, publicada no Diario Oficial de Galicia número 132, do día 12 de xullo de 2013.</p>
    <p>En consecuencia, esta dirección acorda, nesta data e de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo ao referido xulgado, o que se notifica para xeral coñecemento de todas as persoas físicas ou xurídicas interesadas no procedemento e se emprazan para que poidan comparecer como parte ante o Xulgado do Contencioso-Administrativo número 1 de Santiago de Compostela, no prazo de nove (9) días, que se contarán desde o seguinte ao da publicación desta resolución no Diario Oficial de Galicia.</p>
    <p>Santiago de Compostela, 18 de febreiro de 2014</p>
    <footer><p>Ángel Bernardo Tahoces<br>Director do Instituto Enerxético de Galicia</p></footer>

