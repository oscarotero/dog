---
date: '2014-03-28'
id: G0164-200314-0002
page: 13228
number: 61
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 11 de marzo de 2014 pola que se modifica a autorización do centro
  privado Fogar de Santa Margarida, do concello da Coruña.
range: Orde
url: >-
  https://www.xunta.gal/dog/Publicados/2014/20140328/AnuncioG0164-200314-0002_gl.html
---
<p>O representante da titularidade do centro privado Fogar de Santa Margarida, do concello da Coruña, solicita a ampliación de 2 unidades de educación especial (plurideficientes).</p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Primeiro. Autorizar a ampliación de 2 unidades de educación especial no centro privado que se sinala a continuación:</p>
    <p>Denominación xenérica: centro privado.</p>
    <p>Denominación específica: Fogar de Santa Margarida.</p>
    <p>Código do centro: 15004794.</p>
    <p>Domicilio: r/ Valle Inclán, 1-3.</p>
    <p>Localidade: A Coruña.</p>
    <p>Concello: A Coruña.</p>
    <p>Provincia: A Coruña.</p>
    <p>Titular: Patronato Hogar Santa Margarita.</p>
    <p>Composición resultante:</p>
    <p>• Educación infantil: 9 unidades.</p>
    <p>• Educación primaria: 18 unidades.</p>
    <p>• Educación secundaria.</p>
    <p>– 12 unidades de educación secundaria obrigatoria.</p>
    <p>– 6 unidades de bacharelato, das modalidades de: Ciencias e tecnoloxía, e Humanidades e ciencias sociais.</p>
    <p>• Educación especial: 3 unidades (plurideficientes). </p>
    <p>• 2 ciclos formativos de grao medio de Comercio (2 unidades para 30 alumnos/as cada unha).</p>
    <p>• PCPI Cociña (1 unidade) *.</p>
    <p>• PCPI Comercio (1 unidade) *.</p>
    <p>• PCPI Módulo voluntario 2º curso (1 unidade) *.</p>
    <p>* Ensinanzas afectadas polo desenvolvemento e implantación dos ciclos de formación profesional básica, en aplicación do previsto na disposición derradeira quinta da Lei orgánica 8/2013, do 9 de decembro, para a mellora da calidade educativa, e o Real decreto 127/2014, do 28 de febreiro, que regula aspectos específicos da formación profesional básica das ensinanzas de formación profesional do sistema educativo, e aproba catorce títulos profesionais básicos, fixa o seus currículos básicos e modifica o Real decreto 1850/2009, do 4 de decembro, sobre expedición de títulos académicos e profesionais correspondentes ás ensinanzas establecidas na Lei orgánica 2/2006, do 3 de maio, de educación.</p>
    <p>Segundo. Para a posta en funcionamento das unidades que se amplían, a Xefatura Territorial da Coruña, logo do informe do Servizo Territorial de Inspección Educativa, aprobará expresamente a relación de persoal que impartirá docencia.</p>
    <p>Terceiro. Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Cuarto. O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no Diario Oficial de Galicia, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben, directamente, o recurso contencioso-administrativo no prazo de dous meses desde a mesma data, ante a sala do contencioso-administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 11 de marzo de 2014</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

