---
date: '2014-03-28'
id: L257-100314-0003
page: 13410
number: 61
agency: Concello de Vigo
section: VI. Anuncios. b) Administración local.
title: >-
  ANUNCIO de desistencia do convenio urbanístico de planeamento para a
  ordenación da parcela existente en Tomás Alonso, núm. 207, no lugar coñecido
  como O Castro Castriño (AOP-10) (expediente 7266/411).
range: Anuncio
url: >-
  https://www.xunta.gal/dog/Publicados/2014/20140328/AnuncioL257-100314-0003_gl.html
---
<p>O Pleno do Concello de Vigo, en sesión do 24 de febreiro de 2014, adoptou o seguinte acordo:</p>
    <p>«Primeiro. Ter por desistida a Montserrat Bares Fernández do convenio urbanístico de planeamento para a ordenación da parcela existente en Tomás Alonso, nº 207, no lugar coñecido como O Castro Castriño (AOP-10), incorporado no procedemento de aprobación do PXOM de Vigo, dar por concluídas as actuacións seguidas para a súa sinatura e efectos e proceder ao seu arquivamento.</p>
    <p>Segundo. Iniciar o procedemento para a redacción e informe dunha modificación puntual de planeamento xeral no ámbito definido no dito convenio urbanístico e suspender o procedemento de outorgamento de licenzas de parcelación de terreos, edificacións e demolicións no ámbito afectado polo prazo máximo dun ano, co fin de estudar a súa formación ou reforma, de conformidade co disposto no artigo 77.1 da Louga e proceder á publicación deste acordo no DOG e nun dos xornais de maior difusión da provincia.</p>
    <p>Terceiro. Dar traslado do presente acordo á interesada, significándolle que pon fin á vía administrativa e contra o cal poderá interpoñer potestativamente recurso de reposición no prazo dun mes ou, alternativamente, recurso contencioso-administrativo ante o órgano xurisdicional competente, no prazo de dous meses, contado en ambos os casos a partir do día seguinte ao da súa notificación, ben que contra o punto dispositivo segundo unicamente poderá interpoñer recurso contencioso-administrativo no prazo de dous meses contado desde a súa publicación.»</p>
    <p>De conformidade co disposto no artigo 77.1 da Louga, procédase á publicación deste acordo no <em>Diario Oficial de Galicia</em> e nun dos xornais de maior difusión da provincia. </p>
    <p>Vigo, 5 de marzo de 2014</p>
    <footer><p>(Resolución do 8.2.2013)<br>Mª del Carmen Silva Rego<br>Vicepresidenta da Xerencia Municipal de Urbanismo</p></footer>

