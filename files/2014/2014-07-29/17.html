---
date: '2014-07-29'
id: G1994-080714-0002
page: 32732
number: 142
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (1069/2014).
range: Edicto
url: >-
  https://www.xunta.gal/dog/Publicados/2014/20140729/AnuncioG1994-080714-0002_gl.html
---
<p>María Socorro Bazarra Varela, secretaria xudicial da Sala do Social do Tribunal Superior de Xustiza de Galicia, fai saber:</p>
    <p>Que no procedemento recurso de suplicación 1069/2014 desta Sala, seguido por instancia de Manuel Bertrand Pérez Peña contra o Fogasa, Servicios de Ingeniería y Montaje Alén, S.L., Neo Energy Solutions Europe, S.L., Raann Logisti, S.L. Unipersonal, sobre despedimento disciplinario, se ditou a resolución seguinte:</p>
    <p>«Decidimos que estimamos en parte o recurso de suplicación interposto pola representación procesual de Manuel Bertrand Pérez Peña contra a sentenza do 28 de maio de 2013, ditada polo Xulgado do Social número 1 de Santiago de Compostela, en proceso por despedimento promovido polo recorrente contra as entidades demandadas, e confirmamos a sentenza de instancia, agás na contía que se fixa como indemnización, que debe ascender a 12.801,24 euros.</p>
    <p>Incorpórese o orixinal desta sentenza, pola súa orde, ao libro de sentenzas deste Tribunal Superior de Xustiza de Galicia, Sala do Social.</p>
    <p>Modo de impugnación: fáiselles saber ás partes que contra esta sentenza cabe interpor recurso de casación para a unificación de doutrina, que se debe preparar mediante escrito presentado ante esta Sala do Social dentro do improrrogable prazo de dez días hábiles inmediatos seguintes á data de notificación desta sentenza. Se o recorrente non tiver a condición de traballador ou beneficiario do réxime público de seguridade social, deberá consignar a cantidade de 600 euros en concepto de depósito para recorrer, na conta de consignacións desta sala, aberta en Banesto co número 1552, debendo indicar no campo concepto “Recurso”, seguida do código “35 Social casación”. Se o ingreso se fai mediante transferencia bancaria, deberá incluír, tras a conta referida, separados por un espazo, o código “35 Social casación”. Se efectúa diversos pagamentos na mesma conta, deberá especificar un ingreso por cada concepto, mesmo se corresponden a outros recursos da mesma ou distinta clase, indicando no campo de observacións a data da resolución contra a cal se recorreu, utilizando o formato dd/mm/aaaa. Quedan exentos do seu aboamento, en todo caso, o Ministerio fiscal, o Estado, as comunidades autónomas, as entidades locais e os organismos autónomos dependentes deles».</p>
    <p>E para que lles sirva de notificación en legal forma a Neo Energy Solutions Europe, S.L. e Raann Logisti, S.L. Unipersonal, en ignorado paradoiro expido este edicto para a súa inserción no <em>Diario Oficial de Galicia</em>.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, agás no suposto da comunicación das resolucións que sexan autos ou sentenzas, ou cando se trate de emprazamento.</p>
    <p>A Coruña, 30 de xuño de 2014</p>
    <footer><p>A secretaria xudicial</p></footer>

