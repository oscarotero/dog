---
date: '2014-11-03'
id: L178-141014-0001
page: 46248
number: 210
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de aprobación definitiva do estudo de detalle no ámbito das Casas de
  Ramírez.
range: Anuncio
url: >-
  https://www.xunta.gal/dog/Publicados/2014/20141103/AnuncioL178-141014-0001_gl.html
---
<p>O Pleno da Corporación, na sesión ordinaria que tivo lugar o día 31 de xullo de 2014, adoptou, entre outros, o seguinte acordo:</p>
    <p>«Aprobar definitivamente o estudo de detalle que define os criterios compositivos e estéticos de aplicación no conxunto catalogado A-56 (Casas de Ramírez), formulado de oficio polos servizos técnicos municipais, sen modificacións respecto do inicialmente aprobado.</p>
    <p>En cumprimento do exixido polo artigo 92.2 da Lei de ordenación urbanística e protección do medio rural de Galicia, o acordo de aprobación definitiva publicarase no <em>Diario Oficial de Galicia</em> e no <em>Boletín Oficial</em> da provincia, no cal se inserirá, así mesmo, a normativa urbanística aprobada».</p>
    <p>O acto de aprobación definitiva do citado estudo de detalle foi comunicado á Consellería de Medio Ambiente, Territorio e Infraestruturas, con data do 22 de setembro de 2014, en cumprimento do disposto polo artigo 92.3 da Lei 9/2002, do 30 de decembro, de ordenación urbanística e protección do medio rural de Galicia (LOUG).</p>
    <p>De acordo co sinalado no artigo 92.2 da citada lei, publicouse no <em>Boletín Oficial</em> da provincia número 190, do 6 de outubro de 2014, o texto íntegro da normativa.</p>
    <p>Contra o acordo de aprobación definitiva do citado estudo de detalle poderase interpoñer directamente recurso contencioso-administrativo ante o Tribunal Superior de Xustiza de Galicia, no prazo de dous meses contados a partir do día siguiente ao da publicación deste anuncio.</p>
    <p>Santiago de Compostela, 6 de outubro de 2014</p>
    <footer><p>Teresa Gutiérrez López<br>Concelleira de Área de Desenvolvemento Urbano e Sostible</p></footer>

