---
date: '2014-11-03'
id: G2154-141014-0003
page: 46182
number: 210
agency: Xulgado de Primeira Instancia número 1 de Ourense
section: V. Administración de xustiza.
title: EDICTO (782/2004).
range: Edicto
url: >-
  https://www.xunta.gal/dog/Publicados/2014/20141103/AnuncioG2154-141014-0003_gl.html
---
<p>No procedemento de referencia ditouse a resolución cuxo encabezamento e parte dispositiva é do teor literal seguinte:</p>
    <p>«Auto 138/2012</p>
    <p>Pilar Domínguez Comesaña </p>
    <p>En Ourense o cinco de xuño de dous mil doce.</p>
    <p>Feitos:</p>
    <p>Primeiro. Elizabeth Fernández Bargiela, representada polo procurador Francisco Pérez Pérez, formulou demanda de exequátur sobre recoñecemento da sentenza firme de divorcio ditada o 26 de maio de 2004 pola sala oitava do Xulgado do Civil de Santiago de Chile pola que disolveu, por nulidade matrimonial, o matrimonio contraído por Elizabeth Fernández Bargiela, de nacionalidade española e Claudio Gabriel Bustamante Vergara, de nacionalidade chilena, do cal non houbo descendencia. </p>
    <p>Segundo. Intentouse emprazamento do esposo, remitindo a oportuna comisión rogatoria a Chile, devolta por falta de localización polo cal se levou a cabo a audición por edictos. Igualmente, deuse traslado ao Ministerio Fiscal que emitiu informe favorable sobre o recoñecemento. Seguiron razoamentos xurídicos. </p>
    <p>Parte dispositiva:</p>
    <p>Estimando a demanda de exequátur presentada polo procurador Francisco Pérez Pérez en nome e representación de Elizabeth Fernández Bargiela fronte a Claudio Gabriel Bustamante Vergara, debo declarar e declaro recoñecida, válida e executable en España a sentenza ditada pola sala oitava do Xulgado do Civil de Santiago de Chile o 26 de maio de 2004 que declarou disolto, por nulidade matrimonial, o matrimonio contraído polos cónxuxes Elizabeth Fernández Bargiela e Claudio Gabriel Bustamante Vergara.</p>
    <p>Unha vez notificada esta resolución, anótese no Rexistro Civil correspondente onde está inscrito o matrimonio, xuntándose testemuño da presente resolución e da sentenza ditada polo xulgado de Chile. </p>
    <p>Contra este auto non cabe recurso. </p>
    <p>Así por este auto o dispoño, mando e asino. Dou fe.</p>
    <p>A maxistrada xuíza O/a secretario/a» </p>
    <p>E como consecuencia do ignorado paradoiro de Claudio Gabriel Bustamante Vergara, expídese este edicto para que sirva de cédula de notificación en forma.</p>
    <p>Ourense, 5 de xuño de 2012</p>
    <footer><p>O/a secretario/a</p></footer>

