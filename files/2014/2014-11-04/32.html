---
date: '2014-11-04'
id: CA04-211014-0005
page: 46328
number: 211
agency: Consellería de Economía e Industria
section: VI. Anuncios. a) Administración autonómica.
title: >-
  CÉDULA do 20 de outubro de 2014, da Xefatura Territorial de Pontevedra, pola
  que se notifican os acordos de incoación de expediente sancionador derivados
  da aplicación da Lei 22/1973, do 21 de xullo, de minas, e da Lei 3/2008, do 23
  de maio, de ordenación da minaría en Galicia, que ten por obxecto o
  desenvolvemento do réxime xurídico das actividades mineiras en Galicia en
  condicións de sustentabilidade e seguridade.
range: Cédula
url: >-
  https://www.xunta.gal/dog/Publicados/2014/20141104/AnuncioCA04-211014-0005_gl.html
---
<p>O xefe territorial da Consellería de Economía e Industria en Pontevedra ditou os acordos de incoación de expediente sancionador en cumprimento da Lei 22/1973, do 21 de xullo, de minas, e da Lei 3/2008, do 23 de maio, de ordenación da minaría de Galicia, que ten por obxecto o desenvolvemento do réxime xurídico das actividades mineiras en Galicia en condicións de sustentabilidade e seguridade, constituíndo o seu incumprimento infracción grave segundo o artigo 58.b), j) e k) da Lei 3/2008, e do artigo 121.2.c), d), e) e f) da Lei 22/1973.</p>
    <p>Intentada a notificación dos acordos de incoación de expediente sancionador relacionados no anexo, de conformidade co disposto no artigo 59.1 da Lei 30/1992, do 26 de novembro, de réxime xurídico das administracións públicas e do procedemento administrativo común, e non sendo posible a súa práctica, por medio desta cédula notifícase aos interesados o acordo de incoación de expediente sancionador para que poidan ter coñecemento del, segundo o disposto no artigo 59.5 da referida lei.</p>
    <p>Advírtese aos interesados que, de conformidade co disposto no artigo 16.1 do Real decreto 1398/1993, do 4 de agosto, polo que se aproba o Regulamento do procedemento para o exercicio da potestade sancionadora, concédeselles un prazo de quince (15) días para presentar na Xefatura Territorial da Consellería de Economía e Industria de Pontevedra cantas alegacións e/ou documentos consideren convenientes e, se for o caso, propor proba, concretando os medios de que pretendan valerse.</p>
    <p>Así mesmo, terán dereito a consultar o expediente nas dependencias desta xefatura territorial, sitas na avenida Fernández Ladreda, 43, Pontevedra.</p>
    <p>Pontevedra, 20 de outubro de 2014</p>
    <footer><p>Ignacio Rial Santomé<br>Xefe territorial de Pontevedra</p></footer>
    <h2>ANEXO<br>Relación de acordos de incoación de expediente sancionador<br>no procedemento IN635C</h2>
    <table>
     <thead>
      <tr>
       <td>Nº de expediente</td>
       <td>Destinatario</td>
       <td>Enderezo</td>
       <td>Concello</td>
       <td>Causa</td>
      </tr>
     </thead>
     <tbody>
      <tr>
       <td>2014/156</td>
       <td>Rodríguez Cea, Roberto</td>
       <td>Vilas, núm. 39</td>
       <td>Gondomar</td>
       <td>Incumprimentos da lexislación vixente</td>
      </tr>
      <tr>
       <td>2014/159</td>
       <td>Granitos Penalonga, S.L.</td>
       <td>Estrada N-120, p.q. 597,6, Quins</td>
       <td>Melón</td>
       <td>Incumprimentos da lexislación vixente</td>
      </tr>
     </tbody>
    </table>

