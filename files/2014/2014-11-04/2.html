---
date: '2014-11-04'
id: O3C2-271014-0001
page: 46267
number: 211
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 27 de outubro de 2014 pola que se convoca un curso sobre
  operativa táctica policial: procedementos con detidos en vehículos oficiais.
range: Resolución
url: >-
  https://www.xunta.gal/dog/Publicados/2014/20141104/AnuncioO3C2-271014-0001_gl.html
---
<p>Dentro das actividades programadas para o ano 2014, en virtude do convenio de formación asinado entre a Academia Galega de Seguridade Pública e a Deputación Provincial de Ourense, anúnciase a convocatoria dun curso sobre operativa táctica policial: procedementos con detidos en vehículos oficiais:</p>
    <p>1. Datos da actividade.</p>
    <p>Denominación: Operativa táctica policial: procedementos con detidos en vehículos oficiais.</p>
    <p>Tipo: curso.</p>
    <p>Horas lectivas: 20.</p>
    <p>Modalidade: semipresencial.</p>
    <p>Obxectivos:</p>
    <p>* Mellorar a capacitación policial no desenvolvemento das súas funcións profesionais e previr dos riscos laborais no desempeño do labor policial.</p>
    <p>* Dotar os policías locais das técnicas adecuadas para alcanzar un óptimo nivel preventivo e defensivo, encadrado no inestimable apoio do dereito, a psicoloxía e a medicina legal dentro do marco constitucional.</p>
    <p>* Dominio instintivo destas técnicas aplicando a razón por enriba da forza.</p>
    <p>Contido:</p>
    <p>1. Principios básicos sobre o emprego da forza e das armas de fogo.</p>
    <p>2. Técnicas de extracción de individuos en vehículos con luxacións.</p>
    <p>3. Técnicas de extracción de individuos en vehículos con grillóns.</p>
    <p>4. Técnicas de extracción de individuos en vehículos con bastón policial.</p>
    <p>5. Técnicas para desmontar a un individuo dun ciclomotor ou motocicleta.</p>
    <p>6. Técnicas para repeler unha agresión no interior dun patrulleiro.</p>
    <p>7. Técnicas para introducir un individuo no patrulleiro.</p>
    <p>8. Puntos anatómicos vitais vs puntos de dor e control.</p>
    <p>2. Desenvolvemento da convocatoria.</p>
    <p>Destinatarios/as: persoal ao servizo da Administración local pertencente aos corpos de Policía local e, de xeito complementario, membros das forzas e corpos de seguridade do Estado.</p>
    <p>Prazas ofertadas: 30 prazas.</p>
    <p>Reservarase o 50 % das prazas para solicitantes mulleres que reúnan os requisitos exixidos na convocatoria, segundo o disposto no artigo 37.bis da Lei 7/2004, do 16 de xullo, galega para a igualdade de mulleres e homes.</p>
    <p>Publicación: esta actividade formativa, e tamén todas aquelas que se desenvolvan en colaboración coa Deputación Provincial de Ourense, será obxecto de publicación no Diario Oficial de Galicia e no BOP de Ourense.</p>
    <p>3. Solicitudes de participación.</p>
    <p>Prazo de inscrición e presentación: o prazo de inscrición e presentación de solicitudes de participación rematará o día 10 de novembro de 2014.</p>
    <p>As solicitudes de participación e documentación complemetaria que se exixa deberán remitirse por escrito ao Negociado de Formación da Deputación Provincial: </p>
    <p>– Por correo electrónico: formacion@depourense.es </p>
    <p>– Por correo: Deputación Provincial de Ourense-Negociado de Formación, rúa do Progreso 30-2º, 32003 Ourense.</p>
    <p>– Ou presentando a documentación no Rexistro Xeral da Deputación Provincial de Ourense.</p>
    <p>Listaxe de solicitudes seleccionadas:</p>
    <p>A lista de persoas seleccionadas en cada curso exporase oficialmente no taboleiro de anuncios do Negociado de Formación da Deputación Provincial de Ourense, unha vez rematado o prazo de presentación de solicitudes e, ao mesmo tempo, os/as peticionarios/as poderán obter información sobre a súa admisión chamando ao teléfono 988 38 51 42 ou consultando na páxina web: www.depourense.es</p>
    <p>Criterios de selección:</p>
    <p>a) Menor número de cursos realizados polo/a alumno/a solicitante nos últimos cinco anos, segundo consten nas bases de datos da academia, e non ter feito con anterioridade o curso que se convoca.</p>
    <p>b) A igual número de cursos terá preferencia o alumnado que leve máis tempo sen participar nas actividades da academia.</p>
    <p>c) Antigüidade.</p>
    <p>Obrigas das persoas seleccionadas:</p>
    <p>As persoas que resulten seleccionadas teñen a obriga de participar no desenvolvemento da actividade, agás que comunicasen a súa imposibilidade de asistencia con cando menos 48 horas de antelación ao comezo desta. </p>
    <p>Noutro caso serán excluídas automaticamente da selección para as dez seguintes actividades que se convoquen, para as cales reúnan os requisitos exixidos de participación (artigos 18 e 21 do Regulamento de réxime interior da Agasp, en relación co artigo 46 do Decreto 243/2008, do 16 de outubro).</p>
    <p>4. Desenvolvemento da actividade.</p>
    <p>Lugar: as clases presenciais impartiranse nas aulas de formación da Deputación Provincial de Ourense.</p>
    <p>Horario das clases presenciais: das 16.00 ás 20.00 horas.</p>
    <p>Datas das clases presenciais: 13, 24 e 25 de novembro.</p>
    <p>Data de comezo do curso: 13 de novembro de 2014.</p>
    <p>Data de remate do curso: 25 de novembro de 2014.</p>
    <p>Certificado de asistencia: ao remate da actividade entregaráselles un certificado de asistencia a aquelas persoas que acrediten a súa participación continuada na mesma.</p>
    <p>5. Dereitos e deberes do alumnado participante.</p>
    <p>Durante o desenvolvemento da actividade, ao alumnado seralle de aplicación, en canto aos dereitos e deberes, o previsto no Regulamento de réxime interior da Agasp, aprobado pola Orde da Consellería de Presidencia, Administracións Públicas e Xustiza do 4 de febreiro de 2009 (DOG núm. 30, do 12 de febreiro).</p>
    <p>6. Modificacións e incidencias.</p>
    <p>Tanto a Academia Galega de Seguridade Pública como a Deputación Provincial de Ourense poderán modificar o desenvolvemento normal da actividade para adaptala ás necesidades da Administración e ás continxencias que poidan xurdir.</p>
    <p>A Estrada, 27 de outubro de 2014</p>
    <footer><p>Santiago Villanueva Álvarez<br>Director xeral da Academia Galega de Seguridade Pública</p></footer>

