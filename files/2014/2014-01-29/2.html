---
date: '2014-01-29'
id: G0244-240114-0001
page: 3697
number: 19
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 13 de xaneiro de 2014, da Secretaría Xeral da Igualdade, pola
  que se modifica a asignación de vogalías para as asociacións e federacións
  constituídas por estas que formarán parte do Consello Galego das Mulleres.
range: Resolución
url: >-
  https://www.xunta.gal/dog/Publicados/2014/20140129/AnuncioG0244-240114-0001_gl.html
---
<p>Antecedentes.</p>
    <p>1. O 3 de setembro de 2013 publicouse no DOG número 167 a Orde do 26 de agosto de 2013 pola que se convocan as asociacións de mulleres e as federacións constituídas por estas para o procedemento de elección das vogalías que lles corresponden no Consello Galego das Mulleres. </p>
    <p>2. O 3 de outubro de 2013 publicáronse na páxina web da Secretaría Xeral da Igualdade as relacións provisionais de entidades admitidas e excluídas e o 4 de novembro de 2013 publicouse no DOG número 210 a Resolución do 29 de outubro de 2013, da Secretaría Xeral da Igualdade, pola que se aprobaron as relacións definitivas de entidades admitidas e excluídas para a participación na elección de vogalías do Consello Galego das Mulleres e se iniciou o procedemento de votación. </p>
    <p>3. Logo de concluír o prazo establecido para a votación, a Comisión de Seguimento, constituída ao abeiro da citada orde de convocatoria, efectuou o reconto dos votos emitidos, así como a correspondente proposta de asignación de vogalías, de conformidade co procedemento e o sistema proporcional establecidos na convocatoria. </p>
    <p>4. De acordo co anterior, con data do 3 de decembro de 2013 emitiuse a Resolución da Secretaría Xeral da Igualdade pola que se asignaban as vogalías no Consello Galego das Mulleres ás entidades escollidas e se abría un prazo de 10 días hábiles para que estas remitisen a comunicación das persoas representantes e suplentes.</p>
    <p>5. A entidade Federación Hispano-Lusa de Empresarias non remitiu a correspondente comunicación á Secretaría Xeral da Igualdade no prazo establecido.</p>
    <p>6. O artigo 9 da Orde de convocatoria establece que, no caso de que algunha entidade non comunique estes datos no prazo e conforme o procedemento establecidos, decaerá no seu dereito a ser representada no Consello Galego das Mulleres, agás causa de forza maior apreciada pola Secretaría Xeral da Igualdade, e realizarase unha nova asignación de vogalías, de conformidade co establecido nos artigos precedentes.</p>
    <p>7. A entidade a que corresponde a seguinte asignación, segundo o procedemento electoral, é a Asociación de Mulleres Anel, á cal lle corresponde unha vogalía.</p>
    <p>De acordo co anterior,</p>
    <p class="dog-centrado-sin-cursiva-c-a">RESOLVO:</p>
    <p>1. Dar por desistida no procedemento a entidade Federación Hispano-Lusa de Empresarias.</p>
    <p>2. Incluír a entidade Asociación de Mulleres Anel na asignación definitiva e requirir esta entidade para que presente o correspondente documento de representación.</p>
    <p>3. Aprobar a nova relación de entidades do Consello Galego das Mulleres (anexo).</p>
    <p>Contra esta resolución, que pon fin á vía administrativa, as persoas interesadas poderán interpor recurso potestativo de reposición ante a persoa titular da Secretaría Xeral da Igualdade no prazo dun mes ou, alternativamente, recurso contencioso-administrativo perante o Tribunal Superior de Xustiza de Galicia, no prazo de dous meses, contados estes dous prazos a partir do día seguinte, da publicación desta resolución no DOG, sen prexuízo da posible interposición de calquera outro recurso que se considere oportuno.</p>
    <p>Santiago de Compostela, 13 de xaneiro de 2014</p>
    <footer><p>Susana López Abella <br>Secretaria xeral da Igualdade</p></footer>
    <footer><p>ANEXO</p></footer>
    <table>
     <thead>
      <tr>
       <td>Nº</td>
       <td>Nome da entidade</td>
       <td>NIF</td>
       <td>Categoría</td>
       <td>Provincia</td>
       <td>Vogalías asignadas</td>
      </tr>
     </thead>
     <tbody>
      <tr>
       <td>1</td>
       <td>Asociación de Executivas de Galicia</td>
       <td>G70301916</td>
       <td>Xeral</td>
       <td>A Coruña</td>
       <td>1</td>
      </tr>
      <tr>
       <td>2</td>
       <td>Asociación de Mulleres con Discapacidade de Galicia</td>
       <td>G70223417</td>
       <td>Atención a colectivos con especiais dificultades</td>
       <td>A Coruña</td>
       <td>2</td>
      </tr>
      <tr>
       <td>3</td>
       <td>Asociación de Mulleres Profesionais e Autónomas de Galicia</td>
       <td>G70251590</td>
       <td>Xeral</td>
       <td>A Coruña</td>
       <td>1</td>
      </tr>
      <tr>
       <td>4</td>
       <td>Asociación Labregas</td>
       <td>G15945686</td>
       <td>Xeral</td>
       <td>A Coruña</td>
       <td>1</td>
      </tr>
      <tr>
       <td>5</td>
       <td>Asociación para a Promoción e a Integración das Mulleres do Medio Rural</td>
       <td>G15656762</td>
       <td>Rural</td>
       <td>A Coruña</td>
       <td>1</td>
      </tr>
      <tr>
       <td>6</td>
       <td>Asociación Edeid@des para a Integración Laboral e Social da Muller</td>
       <td>G27431873</td>
       <td>Atención a colectivos con especiais dificultades</td>
       <td>Lugo</td>
       <td>1</td>
      </tr>
      <tr>
       <td>7</td>
       <td>Asociación de Mulleres en Igualdade de Burela</td>
       <td>G27441153</td>
       <td>Xeral</td>
       <td>Lugo</td>
       <td>1</td>
      </tr>
      <tr>
       <td>8</td>
       <td>Federación de Empresarias de Galicia</td>
       <td>V15226004</td>
       <td>Profesional</td>
       <td>Lugo</td>
       <td>2</td>
      </tr>
      <tr>
       <td>9</td>
       <td>Federación de Mulleres Rurais de Ourense</td>
       <td>G32237869</td>
       <td>Rural</td>
       <td>Ourense</td>
       <td>1</td>
      </tr>
      <tr>
       <td>10</td>
       <td>Asociación de Mulleres Anel</td>
       <td>G32207516</td>
       <td>Atención a colectivos con especiais dificultades</td>
       <td>Ourense</td>
       <td>1</td>
      </tr>
      <tr>
       <td>11</td>
       <td>Asociación Cultural de Mulleres do Mar de Poio</td>
       <td>G94080942</td>
       <td>Profesional</td>
       <td>Pontevedra</td>
       <td>1</td>
      </tr>
      <tr>
       <td>12</td>
       <td>Asociación de Mulleres en Igualdade de Cercio</td>
       <td>G36585925</td>
       <td>Xeral</td>
       <td>Pontevedra</td>
       <td>1</td>
      </tr>
      <tr>
       <td>13</td>
       <td>Asociación de Mulleres en Igualdade de Vilanova</td>
       <td>G36585891</td>
       <td>Xeral</td>
       <td>Pontevedra</td>
       <td>1</td>
      </tr>
     </tbody>
    </table>

