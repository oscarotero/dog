---
date: '2014-01-29'
id: C141-170114-0002
page: 3803
number: 19
agency: Portos de Galicia
section: VI. Anuncios. a) Administración autonómica.
title: >-
  CÉDULA do 8 de xaneiro de 2014 pola que se notifica o acordo de inicio de
  procedemento administrativo sancionador coa clave 13-30-13-40.
range: Cédula
url: >-
  https://www.xunta.gal/dog/Publicados/2014/20140129/AnuncioC141-170114-0002_gl.html
---
<p>De conformidade co disposto no artigo 59.4º da Lei 30/1992, do 26 de novembro (BOE nº 285, do 27 de novembro), modificada pola Lei 4/1999, do 13 de xaneiro (BOE nº 12, do 14 de xaneiro), de réxime xurídico das administracións públicas e do procedemento administrativo común, notifícaselle ao denunciado, cos datos persoais e último domicilio coñecido que no anexo se mencionan, mediante a publicación no Diario Oficial de Galicia, o acordo de inicio do procedemento administrativo sancionador por presunta infracción do Real decreto lexislativo 2/2011, do 5 de setembro, polo que se aproba o texto refundido da Lei de portos do Estado e da mariña mercante, en relación co Regulamento de servizo e policía dos portos aprobado pola Orde ministerial do 12 de xuño de 1976, por non ser posible a notificación a través do servizo de Correos.</p>
    <p>Para os efectos previstos na Lei de réxime xurídico das administracións públicas e do procedemento administrativo común, o expedientado disporá dun prazo de quince (15) días hábiles contados a partir do seguinte ao da publicación desta notificación no Diario Oficial de Galicia, para que poida examinar o expediente nos servizos centrais do ente público Portos de Galicia sitos na praza de Europa, 5-A, 6º, polígono das Fontiñas, Santiago de Compostela, e formular alegacións e presentar os documentos e informacións que coide pertinentes ante o instrutor do procedemento, segundo o establecido no regulamento para o exercicio da potestade sancionadora, aprobado polo Real decreto 1398/1993, do 4 de agosto (BOE nº 189, do 9 de agosto).</p>
    <p>De non efectuarse alegacións no prazo antes mencionado, o acordo de inicio, en aplicación do artigo 13.2º do Real decreto 1398/1993, será considerado proposta de resolución.</p>
    <p>O órgano competente para a resolución do expediente, de acordo coa tipificación e contía da sanción e en virtude do disposto no artigo 39.1.a) do Decreto 227/1995, do 20 de xullo (DOG nº 146, do 1 de agosto), é o director do ente público.</p>
    <p>O pagamento voluntario porá fin ao expediente. O importe da sanción que en cada caso corresponda farase efectivo mediante ingreso en calquera oficina das entidades de depósito colaboradoras (Banco Gallego, Banco Pastor, Banesto, BBVA, BHS e Novagalicia Banco), empregando o modelo de impreso que se facilitará nos servizos centrais de Portos de Galicia e presentándoo en calquera entidade bancaria.</p>
    <p>E para que conste e lles sirva de notificación, e en cumprimento do disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, expido, asino e selo a presente cédula.</p>
    <p>Santiago de Compostela, 8 de xaneiro de 2014</p>
    <footer><p>José Ignacio Villar García<br>Director de Portos de Galicia</p></footer>
    <h2>ANEXO</h2>
    <table>
     <tbody>
      <tr>
       <td>Expediente
        Matrícula
        Denunciante</td>
       <td>Denunciado
        Último enderezo coñecido</td>
       <td>Feito denunciado
        Data-hora-porto</td>
       <td>Precepto<br>infrinxido</td>
       <td>Precepto sancionador</td>
       <td>Sanción proposta</td>
      </tr>
      <tr>
       <td>Sanc. 13-30-13-40
        1702-GXJ
        Celador do porto</td>
       <td>Sintega Telecomunicaciones, S.L. Unipersonal.
        Avda. Ricardo Mella, 121
        36330 Vigo (Pontevedra)</td>
       <td>Estacionamento prohibido. 
        10.4.2013; 13.55&amp;nbsp;horas
        A Guarda (Pontevedra)</td>
       <td>Art. 306.1.a) do RDL&amp;nbsp;2/2011 TRLPEMM
        Arts. 17 e 64
        da OM 12.6.1976</td>
       <td>Art. 312 do RDL&amp;nbsp;2/2011 TRLPEMM</td>
       <td>90,15 €</td>
      </tr>
     </tbody>
    </table>

