---
date: '2014-01-29'
id: CA02-230114-0004
page: 3708
number: 19
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  CORRECCIÓN de erros. Orde do 23 de decembro de 2013 pola que se establecen as
  bases reguladoras para a concesión de axudas ás pemes para o financiamento de
  actuacións destinadas á prevención, protección, mellora e coñecemento
  ambiental, cofinanciadas polo Fondo Europeo de Desenvolvemento Rexional, no
  marco do programa operativo Feder Galicia 2007-2013, ao tempo que se fai
  pública a súa convocatoria para o ano 2014.
range: Corrección de orde
url: >-
  https://www.xunta.gal/dog/Publicados/2014/20140129/AnuncioCA02-230114-0004_gl.html
---
<p>Advertidos erros na orde publicada no Diario Oficial de Galicia número 12, do luns 20 de xaneiro de 2014, cómpre realizar as seguintes correccións:</p>
    <p>Na páxina 1935, artigo 4, número 2, letra a), onde di: «Investimentos das empresas solicitantes co fin de acadar unha redución das emisións á atmosfera ou unha mellora da calidade do aire que se poidan encadrar nun dos tres subgrupos de actuacións que se sinalan a seguir:»; debe dicir: «Investimentos das empresas solicitantes co fin de acadar unha redución das emisións á atmosfera ou unha mellora da calidade do aire que se poidan encadrar nun dos dous subgrupos de actuacións que se sinalan a seguir:».</p>
    <p>Na páxina 1944, artigo 7, número 1, letra a.2), no punto 1), ao referirse ao contido da memoria técnica que se deberá remitir, concretamente no segundo guión, onde di: «(...) O cálculo da redución das emisións distintas dos GEI deberá estar debidamente xustificado, e para os efectos do seu cómputo considerarase o período anual comprendido entre o 1 de xaneiro e o 31 de decembro de 2014.»; debe dicir: «(...) O cálculo da redución das emisións distintas dos GEI deberá estar debidamente xustificado, e para os efectos do seu cómputo considerarase o período anual comprendido entre o 1 de xaneiro e o 31 de decembro de 2013.».</p>
    <p>Na páxina 1949, artigo 9, número 1, primeiro guión, no punto cuarto onde di: «Auditoría para a determinación da pegada de carbono en produto (...)»; debe dicir: «Auditoría para a determinación da pegada de carbono corporativa ou dun produto da empresa».</p>
    <p>Na páxina 1963, artigo 15, número 7, onde di: «Cando se trate de actuacións dirixidas á realización dunha auditoría para a determinación da pegada de carbono en produto (...)»; debe dicir: «Cando se trate de actuacións dirixidas á realización dunha auditoría para a determinación da pegada de carbono corporativa ou dun produto da empresa (...)».</p>

