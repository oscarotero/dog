---
date: '2014-01-29'
id: CA02-160114-0003
page: 3751
number: 19
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  RESOLUCIÓN do 19 de novembro de 2013, da Secretaría Xeral de Ordenación do
  Territorio e Urbanismo, de aprobación definitiva do expediente de delimitación
  de solo de núcleo rural de Olveiroa-Olveiroa, do concello de Dumbría (A
  Coruña), ao abeiro da disposición adicional 2ª.2 da Lei 9/2002.
range: Resolución
url: >-
  https://www.xunta.gal/dog/Publicados/2014/20140129/AnuncioCA02-160114-0003_gl.html
---
<p>O Concello de Dumbría solicita por segunda vez a aprobación definitiva do expediente referido, subscrito polos arquitectos Daniel Beiras García-Sabell e David Estany Garea, ao abeiro do establecido na disposición adicional 2ª.2 da Lei 9/2002, de ordenación urbanística e protección do medio rural de Galicia.</p>
    <p>I. Antecedentes.</p>
    <p>1. O Concello de Dumbría carece actualmente de planeamento xeral de ámbito municipal. Como planeamento aplicable están as normas complementarias e subsidiarias de planeamento da provincia da Coruña, aprobadas definitivamente pola Orde da COTOP do 3 de abril de 1991.</p>
    <p>2. O Pleno do Concello aprobou inicialmente o expediente de delimitación do solo de núcleo rural do núcleo de Olveiroa o 30.4.2009. Sometido a información pública polo prazo dun mes (<em>Diario Oficial de Galicia</em> do 11 de maio, <em>El Correo Gallego</em> do 8 de maio e <em>La Voz de Galicia</em> do 10 de maio de 2009) non foron presentadas alegacións.</p>
    <p>3. No expediente consta o informe do secretario do Concello do 28.4.2009.</p>
    <p>4. O Pleno do Concello aprobou provisionalmente a proposta o 4.9.2009.</p>
    <p>5. A Secretaría Xeral de Ordenación do Territorio e Urbanismo resolveu, o 9.12.2009, non outorgar a aprobación definitiva, sinalando unha serie de consideracións.</p>
    <p>6. O Concello de Dumbría remite nova documentación, consistente en:</p>
    <p>a) Proxecto con dilixencia da súa aprobación polo Pleno do Concello o 5.7.2013.</p>
    <p>b) Informe desfavorable da Dirección Xeral de Patrimonio Cultural da Xunta de Galicia do 20.6.2012; e favorable, con condicións, da Dirección Xeral de Patrimonio Cultural do 26.2.2013.</p>
    <p>c) Informes da Deputación Provincial da Coruña, en materia de estradas, con datas 19.4.2013 e 14.8.2013 (favorable).</p>
    <p>d) Informes do secretario-interventor con datas 30.11.2012 e 2.7.2013.</p>
    <p>e) 5 solicitudes de licenza presentadas no concello no lugar de Olveiroa.</p>
    <p>f) Informe do equipo técnico redactor do proxecto, do 2.10.2013.</p>
    <p>7. A nova proposta reduce a delimitación a 4,97 hectáreas que se categorizan como solo de núcleo rural histórico-tradicional, adaptando a delimitación do núcleo rural que non foi aprobada en 2009 ás modificacións da LOUG derivadas da Lei 2/2010, de medidas urxentes.</p>
    <p>II. Análise e consideracións.</p>
    <p>Vista a documentación remitida polo Concello, en relación co cumprimento da Resolución do 9 de decembro de 2009 e a adaptación do proxecto á Lei 2/2010; e vista a proposta literal emitida nesta mesma data pola Subdirección Xeral de Urbanismo, resulta:</p>
    <p>1. Identificación do núcleo nos censos e padróns oficiais (artigo 13.1 da LOUG e punto III.1 da resolución): o núcleo de Olveiroa figura no nomenclátor das entidades de poboación da provincia da Coruña, aprobado polo Decreto 189/2003, do 6 de febreiro (DOG do 25 de marzo), polo que cumpre as condicións para consideralo identificado e individualizado nos padróns oficiais.</p>
    <p>2. Motivación (punto III.2 da resolución): preséntanse copias de 5 solicitudes de licenzas sobre parcelas que se inclúen no ámbito. </p>
    <p>3. Tipo básico de núcleo segundo o artigo 13 da LOUG en redacción dada pola Lei 2/2010: o proxecto (punto 6 do texto) encadra o núcleo no tipo básico de histórico-tradicional, pola presenza de edificacións tradicionais e pola vinculación coa explotación dos recursos naturais.</p>
    <p>4. Consolidación edificatoria do ámbito delimitado (artigo 13 da LOUG e punto III.3 da resolución): canto á acreditación dunha consolidación edificatoria do 50 % de acordo coa ordenación proposta, o proxecto opta polo método numérico da Instrución 4/2011 (DOG do 11 de maio), resultando un 91,88 %. Non se ten en conta que a determinación da parcela mínima non se fai só cun número (900 m<span class="dog-superindice">2</span>), senón que engade como edificables as parcelas existentes encravadas entre outras edificadas, o que minora o grao de consolidación efectivo, mais cumprindo o 50 %. </p>
    <p>5. Distancia do límite proposto respecto das edificacións tradicionais do núcleo (artigo 13 da LOUG e punto III.4 da resolución): a delimitación inclúe as edificacións tradicionais do asentamento seguindo o parcelario e as pegadas físicas existentes e, como máximo, a 50 m das devanditas edificacións tradicionais. </p>
    <p>III. Resolución.</p>
    <p>Visto canto antecede,</p>
    <h2>RESOLVO:</h2>
    <p>1. Aprobar definitivamente o proxecto de delimitación do solo de núcleo rural histórico tradicional de Olveiroa-Olveiroa, no concello de Dumbría. </p>
    <p>2. Contra esta resolución, que non pon fin á vía administrativa, poderase interpoñer recurso de alzada ante o conselleiro de Medio Ambiente,Territorio e Infraestruturas, no prazo dun mes que se contará a partir do día seguinte ao da notificación desta resolución, sen prexuízo de que os interesados poidan exercitar, de ser o caso, calquera outro que estimen procedente (artigos 48, 58, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro).</p>
    <p>3. No suposto de que o interesado sexa unha Administración pública, non caberá interpoñer recurso en vía administrativa. Poderase interpoñer recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ao da notificación, sen prexuízo da formulación, de ser o caso, do requirimento previo en igual prazo (artigos 44 e 46 da Lei 29/1998, do 13 de xullo, da xurisdición contencioso-administrativa). </p>
    <p>Santiago de Compostela, 19 de novembro de 2013</p>
    <footer><p>María Encarnación Rivas Díaz<br>Secretaria xeral de Ordenación do Territorio e Urbanismo</p></footer>

