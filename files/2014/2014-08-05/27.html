---
date: '2014-08-05'
id: CA04-160714-0001
page: 33725
number: 147
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 11 de xullo de 2014, da Xefatura Territorial da Coruña, pola que
  se somete a información pública a petición de autorización administrativa
  previa e a autorización administrativa de construción dunha instalación
  eléctrica no concello de Pontedeume (expediente IN407A 2014/090-1).
range: Resolución
url: >-
  https://www.xunta.gal/dog/Publicados/2014/20140805/AnuncioCA04-160714-0001_gl.html
---
<p>Para os efectos previstos na Lei 24/2013, do 26 de decembro (BOE núm. 310), do sector eléctrico, e no título VII do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa previa e a autorización administrativa de construción, en concreto, da instalación eléctrica que se describe:</p>
    <p>Número de expediente: IN407A 2014/090-1.</p>
    <p>Solicitante: Unión Fenosa Distribución, S.A.</p>
    <p>Domicilio social: avenida de Arteixo, 171, 15007 A Coruña.</p>
    <p>Denominación: liña de media tensión soterrada en Campo Cosme.</p>
    <p>Situación: concello de Pontedeume.</p>
    <p>Características técnicas:</p>
    <p>Liña de media tensión subterránea a 15/20 kV, cunha lonxitude de 0,238 km, con orixe en cela de liña proxectada no CT San Valentín, condutor tipo RHZ1-2OL 12/20 kV (1×240 Al), e final no centro de seccionamento (obxecto doutro proxecto).</p>
    <p>Reforma do centro de transformación non prefabricado San Valentín, coa instalación dun novo conxunto de celas compactas 2L1P e desmantelamento da aparamenta convencional.</p>
    <p>Todas aquelas persoas ou entidades que se consideren afectadas poderán examinar o expediente e presentar as súas alegacións nesta xefatura territorial, sita na rúa Vicente Ferrer, 2, 2ª planta, 15071 A Coruña, no prazo de vinte días a partir do día seguinte ao da última publicación da presente resolución.</p>
    <p>A Coruña, 11 de xullo de 2014</p>
    <footer><p>Isidoro Martínez Arca<br>Xefe territorial da Coruña</p></footer>

