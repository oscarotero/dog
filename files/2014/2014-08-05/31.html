---
date: '2014-08-05'
id: CA05-300714-0001
page: 33736
number: 147
agency: Consellería de Traballo e Benestar
section: VI. Anuncios. a) Administración autonómica.
title: >-
  RESOLUCIÓN do 18 de xullo de 2014, da Secretaría Xeral Técnica da Consellería
  de Traballo e Benestar, pola que se emprazan as persoas interesadas no recurso
  contencioso-administrativo, procedemento ordinario número 175/2014, interposto
  contra o Decreto 40/2014, do 20 de marzo, polo que se crea a Axencia Galega de
  Servizos Sociais e se aproban os seus estatutos.
range: Resolución
url: >-
  https://www.xunta.gal/dog/Publicados/2014/20140805/AnuncioCA05-300714-0001_gl.html
---
<p>A Consellería de Traballo e Benestar recibiu da Sala do Contencioso-Administrativo do Tribunal Superior de Xustiza de Galicia (Sección Primeira) oficio en que se comunica a interposición do recurso contencioso-administrativo, procedemento ordinario número 175/2014, pola asociación Colectivo para a educación infantil cerotres, contra o Decreto 40/2014, do 20 de marzo, polo que se crea a Axencia Galega de Servizos Sociais e se aproban os seus estatutos.</p>
    <p>En consecuencia, esta secretaría xeral técnica acorda nesta data e de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, que se proceda á remisión do correspondente expediente administrativo á referida sala, o que se notifica para xeral coñecemento de todas as persoas interesadas no procedemento e se emprazan para que poidan comparecer como parte nos autos na Sala do Contencioso-Administrativo do Tribunal Superior de Xustiza de Galicia no prazo de nove (9) días, contados desde o seguinte ao da publicación desta resolución no Diario Oficial de Galicia.</p>
    <p>Santiago de Compostela, 18 de xullo de 2014</p>
    <footer><p>Mª Jesús Lorenzana Somoza<br>Secretaria xeral técnica da Consellería de Traballo e Benestar</p></footer>

