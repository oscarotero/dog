---
date: '2014-08-05'
id: O92-280714-0001
page: 33681
number: 147
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 21 de xullo de 2014 pola que se adhire unha entidade financeira
  ao convenio de colaboración para a bonificación dos custos do financiamento
  das pequenas e medianas empresas de Galicia titulares de préstamos superiores
  a 25.000,00 € con fondos do Instituto de Crédito Oficial (ICO) subscrito entre
  o Instituto Galego de Promoción Económica (Igape), as entidades financeiras e
  as sociedades de garantía recíproca (Programa de apoio financeiro ás pemes).
range: Resolución
url: >-
  https://www.xunta.gal/dog/Publicados/2014/20140805/AnuncioO92-280714-0001_gl.html
---
<p>O Consello de Dirección do Igape, na súa xuntanza do 27 de marzo de 2014, acordou por unanimidade dos seus membros asistentes a aprobación das bases reguladoras das axudas do Igape para a bonificación dos custos do financiamento das pequenas e medianas empresas de Galicia, titulares de préstamos superiores a 25.000,00 € con fondos do Instituto de Crédito Oficial (ICO), instrumentadas mediante convenio de colaboración entre o Instituto Galego de Promoción Económica (Igape), as entidades financeiras e as sociedades de garantía recíproca (Programa de apoio financeiro ás pemes). As ditas bases foron publicadas mediante Resolución do 26 de maio de 2014 (DOG núm. 103, do 2 de xuño).</p>
    <p>Xunto co texto das devanditas bases publicouse a relación das entidades financeiras que se adheriron ao convenio.</p>
    <p>Téndose ratificado con data do 8 de xullo de 2014 a adhesión da entidade financeira Bankia, S.A., cómpre facelo público.</p>
    <p>Polo que antecede, en virtude das facultades que teño conferidas mediante o artigo 12.a) da Lei 5/1992, do 10 de xuño, de creación do Instituto Galego de Promoción Económica e do artigo 11.1.a) do Decreto 317/1992, do 12 de novembro, polo que se aproba o regulamento do Igape,</p>
    <footer><p>RESOLVO:</p></footer>
    <p>Único. Engadir a entidade financeira Bankia, S.A., á relación de entidades financeiras adheridas ao convenio de colaboración para a bonificación dos custos do financiamento das pequenas e medianas empresas de Galicia titulares de préstamos superiores a 25.000,00 € con fondos do Instituto de Crédito Oficial (ICO), asinado o 26 de maio de 2014.</p>
    <p>Santiago de Compostela, 21 de xullo de 2014</p>
    <footer><p>Javier Aguilera Navarro<br>Director xeral do Instituto Galego de Promoción Económica</p></footer>

