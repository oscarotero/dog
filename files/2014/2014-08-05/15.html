---
date: '2014-08-05'
id: G2345-150714-0001
page: 33704
number: 147
agency: Xulgado do Social número 2 da Coruña
section: V. Administración de xustiza.
title: EDICTO (366/2012).
range: Edicto
url: >-
  https://www.xunta.gal/dog/Publicados/2014/20140805/AnuncioG2345-150714-0001_gl.html
---
<p>Procedemento ordinario 366/2012 F.</p>
    <p>Sobre: ordinario.</p>
    <p>Demandante: David López Noya.</p>
    <p>Avogada: Cristina Augusta Gómez Lozano.</p>
    <p>Demandados: Texdigital, S.L., Fondo de Garantía Salarial (Fogasa), administrador concursal de Texdigital, S.L.</p>
    <p>María Adelaida Egurbide Margañón, secretaria xudicial do Xulgado do Social número 2 da Coruña, fago saber que no procedemento ordinario 366/2012 deste Xulgado do Social, seguido por instancia de David López Noya contra a empresa Texdigital, S.L., Fondo de Garantía Salarial (Fogasa), administrador concursal de Texdigital, S.L., sobre ordinario, se ditou a seguinte resolución cuxa parte dispositiva se xunta:</p>
    <p>«Sentenza: 365/2014.</p>
    <p>A Coruña, 10 de xullo de 2014.</p>
    <p>Vistos por Miguel Herrero Liaño, maxistrado xuíz do Xulgado do Social número 2 da Coruña, os presentes autos número 366/2012, seguidos por instancia de David López Noya, asistido pola letrada Sra. Gómez Lozano, contra a empresa Tex Digital, S.L., que non comparece, con intervención do Fogasa e a administración concursal da empresa, que non comparecen, sobre reclamación de cantidade</p>
    <p>Decido.</p>
    <p>Que debo estimar e estimo a demanda que en materia de cantidade foi interposta por David López Noya fronte a Tex Digital, S.L., con intervención procesual do Fogasa e a administración concursal da empresa e, en consecuencia, debo condenar e condeno a parte demandada a que lle aboe á demandante a cantidade de 4.531 euros, que se incrementará co xuro moratorio establecido no artigo 29.3 do ET.</p>
    <p>Modo de impugnación: advírteselles ás partes que contra esta resolución poderán interpor recurso de suplicación ante o Tribunal Superior de Xustiza, que deberá ser anunciado por comparecencia ou mediante escrito presentado na oficina xudicial dentro dos cinco días seguintes á notificación desta sentenza, ou por simple manifestación no momento en que se lle practique a notificación. Advírtaselle igualmente ao recorrente que non fose traballador ou beneficiario do réxime público da Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros na conta aberta en Santander a nome desta oficina xudicial, e deberá indicar no campo concepto «recurso» seguido do código «34 Social suplicación», acreditándoo mediante a presentación do xustificante de ingreso no período comprendido ata a formalización do recurso, así como no caso de ter sido condenado en sentenza ao pagamento dalgunha cantidade, deberá consignar na conta de depósitos e consignacións aberta a cantidade obxecto de condena, ou formalizar aval bancario a primeiro requirimento indefinido pola dita cantidade no cal se faga constar a responsabilidade solidaria do avalista, incorporándoos a esta oficina xudicial co anuncio de recurso. En todo caso, o recorrente deberá designar letrado para a tramitación do recurso no momento de anuncialo.</p>
    <p>Así, por esta a miña sentenza, definitivamente xulgando, pronúncioo, mándoo e asínoo».</p>
    <p>E para que sirva de notificación en legal forma a Texdigital, S.L., en ignorado paradoiro, expido a presente para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 15 de xullo de 2014</p>
    <footer><p>Adelaida Egurbide Margañón<br>Secretaria xudicial</p></footer>

