---
date: '2014-08-05'
id: G0244-240714-0001
page: 33689
number: 147
agency: >-
  Vicepresidencia e Consellería de Presidencia, Administracións Públicas e
  Xustiza
section: IV. Oposicións e concursos.
title: >-
  ORDE do 24 de xullo de 2014 pola que se resolve a convocatoria para a
  provisión, polo sistema de libre designación, dun posto de traballo vacante na
  Axencia para a Modernización Tecnolóxica de Galicia (Amtega), anunciada pola
  Orde do 19 de xuño de 2014.
range: Orde
url: >-
  https://www.xunta.gal/dog/Publicados/2014/20140805/AnuncioG0244-240714-0001_gl.html
---
<p>Convocada a provisión, polo sistema de libre designación, dun posto de traballo vacante na Amtega, anunciada pola Orde do 19 de xuño de 2014 (<em>Diario Oficial de Galicia</em> nº 124, do 2 de xullo), de conformidade co establecido no artigo 29.2º do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e no artigo 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e no uso das atribucións conferidas polo artigo 17.4º do referido decreto lexislativo, a Vicepresidencia e Consellería de Presidencia, Administracións Públicas e Xustiza</p>
    <h2>DISPÓN:</h2>
    <p>Primeiro. Resolver a convocatoria pública para a provisión, polo sistema de libre designación, dun posto de traballo vacante na Amtega, anunciada pola Orde do 19 de xuño de 2014 (<em>Diario Oficial de Galicia</em> nº 124, do 2 de xullo).</p>
    <p>Segundo. Adxudicar destino, no posto de traballo que se indica, e seleccionar a/o funcionario/a que se relaciona no anexo I desta orde.</p>
    <p>Terceiro. O cesamento no destino actual do/a funcionario/a que obtivo praza producirase no prazo de tres días hábiles, contados a partir do seguinte ao da data de publicación desta orde no <em>Diario Oficial de Galicia</em>.</p>
    <p>O prazo para a toma de posesión do novo destino será de tres días hábiles a partir do seguinte ao do cesamento, de tratarse da mesma localidade onde actualmente o/a funcionario/a preste servizos, ou de sete días hábiles se radica en distinta localidade. Cando o/a funcionario/a obteña coa súa toma de posesión o reingreso ao servizo activo, o prazo será de vinte días hábiles, de conformidade co establecido no artigo único do Decreto 166/2013, do 14 de novembro, que modifica o artigo 14 do Regulamento de provisión de postos de traballo, promoción profesional e promoción interna, aprobado polo Decreto 93/1991, do 20 de marzo.</p>
    <p>O cómputo de prazos de posesión iniciarase cando rematen os permisos ou licenzas que, se é o caso, fosen concedidas ao/a interesado/a. Nos supostos de baixa temporal ou transitoria iniciarase a partir da correspondente alta.</p>
    <p>Cuarto. A xefatura do centro en que cause baixa o/a funcionario/a, así como daquel en que obteña destino, consignará no título administrativo, dentro do prazo sinalado no punto anterior, as correspondentes dilixencias de cesamento e toma de posesión.</p>
    <p>Quinto. Contra esta orde, que esgota á vía administrativa, o/a interesado/a poderá interpoñer recurso potestativo de reposición, perante o vicepresidente e conselleiro de Presidencia, Administracións Públicas e Xustiza, no prazo dun mes contado a partir do día seguinte ao da súa publicación no <em>Diario Oficial de Galicia</em>, de conformidade co establecido na Lei 30/1992, do 26 de novembro, de réxime xurídico das administracións públicas e do procedemento administrativo común, segundo a redacción dada pola Lei 4/1999, do 13 de xaneiro, ou directamente recurso contencioso-administrativo, no prazo de dous meses contados desde a mesma data, perante o xulgado do contencioso-administrativo competente, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 24 de xullo de 2014 </p>
    <footer><p>P.D. (Orde do 12.11.2013; DOG nº 219, do 15 de novembro)<br>Valeriano Martínez García<br>Secretario xeral da Presidencia </p></footer>
    <h2>ANEXO I</h2>
    <p>Apelidos e nome: Franco Tubío, Javier. </p>
    <p>NRP: 3277425424 A2080.</p>
    <p>Grupo: A1.</p>
    <p>Denominación do posto de traballo: xerente de Proxectos.</p>
    <p>Código: PX.A11.00.005.15770.040.</p>
    <p>Corpo/escala: xeral/especial/xeral (escala informática).</p>
    <p>Nivel: 28.</p>
    <p>Dependencia: Axencia para a Modernización Tecnolóxica de Galicia (Amtega).</p>
    <p>Localidade: Santiago de Compostela.</p>

