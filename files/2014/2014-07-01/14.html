---
date: '2014-07-01'
id: G2345-100614-0002
page: 29583
number: 123
agency: Xulgado do Social número 2 da Coruña
section: V. Administración de xustiza.
title: EDICTO (53/2013).
range: Edicto
url: >-
  https://www.xunta.gal/dog/Publicados/2014/20140701/AnuncioG2345-100614-0002_gl.html
---
<p>María Adelaida Egurbide Margañón, secretaria xudicial do Xulgado do Social número 2 da Coruña, fago saber que no procedemento seguridade social número 53/2013 deste xulgado do social, seguido por instancia de Mutua Gallega de Accidentes de Trabajo contra a empresa Venus Artes Gráficas, S.A., a Tesouraría Xeral da Seguridade Social e o Instituto Nacional da Seguridade Social sobre seguridade social, se ditou a seguinte resolución:</p>
    <p>«Decido que debo estimar e estimo parcialmente a demanda exercida pola Mutua Gallega de Accidentes de Trabajo contra a entidade Venus Artes Gráficas, S.A, o Instituto Nacional da Seguridade Social, a Tesouraría Xeral da Seguridade Social e, en consecuencia, condeno a empresa demandada a lle aboar á demandante a cantidade de 2.689,09 euros polas prestacións derivadas dos accidentes de traballo indicados no feito probado terceiro, con responsabilidade subsidiaria do INSS para o caso de insolvencia da empresa, polo importe dos 1.090,53 euros por gastos de asistencia sanitaria satisfeitos pola mutua demandante.</p>
    <p>Notifíqueselles esta resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal se deberá anunciar ante este xulgado no prazo dos cinco días seguintes ao da notificación desta resolución, para o cal abondará a manifestación da parte ou do seu avogado ou representante dentro do indicado prazo.</p>
    <p>Advírtase o recorrente que non sexa traballador ou beneficiario do réxime público da Seguridade Social, ou habente causa seu, ou non teña recoñecido o beneficio da xustiza gratuíta, de que deberá depositar a cantidade de 300 euros do depósito especial indicado no artigo 229.1.a) da Lei reguladora da xurisdición social, na conta aberta na entidade Banesto, a nome deste xulgado, acreditando mediante a presentación do xustificante de ingreso no período comprendido ata a formalización do recurso así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado a cantidade obxecto de condena, ou formalizar aval bancario por esa cantidade en que se faga constar a responsabilidade solidaria do avalista, e incorporala a este xulgado co anuncio do recurso. </p>
    <p>En todo caso, a recorrente deberá designar letrado para a tramitación do recurso, no momento de o anunciar.</p>
    <p>Dedúzase testemuño literal desta sentenza, que quedará nestas actuacións, con inclusión da orixinal no libro de sentenzas.</p>
    <p>Así, por esta a miña sentenza, pronúncioo, mándoo e asínoo.</p>
    <p>Publicación. Expídoa eu, secretaria xudicial, para facer constar que, na mesma data da sentenza, se deposita na secretaría deste xulgado a anterior sentenza para a súa notificación e publicidade na forma permitida e ordenada pola Constitución e polas leis. Seguidamente, expídese testemuño da sentenza para a súa unión aos autos. Dou fe».</p>
    <p>E para que sirva de notificación en legal forma a Venus Artes Gráficas, S.A., en ignorado paradoiro, expido este edicto para a súa inserción no Diario Oficial de Galicia.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, agás no suposto da comunicación das resolucións que sexan autos ou sentenzas, ou cando se trate de emprazamento.</p>
    <p>A Coruña, 10 de xuño de 2014</p>
    <footer><p>A secretaria xudicial</p></footer>

