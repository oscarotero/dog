---
date: '2014-03-24'
id: CA02-130314-0008
page: 12458
number: 57
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 19 de febreiro de 2014, da Secretaría Xeral de Calidade e
  Avaliación Ambiental, polo que se somete a información pública a modificación
  substancial dunha granxa de porcas reprodutoras que Exporgondo, S.L. posúe no
  concello de Abegondo (expediente 2013-IPPC-M-49).
range: Anuncio
url: >-
  https://www.xunta.gal/dog/Publicados/2014/20140324/AnuncioCA02-130314-0008_gl.html
---
<p>Para os efectos previstos na Lei 16/2002, do 1 de xullo, de prevención e control integrados da contaminación (BOE nº 157, do 2 de xullo), e na Lei 21/2013, do 9 de decembro, de avaliación de impacto ambiental (BOE nº 296, do 11 de decembro), faise público que por espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposta a seguinte documentación:</p>
    <p>– «Solicitude de autorización ambiental integrada: proxecto de ampliación e reforma dunha explotación porcina en Viós-Abegondo. Inclúe proxecto técnico».</p>
    <p>Co fin de que calquera interesado poida consultala e, se é o caso, formular no dito prazo as alegacións, suxestións ou observacións que considere convenientes. Os citados documentos estarán á disposición dos administrados, en horario de atención ao público, nas seguintes dependencias:</p>
    <p>– Secretaría Xeral de Calidade e Avaliación Ambiental, Servizo de Prevención e Control Integrados da Contaminación (r/ San Lázaro, s/n, 15781 Santiago de Compostela).</p>
    <p>– Xefatura Territorial da Coruña da Consellería de Medio Ambiente, Territorio e Infraestruturas (r/ Vicente Ferrer, 2, 15008 A Coruña).</p>
    <p>– Concello de Abegondo (San Marcos, s/n, 15318 Abegondo).</p>
    <p>Ademais poderán consultala na páxina web da Consellería de Medio Ambiente, Territorio e Infraestruturas (http://www.cmati.xunta.es/»medio ambiente e sostibilidade»prevención e control de actividades»autorización ambiental integrada»proxectos en información pública).</p>
    <p>Santiago de Compostela, 19 de febreiro de 2014</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <h2>ANEXO<br>Memoria resumo</h2>
    <p>Nº de rexistro da autorización ambiental integrada: 2007/0039_NAA/IPPC_129.</p>
    <p>Clave do expediente de modificación: 2013-IPPC-M-49.</p>
    <p>Peticionaria: Exporgondo, S.L.</p>
    <p>Domicilio social e localización da instalación: A Granxa, s/n, Viós, 15318 Abegondo.</p>
    <p>Actividade: granxa de porcas reprodutoras.</p>
    <p>Descrición do proxecto: o proxecto recolle a ampliación da capacidade dunha granxa para pasar de 1.150 porcas reprodutoras a 2.400. Na actualidade a granxa conta coas seguintes instalacións principais: nove naves para os animais, unha nave para oficina-vestiarios-almacén, dúas fosas externas e cinco balsas para o almacenamento do xurro. O proxecto describe as actuacións que se executarán para a ampliación da granxa, que pasan, entre outras, por construír seis naves máis para os animais, dúas naves de oficina-vestiarios-sala de caldeira, e na ampliación ou demolición dalgunha das naves existentes. Ademais, construirase unha nova fosa de formigón armado e selaranse unha das fosas actuais e dúas balsas. Todos os sistemas de almacenamento de xurro estarán impermeabilizados.</p>
    <p>A recollida das dexeccións sólidas e líquidas dos animais, así como das augas de limpeza farase directamente sobre as fosas de xurro existentes en todas as naves da explotación, situadas debaixo dos distintos aloxamentos destas e a través dos correspondentes emparrados. Estas fosas parciais contan coas pendentes correspondentes para o seu baleirado por gravidade, e comunícanse mediante arquetas de bóla e rexistros cos colectores que as dirixen ata as balsas exteriores de almacenamento de xurro. As augas residuais orixinadas en aseos e vestiarios conduciranse aos sistemas externos de almacenamento de xurro. As augas pluviais son vertidas directamente ao terreo da explotación.</p>

