---
date: '2014-03-24'
id: O150-170314-0003
page: 12402
number: 57
agency: Escola Galega de Administración Pública
section: III. Outras disposicións.
title: >-
  RESOLUCIÓN do 17 de marzo de 2014 pola que se convoca a Xornada sobre
  financiamento europeo para proxectos de fomento da actividade física e do
  deporte.
range: Resolución
url: >-
  https://www.xunta.gal/dog/Publicados/2014/20140324/AnuncioO150-170314-0003_gl.html
---
<p>Dentro do plan de actividades da Escola Galega de Administración Pública para o ano 2014 e de acordo coas funcións atribuídas pola Lei 4/1987, do 27 de maio, de creación da Escola, e pola Lei 10/1989, do 10 de xullo, de modificación da anterior, convócase, en colaboración coa Secretaría Xeral para o Deporte e a Fundación Galicia Europa, a Xornada sobre financiamento europeo para proxectos de fomento da actividade física e do deporte. Esta actividade desenvolverase conforme as seguintes bases:</p>
    <p>1. Obxectivos:</p>
    <p>Informar o sector deportivo sobre as diferentes posibilidades de financiamento de proxectos europeos no ámbito da actividade física e do deporte.</p>
    <p>2. Contidos:</p>
    <p>Serán tratados, entre outros, os seguintes temas:</p>
    <p>– Proxectos europeos: tramitación e financiamento.</p>
    <p>– Posibilidades de financiamento de proxectos europeos no ámbito da actividade física e o deporte.</p>
    <p>– Erasmus +: contexto do programa, accións financiables, exemplos de proxectos financiados.</p>
    <p>3. Destinatarios:</p>
    <p>Concellos galegos, federacións deportivas galegas, clubs deportivos, xestores deportivos, directores e profesores de centros educativos galegos con proxectos de fomento de actividade física e deportiva e interesados en xeral.</p>
    <p>4. Desenvolvemento:</p>
    <p>Lugar: Escola Galega de Administración Pública (EGAP).</p>
    <p>Data e horario: martes, 1 de abril de 2014, das 16.00 ás 20.00 horas.</p>
    <p>Duración: 4 horas lectivas.</p>
    <p>5. Número de prazas:</p>
    <p>Limitado pola capacidade do local.</p>
    <p>6. Solicitudes:</p>
    <p>As persoas interesadas deberán formalizar a súa inscrición a través da área de matrícula da web da EGAP: https://egap.xunta.es/matricula/</p>
    <p>As persoas solicitantes poderán obter máis información en horario das 8.30 ás 14.30 horas, chamando aos seguintes números: 981 54 62 41/981 54 62 39.</p>
    <p>7. Prazo:</p>
    <p>O prazo de inscrición estará aberto desde as 8.00 horas do día 24 marzo ata as 0.00 horas do día 30 de marzo de 2014.</p>
    <p>8. Modificacións:</p>
    <p>A EGAP reserva para si a facultade de interpretar e de resolver as incidencias que poidan xurdir no desenvolvemento desta xornada, así como a facultade de cancelala se o escaso número de solicitudes non xustificase a súa realización.</p>
    <p>9. Certificado de asistencia:</p>
    <p>Ao final da xornada entregaráselles un certificado de asistencia a aquelas persoas inscritas que participasen asiduamente e sempre que a súa asistencia sexa igual ou superior ao 90 % das horas lectivas programadas. Neste documento aparecerán de forma expresa o contido, a data e o lugar de realización desta xornada.</p>
    <p>Santiago de Compostela, 17 de marzo de 2014</p>
    <footer><p>Sonia Rodríguez-Campos González<br>Directora da Escola Galega de Administración Pública</p></footer>

