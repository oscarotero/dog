---
date: '2014-08-06'
id: O143-240714-0001
page: 33981
number: 148
agency: Augas de Galicia
section: VI. Anuncios. a) Administración autonómica.
title: >-
  ANUNCIO do 15 de xullo de 2014 polo que se fai pública a proposta de
  resolución ditada no expediente sancionador en materia de verteduras de augas
  residuais seguido contra Amil Lago Servicios Generales, S.L. (clave
  DH.D15.45224).
range: Anuncio
url: >-
  https://www.xunta.gal/dog/Publicados/2014/20140806/AnuncioO143-240714-0001_gl.html
---
<p>O 3 de xullo de 2014 ditouse proposta de resolución no expediente sancionador de referencia seguido contra Amil Lago Servicios Generales, S.L. pola comisión dunha infracción de carácter leve en materia de verteduras de augas residuais, tipificada no artigo 85.e) da Lei 9/2010.</p>
    <p>Intentada a notificación da devandita proposta de resolución por correo certificado con aviso de recepción no domicilio que consta no expediente, foi devolto polo servizo de Correos. Polo tanto, e de acordo co disposto no artigo 59.5 da Lei 30/1992, de réxime xurídico das administracións públicas e do procedemento administrativo común, mediante o presente anuncio notifícaselle a proposta de resolución ao interesado, e faiselle saber que unha copia dela se atopa á súa disposición nas oficinas de Augas de Galicia (praza de Camilo Díaz Baliño, 7-9, 15781 Santiago de Compostela), e que se lle outorga un prazo de quince días, contado a partir do día seguinte ao día desta publicación, para os efectos de comparecer nestas oficinas para proceder á notificación do devandito acordo, tempo durante o cal poderá presentar as alegacións que considere oportunas.</p>
    <p>Santiago de Compostela, 15 de xullo de 2014</p>
    <footer><p>Gonzalo Mosqueira Martínez<br>Director de Augas de Galicia</p></footer>

