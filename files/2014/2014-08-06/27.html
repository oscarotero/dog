---
date: '2014-08-06'
id: CA02-290714-0005
page: 33942
number: 148
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 21 de xullo de 2014, da Secretaría Xeral de Calidade e Avaliación
  Ambiental, polo que se somete a información pública a solicitude de
  modificación substancial para o centro de tratamento de residuos situado no
  Monte Marbán, promovido por Somozas Valorización de Lodos-Biogás, S.L.
  (Sologas), no concello das Somozas (A Coruña). Autorización 2012-IPPC-35-260,
  clave de expediente 2014-IPPC-M-72.
range: Anuncio
url: >-
  https://www.xunta.gal/dog/Publicados/2014/20140806/AnuncioCA02-290714-0005_gl.html
---
<p>Para os efectos previstos na Lei 16/2002, do 1 de xullo, de prevención e control integrados da contaminación (BOE nº 157, do 2 de xullo), faise público que por espazo de vinte (20) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposta a seguinte documentación:</p>
    <p>– «Centro de tratamento de residuos nas Somozas. Proxecto básico, abril 2013».</p>
    <p>– «Informe técnico EDARI Sologás. Modificacións técnicas no proxecto do CTR das Somozas».</p>
    <p>Co fin de que calquera interesado poida consultala e, de ser o caso, formular no dito prazo as alegacións, suxestións ou observacións que considere convenientes. Os citados documentos estarán á disposición dos administrados, en horario de atención ao público, nas seguintes dependencias:</p>
    <p>– Secretaría Xeral de Calidade e Avaliación Ambiental - Servizo de Prevención e Control Integrados da Contaminación (r/ San Lázaro, s/n, 15781 Santiago de Compostela).</p>
    <p>Ademais, poderán consultalos na páxina web da Consellería de Medio Ambiente, Territorio e Infraestruturas (http://www.cmati.xunta.es/ &gt;&gt;medio ambiente e sostibilidade &gt;&gt; prevención e control de actividades&gt;&gt;autorización ambiental integrada &gt;&gt;proxectos en información pública).</p>
    <p>Santiago de Compostela, 21 de xullo de 2014</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <h2>ANEXO I<br>Memoria resumo</h2>
    <p>Clave do expediente: 2014-IPPC-M-72.</p>
    <p>Peticionario: Somozas Valorización de Lodos-Biogás, S.L. (Sologás).</p>
    <p>Domicilio social: parque empresarial As Somozas, s/n, lugar de Marván-Seixas, CP 7010, km 15, 15567 As Somozas.</p>
    <p>Localización da instalación: lugar de Marván. Parroquia de Seixas, no concello das Somozas. Un punto de localización das instalacións é o definido polas coordenadas UTM (ED50): X: 589.990 m, Y: 4.822.350 m.</p>
    <p>Actividade: centro de tratamento de residuos.</p>
    <p>As modificacións consisten en:</p>
    <p>– Eliminación da planta de tratamento de residuos.</p>
    <p>– Diminución da capacidade da planta de tratamento de líquidos (EDARI), que pasa de 1.500 m3/día a 1.000 m3/día.</p>
    <p>– Aumento da superficie, capacidade e sistema de explotación da planta de compostaxe, que pasa de 9.000 a 60.000 t/ano e cunha superficie en proxecto de 4.555 m2 na nave de proceso, 3.528 m2 nave de aprovisionamento de material soporte e estruturante/compost terminado e 1.200 m2 na nave de almacén de aprovisionamento de material. O sistema de tratamento pasa a ser en trincheiras con sistema de aireación.</p>

