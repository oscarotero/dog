---
date: '2014-05-08'
id: CA04-150414-0002
page: 21014
number: 87
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 8 de abril de 2014, da Xefatura Territorial de Lugo, pola que se
  autoriza e se aproba o proxecto de execución dunha instalación eléctrica no
  concello de Palas de Rei (expediente IN407A 2013/51-2, 8135 AT).
range: Resolución
url: >-
  https://www.xunta.gal/dog/Publicados/2014/20140508/AnuncioCA04-150414-0002_gl.html
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a seguir se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: A Batundeira, 2, 32960 Velle, Ourense.</p>
    <p>Denominación: RET LAT 66 kV Palas de Rei-Orosa e o seu anexo.</p>
    <p>Situación: concello de Palas de Rei.</p>
    <p>Características técnicas: liña de alta tensión aérea a 66 kV Palas de Rei-Orosa con orixe no apoio metálico proxectado nº 129/1 tipo Olmo 610 F42 5T e final no apoio metálico proxectado nº 129/2 tipo Olmo 610 F42 5T da mencionada liña, cunha lonxitude de 213 metros en condutor tipo LA-180; reténsanse os dous vans anteriores e os dous vans posteriores e desmóntanse os apoios existentes nº 129 e nº 129 bis.</p>
    <p>Cumpridos os trámites ordenados na Lei 54/1997, do 27 de novembro, e no Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e en relación coa aplicación desas normas no presente caso, cómpre ter en conta a disposición transitoria segunda da Lei 24/2013, do 26 de decembro, do sector eléctrico.</p>
    <p>Por razón do que antecede, e en virtude das competencias que ten atribuídas, esta xefatura territorial resolve:</p>
    <p>Autorizar e aprobar o proxecto de execución das ditas instalacións, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Contra esta resolución poderase interpor recurso de alzada, ante o conselleiro de Economía e Industria, no prazo dun mes contado a partir do día seguinte ao da notificación desta resolución. Tamén se poderá interpor calquera outro recurso que se considere pertinente.</p>
    <p>Lugo, 8 de abril de 2014</p>
    <footer><p>P.S.L. (Decreto 110/2013, do 4 de xullo)<br>Mª A. Belén Miragaya Sánchez<br>Xefa do Servizo de Enerxía e Minas</p></footer>

