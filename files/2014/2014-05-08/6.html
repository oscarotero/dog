---
date: '2014-05-08'
id: O150-050514-0001
page: 20947
number: 87
agency: Escola Galega de Administración Pública
section: III. Outras disposicións.
title: >-
  RESOLUCIÓN do 5 de maio de 2014 pola que se anuncian os actos en conmemoración
  do Día das Letras Galegas.
range: Resolución
url: >-
  https://www.xunta.gal/dog/Publicados/2014/20140508/AnuncioO150-050514-0001_gl.html
---
<p>En execución do seu plan de actividades para o ano 2014, a Escola Galega de Administración Pública (EGAP) anuncia a celebración dos actos en conmemoración do Día das Letras Galegas conforme as seguintes bases:</p>
    <p>1. Obxectivos.</p>
    <p>A Real Academia Galega dedícalle o Día das Letras Galegas de 2014 ao poeta e tradutor lucense Xosé Mª Díaz Castro (1914-1990). A EGAP, como institución pública galega, súmase á homenaxe deste galego insigne organizando un acto literario, así como unha viaxe de interese cultural.</p>
    <p>2. Destinatarios.</p>
    <p>No acto literario poderá participar o persoal das administracións públicas e calquera outra persoa interesada. Á viaxe cultural terá acceso só o persoal ao servizo de calquera das administracións públicas de Galicia (ata 40 prazas). No caso de presentárense máis solicitudes que prazas, terá preferencia o persoal da Xunta de Galicia.</p>
    <p>As dúas actividades organizadas son complementarias, estando condicionada a viaxe cultural á asistencia ao acto literario. Para a selección teranse en conta a data e a hora de entrada da solicitude no Rexistro Xeral da EGAP ou a data e a hora do fax, sempre de acordo coa preferencia sinalada no parágrafo anterior. </p>
    <p>3. Desenvolvemento.</p>
    <p>3.1. O día 15 de maio, ás 11.00 horas, no salón de actos da EGAP, o profesor Armando Requeixo Cuba pronunciará unha conferencia sobre a vida e obra de Xosé Mª Díaz Castro. </p>
    <p>3.2. O día 17 de maio, terá lugar unha viaxe de interese cultural polos escenarios onde transcorreu unha boa parte da vida do autor agasallado. O programa e o percorrido poderanse consultar na páxina web da EGAP.</p>
    <p>A visita será guiada polo historiador de arte e arqueólogo Felipe-Senén López Gómez.</p>
    <p>4. Inscrición.</p>
    <p>As solicitudes, segundo o modelo oficial que figura ao final desta convocatoria, irán dirixidas á directora da EGAP, rúa de Madrid, 2-4, 15707 Santiago de Compostela, e presentaranse no Rexistro Xeral da EGAP ou por calquera das formas previstas no artigo 38.4 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro. Admitiranse tamén as inscricións por fax enviadas ao número 981 54 63 30.</p>
    <p>As solicitudes deberán entrar no Rexistro da EGAP antes das 12.00 horas do día 14 de maio.</p>
    <p>5. Información sobre a selección. </p>
    <p>A listaxe de persoas seleccionadas poderase consultar na páxina web de EGAP, así como nos teléfonos 881 99 72 51/981 54 62 41/981 54 62 39 do Servizo de Estudos, Investigación e Publicacións da escola, que atenderán calquera outra petición de información.</p>
    <p>Santiago de Compostela, 5 de maio de 2014</p>
    <footer><p>Sonia Rodríguez-Campos González<br>Directora da Escola Galega de Administración Pública</p></footer>
    <p class="basic-paragraph">FOLLA DE INSCRICIÓN</p>
    <table>
     <tbody>
      <tr>
       <td colspan="4">1. SOLICITANTE</td>
      </tr>
      <tr>
       <td>Apelidos</td>
       <td>Nome</td>
       <td colspan="2">DNI</td>
      </tr>
      <tr>
       <td>Enderezo particular</td>
       <td>Código postal</td>
       <td>Concello</td>
       <td>Teléfono</td>
      </tr>
     </tbody>
    </table>
    <table>
     <tbody>
      <tr>
       <td colspan="3">2. DATOS PROFESIONAIS</td>
      </tr>
      <tr>
       <td>Posto de traballo</td>
       <td>Corpo ou escala (1)</td>
       <td>Nivel (2)</td>
      </tr>
      <tr>
       <td colspan="3">Entidade na que presta servizos</td>
      </tr>
      <tr>
       <td>Enderezo do posto de traballo</td>
       <td>Código postal</td>
       <td>Concello</td>
      </tr>
      <tr>
       <td>Teléfono</td>
       <td>Fax</td>
       <td>Enderezo electrónico</td>
      </tr>
     </tbody>
    </table>
    <table>
     <tbody>
      <tr>
       <td>3. ACTIVIDADE SOLICITADA</td>
      </tr>
      <tr>
       <td>Solicito:
        � Asistir á conferencia o día 15 de maio de 2014 na EGAP.
        � Participar na viaxe cultural o día 17 de maio.
        Sinatura
        _____________________________, ___ de maio de 2014</td>
      </tr>
     </tbody>
    </table>
    <p class="basic-paragraph">(1) | (2) Cubrir soamente no caso de ser funcionario</p>
    <table>
     <tbody>
      <tr>
       <td>En cumprimento do disposto no artigo 5 da Lei orgánica 15/1999, do 13 de decembro, de protección de datos de carácter persoal (BOE núm. 298, do 14 de decembro), infórmase que os datos persoais recollidos nesta solicitude serán incorporados a un ficheiro para o seu tratamento coa finalidade de xestionar este procedemento. Pódense exercer os dereitos de acceso, rectificación, cancelación e oposición previstos na lei, mediante a presentación dun escrito dirixido a este mesmo centro, como responsable do ficheiro.</td>
      </tr>
     </tbody>
    </table>
    <p class="basic-paragraph">Directora da Escola Galega de Administración Pública</p>

