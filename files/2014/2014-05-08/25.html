---
date: '2014-05-08'
id: CA02-240414-0012
page: 20998
number: 87
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  RESOLUCIÓN do 28 de marzo de 2014, da Secretaría Xeral de Calidade e
  Avaliación Ambiental, pola que se concede autorización a SITA SPE Ibérica,
  S.L.U. para actuar como organismo de control.
range: Resolución
url: >-
  https://www.xunta.gal/dog/Publicados/2014/20140508/AnuncioCA02-240414-0012_gl.html
---
<p>Examinada a solicitude de autorización presentada por Jesús Casado León, en representación de SITA SPE Ibérica, S.L.U., con CIF B-60171162, con sede en Camí Can Bros, 6, 08760 Martorell (Barcelona), para actuar como organismo de control, a Secretaría Xeral de Calidade e Avaliación Ambiental ten en consideración os seguintes:</p>
    <p>Feitos.</p>
    <p>Primeiro. SITA SPE Ibérica, S.L.U. foi acreditada por Enac, Entidade Nacional de Acreditación, para as actividades de inspección na área ambiental, segundo os criterios recollidos na norma UNE-EN ISO/IEC 17020, tal e como consta no certificado de acreditación número 223/EI361, do 1 de outubro de 2010 (anexo técnico revisión 4), con vixencia ata notificación en contra.</p>
    <p>Segundo. Con data do 26 de marzo de 2014, Jesús Casado León, en representación de SITA SPE Ibérica, S.L.U., presentou escrito en que solicitaba, ao abeiro do Real decreto 2200/1995, do 28 de decembro, polo que se aproba o Regulamento de infraestruturas de calidade e seguridade industrial, que se lle concedese a autorización para actuar como organismo de control nos ámbitos regulamentarios solicitados. Para tal efecto xuntaba a documentación exixida no artigo 43.3 do citado real decreto.</p>
    <p>Fundamentos de dereito.</p>
    <p>Primeiro. Esta secretaría xeral é competente para resolver este expediente con base no Estatuto de autonomía de Galicia (<em>Boletín Oficial del Estado</em> núm. 101, do 28 de abril), nos reais decretos 1634/1980, do 31 de xullo (<em>Boletín Oficial del Estado</em> núm. 191, do 9 de agosto) e 2536/1982, do 24 de xullo (<em>Boletín Oficial del Estado</em> núm. 246, do 14 de outubro; <em>Diario Oficial de Galicia</em> núm. 30, do 4 de decembro), nos decretos 6/1982, do 29 de xaneiro (<em>Diario Oficial de Galicia</em> núm. 2, do 12 de febreiro) e 132/1982, do 4 de novembro (<em>Diario Oficial de Galicia</em> núm. 30, do 4 de decembro), e no Decreto 44/2012, do 19 de xaneiro, polo que se establece a estrutura orgánica da Consellería de Medio Ambiente, Territorio e Infraestruturas, en relación coa Lei 21/1992, do 16 de xullo, de industria (<em>Boletín Oficial del Estado</em> do 23 de xullo), e o Real decreto 2200/1995, do 28 de decembro (<em>Boletín Oficial del Estado</em> do 6 de febreiro de 1996), polo que se aproba o Regulamento da infraestrutura para a calidade e a seguridade industrial e demais lexislación concordante.</p>
    <p>Segundo. Na tramitación deste expediente cumpríronse todos os requisitos regulamentarios.</p>
    <p>Terceiro. A documentación presentada por SITA SPE Ibérica, S.L.U. acredita que a empresa cumpre coas exixencias xerais establecidas no artigo 43.3 do Real decreto 2200/1995, do 28 de decembro, para a súa actuación nos ámbitos regulamentarios solicitados.</p>
    <p>A Secretaría Xeral de Calidade e Avaliación Ambiental, de acordo con todo o que antecede e en exercicio das competencias que ten atribuídas, </p>
    <h2>RESOLVE:</h2>
    <p>1. SITA SPE Ibérica, S.L.U., para actuar como organismo de control para as actividades de:</p>
    <p>– Inspección na área ambiental: solos potencialmente contaminados e augas subterráneas asociadas.</p>
    <p>2. Esta autorización ten un período de vixencia ata notificación en contra, e poderá ser suspendida ou revogada, ademais de nos casos previstos na lexislación vixente, cando o sexan as citadas acreditacións de Enac.</p>
    <p>3. SITA SPE Ibérica, S.L.U. queda autorizada para actuar en todo o territorio do Estado, nos ámbitos regulamentarios e período de vixencia establecidos nos puntos primeiro e segundo, respectivamente; deberá, en calquera caso, notificar a Administración competente da comunidade autónoma distinta da que o autorizou no inicio da súa actividade.</p>
    <p>4. Esta autorización queda supeditada ás seguintes condicións:</p>
    <p>1. Comunicar á Secretaría Xeral de Calidade e Avaliación Ambiental, ao día seguinte de producirse, calquera modificación das condicións ou requisitos que deron lugar a esta autorización, e xuntar, se é o caso, informe ou certificado da Entidade Nacional de Acreditación (Enac).</p>
    <p>2. Cumprir o establecido, con carácter xeral, na Lei 21/1992, do 16 de xullo, de industria, e no Real decreto 2200/1995, do 28 de decembro, no que sexa de aplicación.</p>
    <p>3. Nas súas actuacións na Comunidade Autónoma de Galicia, cumprir os requisitos suplementarios que no seu día poida establecer a Consellería de Medio Ambiente, Territorio e Infraestruturas.</p>
    <p>Contra esta resolución, que non esgota a vía administrativa, poderase interpor recurso de alzada ante o Conselleiro de Medio Ambiente, Territorio e Infraestruturas, no prazo dun mes contado desde a data da súa notificación, de conformidade co artigo 114 de la Lei 30/1992, do 26 de novembro, de réxime xurídico das administracións públicas e do procedemento administrativo común, modificado pola Lei 4/1999, do 13 de xaneiro.</p>
    <p>Santiago de Compostela, 28 de marzo de 2014</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>

