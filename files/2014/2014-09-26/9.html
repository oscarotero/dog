---
date: '2014-09-26'
id: G0164-180914-0001
page: 42358
number: 184
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 5 de setembro de 2014 pola que se autoriza a implantación de
  ensinanzas universitarias oficiais de máster universitario e programas de
  doutoramento nas universidades da Coruña, Santiago de Compostela e Vigo, para
  o curso 2014/15, e se modifica a denominación de determinadas titulacións
  universitarias oficiais.
range: Orde
url: >-
  https://www.xunta.gal/dog/Publicados/2014/20140926/AnuncioG0164-180914-0001_gl.html
---
<p>A Lei orgánica 6/2001, do 21 de decembro, de universidades, establece que a implantación e supresión de ensinanzas conducentes á obtención de títulos universitarios de carácter oficial e validez en todo o territorio nacional, serán acordadas pola Comunidade Autónoma, logo de solicitude de implantación polas universidades, segundo o disposto na lexislación vixente. </p>
    <p>Polo Real decreto 1393/2007, do 29 de outubro, modificado polo Real decreto 861/2010, do 2 de xullo, establécese a ordenación das ensinanzas universitarias oficiais, e no seu capítulo VI disponse o procedemento de verificación e acreditación dos títulos. Os plans de estudos serán verificados mediante resolución do Consello de Universidades e autorizados pola Comunidade Autónoma. Mediante acordo do Consello de Ministros establecerase o carácter oficial dos títulos e procederase á súa inscrición no Rexistro de Universidades, Centros e Títulos (RUCT). O Real decreto 99/2011, do 28 de xaneiro, polo que se regulan as ensinanzas oficiais de doutoramento, deu unha nova regulación ás ensinanzas de doutoramento.</p>
    <p>Coa entrada en vigor do Real decreto 99/2011, en consonancia co Decreto 222/2011, iníciase unha nova etapa de reorganización xeral dos estudos de posgrao diferenciando o máster universitario do programa de doutoramento. No Real decreto 534/2013, de modificación do Real decreto 99/2011, indícase que todos os programas de doutoramento xa verificados deben estar adaptados a el antes do inicio do curso 2014/15.</p>
    <p>No ámbito autonómico esta materia está regulada pola Lei 6/2013, do 13 de xuño, do Sistema universitario de Galicia e a Orde do 20 de marzo de 2012 que desenvolve o Decreto 222/2011, do 2 de decembro, polo que se regulan as ensinanzas universitarias oficiais no ámbito da Comunidade Autónoma de Galicia. </p>
    <p>No Decreto 222/2011, do 2 de decembro, establécese que o procedemento para obter a autorización de implantación das ensinanzas universitarias oficiais no ámbito territorial propio da comunidade autónoma se fará por orde da consellería competente en materia de universidades e que se publicará no Diario Oficial de Galicia. Previamente terá que ser informado polo Consello Galego de Universidades, de acordo co previsto no artigo 56 da citada Lei 6/2013, do 13 de xuño, do Sistema universitario de Galicia.</p>
    <p>Logo de ser autorizadas para implantar os estudos, as universidades quedarán obrigadas a adoptar as garantías precisas para que non se demore a súa impartición máis alá dun curso académico. Por razóns excepcionais, debidamente xustificadas, o departamento competente en materia de universidades poderá autorizar a non impartición da titulación noutro curso académico. A non impartición da titulación máis alá de dous cursos académicos consecutivos levará consigo o inicio do procedemento de supresión que determinará a revogación da autorización da súa implantación. </p>
    <p>Co fin de adaptar os programas de doutoramento ao Real decreto 99/2011 antes do inicio do curso 2014/15, a Universidade de Santiago de Compostela solicita autorización de implantación do programa oficial de doutoramento en Ciencias da Visión, coordinado pola Universidade de Valladolid, no que tamén participa, entre outras, a Universidade de Santiago de Compostela.</p>
    <p>O Pleno do Consello Galego de Universidades nas sesións do 20 de decembro de 2013 e do 26 de maio de 2014, no exercicio das súas competencias, acordou informar favorablemente a implantación dos títulos universitarios oficiais solicitados polas universidades do Sistema universitario de Galicia.</p>
    <p>Logo de acreditar que os plans de estudos contan coa resolución de verificación positiva emitida polo Consello de Universidades, as universidades da Coruña, Santiago de Compostela e Vigo solicitaron á Consellería de Cultura, Educación e Ordenación Universitaria autorización para implantar no curso 2014/15 as titulacións que se recollen a continuación.</p>
    <p>Por todo iso,</p>
    <h2>DISPOÑO:</h2>
    <p>Artigo 1. Conceder autorización á Universidade da Coruña para implantar, no curso 2014/15, as ensinanzas universitarias oficiais de:</p>
    <p>1. Máster universitario en Enxeñaría de Camiños, Canais e Portos, autorizado pola presente orde.</p>
    <p>2. Máster universitario en Enxeñaría Náutica e Transporte Marítimo, autorizado pola presente orde.</p>
    <p>3. Programa de doutoramento en Análise Económica e Estratexia Empresarial (interuniversitario coordina UVIGO e participa UDC e USC). Esta autorización inicia o proceso de extinción dos seguintes títulos: programa de doutoramento en Economía e Empresa autorizado para UVIGO pola Orde do 5 de decembro de 2013 (Diario Oficial de Galicia do 20 decembro), e que figura inscrito no RUCT co código 5600845 e programa de doutoramento en Análise Económica e Empresarial autorizado para a UDC pola Orde do 5 de decembro de 2013 (Diario Oficial de Galicia do 20 decembro), e que figura inscrito no RUCT co código 5600783.</p>
    <p>4. Programa de doutoramento en Tecnoloxías da Información e Comunicacións en Redes Móbiles (interuniversitario, coordina a Universidade do País Vasco e participa, entre outras, a UDC). Esta autorización inicia o proceso de extinción do programa de doutoramento en Tecnoloxías de Información e Comunicación en Sistemas de Telecomunicación autorizado polo Decreto 13/2007, do 1 de febreiro (Diario Oficial de Galicia do 8 febreiro), e figura inscrito no RUCT co código 4000956. Polo Decreto 150/2010, do 16 de setembro (Diario Oficial de Galicia do 23 setembro), pasou a denominarse programa de doutoramento en Tecnoloxías de Información e Comunicacións en Redes Móbiles, inscrito no RUCT co código 5310792.</p>
    <p>Artigo 2. Conceder autorización á Universidade de Santiago de Compostela para implantar, no curso 2014/15 as ensinanzas universitarias oficiais de:</p>
    <p>1. Programa de doutoramento en Análise Económica e Estratexia Empresarial (interuniversitario, coordina UVIGO e participa UDC e USC). Esta autorización inicia o proceso de extinción dos seguintes títulos: programa de doutoramento en Economía e Empresa autorizado para UVIGO pola Orde do 5 de decembro de 2013 (Diario Oficial de Galicia do 20 decembro), e que figura inscrito no RUCT co código 5600845 e programa de doutoramento en Análise Económica e Empresarial autorizado para a UDC pola Orde do 5 de decembro de 2013 (Diario Oficial de Galicia do 20 decembro), e que figura inscrito no RUCT co código 5600783.</p>
    <p>2. Programa de doutoramento en Ciencias da Visión (interuniversitario, coordina a Universidade de Valladolid e participa, entre outras a USC). Esta autorización inicia o proceso de extinción do programa de doutoramento en Ciencias da Visión autorizado polo Decreto 13/2007, do 1 de febreiro (Diario Oficial de Galicia do 8 de febreiro), coordinado pola Universidade de Valladolid, no que tamén participa, entre outras, a Universidade de Santiago de Compostela, e que figura inscrito no RUCT co código 5310663.</p>
    <p>3. Programa de doutoramento en Estudos Culturais: Memoria, Identidade, Territorio e Linguaxe (interuniversitario, coordina Universidade de Haute-Bretagne-Renns II-Francia e participa a USC). Autorizado pola presente orde.</p>
    <p>Artigo 3. Conceder autorización á Universidade de Vigo para implantar, no curso 2014/15, as ensinanzas universitarias oficiais de:</p>
    <p>1. Máster universitario en Enxeñaría Industrial, autorizado pola presente orde. </p>
    <p>2. Máster universitario en Enxeñaría de Minas, autorizado pola presente orde. </p>
    <p>3. Máster universitario en Enxeñaría de Organización. Esta autorización inicia o proceso de extinción do máster universitario en Dirección e Xestión da Loxística e da Cadea de Subministración autorizado polo Decreto 434/2009, do 3 de decembro (Diario Oficial de Galicia do 15 decembro), e que figura inscrito no RUCT co código 4310606.</p>
    <p>4. Máster universitario en Enxeñaría de Telecomunicación, autorizado pola presente orde.</p>
    <p>5. Programa de doutoramento en Análise Económica e Estratexia Empresarial (interuniversitario coordina UVIGO e participa UDC e USC). Esta autorización inicia o proceso de extinción dos seguintes títulos: programa de doutoramento en Economía e Empresa autorizado para UVIGO pola Orde do 5 de decembro de 2013 (Diario Oficial de Galicia do 20 decembro), e que figura inscrito no RUCT co código 5600845 e programa de doutoramento en Análise Económica e Empresarial autorizado para a UDC pola Orde do 5 de decembro de 2013 (Diario Oficial de Galicia do 20 decembro), e que figura inscrito no RUCT co código 5600783.</p>
    <p>7. Programa de doutoramento en Eficiencia Enerxética e Sustentabilidade en Enxeñaría e Arquitectura (interuniversitario, coordina Universidade do País Vasco e participa a UVIGO e a Universidade de Burgos). Esta autorización inicia o proceso de extinción do programa de doutoramento en Enxeñaría Térmica autorizado para UVIGO polo Decreto 434/2009, do 3 de decembro (Diario Oficial de Galicia do 15 decembro), e que figura inscrito no RUCT co código 5311399.</p>
    <p>Artigo 4. Para dar cumprimento ás setencias do Tribunal Supremo, a Universidade da Coruña publicou no Diario Oficial de Galicia do 2 de maio e no Boletín Oficial do Estado do 5 de maio de 2014 a Resolución reitoral do 9 de abril de 2014 polo que o título de graduado en Enxeñaría de Edificación, autorizado polo Decreto 385/2009, do 27 de agosto (Diario Oficial de Galicia do 16 de setembro), pasa a denominarse graduado en Arquitectura Técnica.</p>
    <p>Artigo 5. Para dar cumprimento ás setencias do Tribunal Supremo, a Universidade de Vigo publicou no Diario Oficial de Galicia do 4 de xullo e no Boletín Oficial del Estado do 2.de xullo de 2014 a Resolución reitoral do 10 de xuño de 2014 polo que o título de máster universitario en Enxeñaría da Edificación e Construcións Industriais, autorizado polo Decreto 53/2008, do 13 de marzo (Diario Oficial de Galicia do 28 marzo), pasa a denominarse máster universitario en Enxeñaría da Construción.</p>
    <p>Artigo 6. Por Resolución do Consello de Universidades, a través da Comisión de Verificación de Plans de Estudos, na sesión celebrada o día 23 de xullo de 2014, modifícase a denominación do programa de doutoramento en Sociedade do Coñecemento: Novas Perspectivas en Documentación, Comunicación e Humanidades (interuniversitario, coordina UDC e participa a Universidade Complutense de Madrid), autorizado pola Orde do 5 de decembro de 2013 (Diario Oficial de Galicia do 20 decembro), pasando a denominarse programa de doutoramento en Sociedade do Coñecemento: Novas Perspectivas en Documentación, Comunicación e Humanidades pola Universidade da Coruña.</p>
    <p>Artigo 7. As universidades adoptarán as medidas necesarias para garantir os dereitos académicos dos estudantes que estean cursando os estudos que inician o proceso de extinción, de acordo co establecido no artigo 16.2 do Decreto 222/2011, do 2 de decembro.</p>
    <p>Disposición derradeira</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 5 de setembro de 2014</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

