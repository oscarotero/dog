---
date: '2014-09-26'
id: CA05-120914-0003
page: 42460
number: 184
agency: Consellería de Traballo e Benestar
section: VI. Anuncios. a) Administración autonómica.
title: >-
  CÉDULA do 4 de setembro de 2014, da Xefatura Territorial da Coruña, pola que
  se fai público o acordo de inicio de procedemento de reintegro de axuda do
  programa de incentivos á contratación indefinida inicial, regulada na Orde do
  28 de maio de 2013 (Diario Oficial de Galicia número 107, do 6 de xuño),
  relativo ao expediente TR349A 2013/159-1.
range: Cédula
url: >-
  https://www.xunta.gal/dog/Publicados/2014/20140926/AnuncioCA05-120914-0003_gl.html
---
<p>Intentada a notificación da dita resolución segundo o disposto nos artigos 59.5º e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e non sendo posible a súa práctica, por medio desta cédula, e segundo o disposto no número 5 do referido artigo e o establecido no artigo 61 do mesmo texto legal, notifícaselle á interesada o contido da resolución que figura como anexo, para que poida ter coñecemento del.</p>
    <p>Así mesmo, fáiselle saber o dereito que a asiste para que poida realizar as alegacións e presentar documentación que xulgue oportuna, no prazo de quince días hábiles que comezará a contar a partir do día seguinte ao desta publicación. </p>
    <p>Á vista das alegacións e da documentación achegada, ou transcorrido o prazo concedido para o efecto, ditarase a resolución que corresponda respecto ao reintegro da subvención concedida.</p>
    <p>Lémbraselle tamén o seu dereito a consultar o expediente, depositado nas dependencias desta xefatura territorial, sitas na rúa Salvador de Madariaga, nº 9-1º, na Coruña, e a obter, se é o caso, copia da resolución, segundo o previsto na letra a) do artigo 35 da Lei 30/1992, do 26 de novembro.</p>
    <p>A Coruña, 4 de setembro de 2014</p>
    <footer><p>Mª Pilar Caridad Alonso<br>Xefa territorial da Coruña</p></footer>
    <h2>ANEXO</h2>
    <p>Nº de expediente: TR349A 2013/159-1.</p>
    <p>Nome ou razón social: Pikiwi, S.C.</p>
    <p>Último enderezo coñecido: avenida Compostela, 9, baixo, 15930 Boiro, A Coruña.</p>
    <p>Feito imputado: non manter no seu cadro de persoal fixo as persoas traballadoras contratadas ao abeiro deste programa durante un período mínimo de dous (2) anos.</p>
    <p>Precepto infrinxido: base sétima do anexo A, punto 1, da orde de convocatoria.</p>
    <p>Contido da resolución: iniciar o expediente declarativo da procedencia de reintegro.</p>

