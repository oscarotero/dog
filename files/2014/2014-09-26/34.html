---
date: '2014-09-26'
id: CA02-150914-0001
page: 42434
number: 184
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  CÉDULA do 10 de setembro de 2014, da Secretaría Xeral Técnica da Consellería
  de Medio Ambiente, Territorio e Infraestruturas, pola que se notifican as
  resolucións ditadas nas reclamacións de responsabilidade patrimonial
  (expedientes RP/11/00458 e RP/12/00228).
range: Cédula
url: >-
  https://www.xunta.gal/dog/Publicados/2014/20140926/AnuncioCA02-150914-0001_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselles ás persoas que a continuación se relacionan as resolucións ditadas nas reclamacións de responsabilidade patrimonial, devoltas polo servizo de Correos por resultar descoñecido o seu destinatario ou ben porque, intentada a notificación, non se puido efectuar.</p>
    <p>Segundo establece o artigo 61 da citada lei, o interesado dispón dun prazo de dez días, contados desde o día seguinte ao da publicación desta cédula, para examinar a resolución na Secretaría Xeral Técnica da Consellería de Medio Ambiente, Territorio e Infraestruturas, situada no Complexo Administrativo San Caetano, bloque 5, en Santiago de Compostela.</p>
    <p>Fáiselle saber que contra a dita resolución, definitiva na vía administrativa, cabe recurso contencioso-administrativo ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao do remate do prazo de dez días antes sinalado ou ao da comparecencia do interesado, se é o caso, sen prexuízo de que, con carácter previo e potestativo, poida presentar recurso de reposición, ante a Consellería de Medio Ambiente, Territorio e Infraestruturas, no prazo dun mes desde o día seguinte ao da súa notificación.</p>
    <p>Reclamante: José Antonio Franco García; expediente: RP/11/00458; tipo de resolución: desestimatoria.</p>
    <p>Reclamante: Rafael Pérez Lizarriturri en representación de Roberto Prego Candame; expediente: RP/12/00228; tipo de resolución: desestimatoria.</p>
    <p>E para que conste e lles sirva de notificación aos interesados, asino e selo esta cédula.</p>
    <p>Santiago de Compostela, 10 de setembro de 2014</p>
    <footer><p>José Antonio Fernández Vázquez<br>Secretario xeral técnico da Consellería de Medio Ambiente, Territorio e Infraestruturas</p></footer>

