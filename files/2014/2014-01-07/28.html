---
date: '2014-01-07'
id: CA04-131213-0006
page: 441
number: 3
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 9 de decembro de 2013, da Xefatura Territorial de Lugo, pola que
  se autoriza e se aproba o proxecto de execución dunha instalación eléctrica no
  concello de Lugo (expediente IN407A 2013/28-2, 8112 AT).
range: Resolución
url: >-
  https://www.xunta.gal/dog/Publicados/2014/20140107/AnuncioCA04-131213-0006_gl.html
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a seguir se cita:</p>
    <p>Solicitante: BEGASA.</p>
    <p>Domicilio social: rúa Cidade de Viveiro, 4, 1º, 27002 Lugo.</p>
    <p>Denominación: LMTS, CTC e RBTS para subministración eléctrica na rúa Monforte, 2-4, esq., rolda da Muralla 74-75 e 76-77.</p>
    <p>Situación: concello de Lugo,</p>
    <p>Características técnicas: </p>
    <p>– Desprazamento dun tramo de LMT soterrada con orixe no CT proxectado e final no CTC (00602) Monforte de Lemos, cunha lonxitude de 29 metros.</p>
    <p>– Liña de media tensión soterrada a 20 kV, con orixe na ST C. Conde e final no CT proxectado, cunha lonxitude de 100 metros en condutor tipo RHZ-240.</p>
    <p>– CT en edificio non prefabricado, cunha potencia proxectada de 630 kVA e unha potencia inicial de 400 kVA, relación de transformación 20.000/400-230 V, no cal se instalan dúas celdas de liña e unha de protección.</p>
    <p>– RBT soterradas e tensión trifásica de 400 V e monofásica de 230 V, con orixe nos cadros de baixa tensión do CT proxectado e final nas CXP do edificio a electrificar.</p>
    <p>Cumpridos os trámites ordenados na Lei 54/1997, do 27 de novembro, e no Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve: </p>
    <p>Autorizar e aprobar o proxecto de execución das devanditas instalacións, cuxas características se axustaran en todas as súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes, contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>Lugo, 9 de decembro de 2013</p>
    <footer><p>José Manuel Vázquez Leirado<br>Xefe territorial de Lugo</p></footer>

