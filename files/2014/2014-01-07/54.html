---
date: '2014-01-07'
id: L222-301213-0001
page: 509
number: 3
agency: Concello do Grove
section: VI. Anuncios. b) Administración local.
title: ANUNCIO de aprobación inicial do Plan especial do porto do Grove e A Toxa.
range: Anuncio
url: >-
  https://www.xunta.gal/dog/Publicados/2014/20140107/AnuncioL222-301213-0001_gl.html
---
<p>Faise público que a Xunta de Goberno Local, en sesión celebrada o 13 de decembro de 2013, adoptou o seguinte acordo:</p>
    <p>«Aprobación inicial do Plan especial do porto do Grove e A Toxa.</p>
    <p>Recibido da Consellería do Medio Rural e do Mar o proxecto do Plan especial do Porto do Grove e A Toxa. TM. do Grove, Pontevedra para a súa tramitación.</p>
    <p>A Xunta de Goberno Local acorda por unanimidade:</p>
    <p>1. Aprobar inicialmente o Plan especial do porto do Grove e A Toxa promovido polo ente público Portos de Galicia.</p>
    <p>2. Someter o dito documento ao trámite de información pública por prazo dun mes, contado desde a publicación do correspondente edicto no Diario Oficial de Galicia, e publicar, así mesmo, anuncios en dous xornais dos de maior difusión na provincia e no taboleiro de edictos do Concello do Grove.</p>
    <p>3. Ordenar a dilixencia dos documentos.</p>
    <p>4. Notificar o presente acordo aos interesados no procedemento.</p>
    <p>5. Solicitar os informes sectoriais necesarios para a tramitación do expediente.</p>
    <p>Durante o período de información pública o documento aprobado poderá ser consultado nas oficinas da secretaría municipal na rúa Cándido Acuña número 3 do Grove en horario laboral e na páxina web do Concello do Grove, www.concellodogrove.com. As alegacións presentaranse no Rexistro Xeral do Concello do Grove no mesmo enderezo anteriormente citado».</p>
    <p>O Grove, 26 de decembro de 2013</p>
    <footer><p>Julia Aida Filgueira Pérez<br>Alcaldesa accidental</p></footer>

