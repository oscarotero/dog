---
date: '2014-01-07'
id: G2018-181213-0004
page: 404
number: 3
agency: Universidade de Santiago de Compostela
section: IV. Oposicións e concursos.
title: >-
  ANUNCIO do 18 de decembro de 2013 polo que se dá publicidade á resolución da
  mesma data pola que se convocan a concurso público prazas de persoal docente e
  investigador contratado.
range: Anuncio
url: >-
  https://www.xunta.gal/dog/Publicados/2014/20140107/AnuncioG2018-181213-0004_gl.html
---
<p>De conformidade co disposto na Lei orgánica 6/2001, do 21 de decembro, de universidades, modificada pola Lei orgánica 4/2007, do 12 de abril; a Lei 30/1992, do 26 de novembro, de réxime xurídico das administracións públicas e do procedemento administrativo común; Decreto 266/2002, do 6 de setembro, sobre contratación de profesorado universitario; os estatutos da Universidade de Santiago de Compostela, aprobados polo Decreto 28/2004, do 22 de xaneiro; a normativa pola que se regula a selección do persoal docente e investigador contratado e interino, aprobada por acordo do Consello de Goberno do 17 de febreiro de 2005 e modificada polos Consellos de Goberno do 10 de maio de 2007, 19 de xullo de 2007 e 22 de xullo de 2009; o Convenio colectivo para o persoal docente e investigador laboral das universidades da Coruña, Santiago de Compostela e Vigo, subscrito con data do 26 de xaneiro de 2011 (DOG do 14 de abril), prorrogado con data do 12 de xullo de 2013 (DOG do 29 de xullo) e as bases desta convocatoria, logo da autorización da Dirección Xeral de Planificación e Orzamentos, resolve proceder ao anuncio da convocatoria de concurso público nas seguintes categorías: </p>
    <h2>Prazas convocadas polo procedemento ordinario</h2>
    <table>
     <tbody>
      <tr>
       <td>Categoría</td>
       <td>Santiago de Compostela</td>
       <td>Lugo</td>
       <td>Comunidade Autónoma</td>
      </tr>
      <tr>
       <td>Profesor asociado de Ciencias da Saúde</td>
       <td>13</td>
       <td>-</td>
       <td>4</td>
      </tr>
      <tr>
       <td>Profesor interino de substitución</td>
       <td>2</td>
       <td>3</td>
       <td>-</td>
      </tr>
     </tbody>
    </table>
    <p>A convocatoria, na cal figuran as características de cada praza, poderá consultarse nos taboleiros de anuncios da Reitoría e da Vicerreitoría de Coordinación e Planificación do Campus de Lugo. Así mesmo, poderanse consultar na web da Universidade de Santiago de Compostela www.usc.es/profesorado</p>
    <p>A normativa pola cal se rexen os concursos e as instancias atópanse á disposición dos aspirantes na web indicada anteriormente, no Servizo de Planificación de Persoal Docente e Investigador-Colexio de San Xerome, praza do Obradoiro, s/n (Santiago de Compostela) e na Vicerreitoría de Coordinación e Planificación do Campus de Lugo-praza Pío XII, nº 3 (Lugo).</p>
    <p>O prazo de presentación de solicitudes é de quince días hábiles contados desde o día seguinte ao da publicación do anuncio no Diario Oficial de Galicia, e deberán dirixilas ao reitor no modelo oficial, obrigatoriamente acompañadas dos documentos acreditativos.</p>
    <p>Santiago de Compostela, 18 de decembro de 2013</p>
    <footer><p>Juan José Casares Long<br>Reitor da Universidade de Santiago de Compostela</p></footer>

