---
date: '2014-08-13'
id: L354-070814-0002
page: 35028
number: 153
agency: Concello de Ourense
section: VI. Anuncios. b) Administración local.
title: >-
  ANUNCIO da aprobación das bases e convocatoria para a provisión, polo
  procedemento de libre designación, do posto de asesor xurídico.
range: Anuncio
url: >-
  https://www.xunta.gal/dog/Publicados/2014/20140813/AnuncioL354-070814-0002_gl.html
---
<p>Mediante Acordo da Xunta de Goberno Local, do 5 de agosto de 2014, aprobouse e ratificouse o 7 de agosto a convocatoria para a provisión do posto de traballo de asesor xurídico do Concello de Ourense, mediante o procedemento de libre designación, de acordo coas seguintes bases:</p>
    <p>Primeira. Características do posto: asesor xurídico do Concello de Ourense (posto de carácter directivo de acordo cos artigos 129 e 130 da Lei 7/1985, do 2 de abril, reguladora das bases de réxime local).</p>
    <p>Subgrupo A1.</p>
    <p>Nivel de complemento de destino: 30.</p>
    <p>Complemento específico: 40.183 €/anuais.</p>
    <p>Segunda. Poderán concorrer os/as funcionarios/as que reúnan as condicións seguintes:</p>
    <p>a) Estar en posesión do título de licenciado en Dereito.</p>
    <p>b) Ter a condición de funcionario da Administración local con habilitación de carácter nacional, ou ben funcionario de carrera do Estado, das comunidades autónomas ou das entidades locais, aos cales se exixa para o seu ingreso o título de douctor, licenciado, enxeñeiro, arquitecto ou equivalente.</p>
    <p>Terceira. As solicitudes para participar nesta convocatoria presentaranse no Rexistro Xeral do Concello de Ourense ou nas oficinas previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de quince días hábiles contados a partir do seguinte ao da publicación deste acordo no Diario Oficial de Galicia.</p>
    <p>Cuarta. Os/as aspirantes deberán xuntar á petición un <em>curriculum vitae</em> e xustificar, mediante certificación ou copia compulsada, os méritos que aleguen.</p>
    <p>Os méritos alegados e non probados da maneira que se sinala no punto anterior non se terán en conta.</p>
    <p>Quinta. Requirirase o informe favorable do departamento onde preste servizos a persoa que resulte seleccionada, considerándose favorable de non se emitir no prazo de quince días segundo o disposto no artigo 67 do Real decreto 364/1995, do 10 de marzo.</p>
    <p>Sexta. A resolución desta convocatoria farase pública no <em>Diario Oficial de Galicia</em> e pode declararse deserta se se considera oportuno.</p>
    <p>Sétima. O prazo para tomar posesión será de tres días hábiles se non implica cambio de residencia ou de sete días hábiles se comporta cambio de residencia.</p>
    <p>O prazo de toma de posesión empezará a contarse a partir do día seguinte ao do cesamento, que se deberá efectuar o día seguinte ao da publicación do acordo de nomeamento no Diario Oficial de Galicia.</p>
    <p>Cando os/as adxudicatarios/as dos postos obteñan coa súa toma de posesión o reingreso ao servizo activo, o prazo será de vinte días hábiles.</p>
    <p>Oitava. Contra esta orde, que pon fin á vía administrativa, os/as interesados/as poderán interpoñer recurso potestativo de reposición, ante a Xunta de Goberno Local, no prazo dun mes contado desde o día seguinte ao da súa publicación no <em>Diario Oficial de Galicia</em>, de conformidade co establecido na Lei 30/1992, do 26 de novembro, ou poderán impugnala directamente, ante o xulgado do contencioso-administrativo competente, no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Ourense, 7 de agosto de 2014</p>
    <footer><p>(Por delegación da Xunta de Goberno Local do 1 de agosto de 2013)<br>Áurea Elena Soto Vázquez<br>Concelleira delegada</p></footer>

