---
date: '2014-11-18'
id: C141-131114-0005
page: 47824
number: 221
agency: Portos de Galicia
section: VI. Anuncios. a) Administración autonómica.
title: >-
  RESOLUCIÓN do 12 de novembro de 2014 pola que se anuncia a licitación,
  mediante procedemento aberto e sistema multicriterio, tramitación ordinaria e
  expediente anticipado de gasto, do contrato de servizo de limpeza e recollida
  de residuos dos portos dependentes da Zona Sur, suxeito a regulación
  harmonizada.
range: Resolución
url: >-
  https://www.xunta.gal/dog/Publicados/2014/20141118/AnuncioC141-131114-0005_gl.html
---
<p>1. Entidade adxudicadora.</p>
    <p>a) Organismo: entidade pública Portos de Galicia.</p>
    <p>b) Dependencia que impulsa o expediente: Área de Desenvolvemento e Estratexia Portuaria.</p>
    <p>c) Dependencia que tramita o expediente: División de Contratación.</p>
    <p>2. Obxecto do contrato.</p>
    <p>a) Descrición do obxecto: os servizos obxecto do presente contrato están definidos na cláusula 2 do prego de prescricións técnicas particulares (PPT), e comprenden as actividades de limpeza xeral dos portos, a recollida de todo tipo de residuos e dos subprodutos da pesca e o seu transporte para o tratamento que corresponda segundo o tipo de residuos ás plantas de tratamento debidamente autorizadas de acordo coa lexislación ambiental vixente en cada momento, o tratamento dos ditos residuos e subprodutos da pesca nas citadas plantas, a limpeza da lámina de auga dos portos, a desratización das zonas portuarias, a roza da maleza e corte da herba, a limpeza de sumidoiros, pozos e arquetas de rexistro e foxos. Tamén se fará a limpeza das oficinas, dependencias portuarias, básculas, locais e instalacións de vixilancia do código P.B.I.P. e locais de estiba pertencentes a Portos de Galicia, así como dos canlóns e baixantes de recollida de augas pluviais dos edificios portuarios que se indican no prego e o baleirado e recollida das papeleiras instaladas nas zonas portuarias.</p>
    <p>b) Lugar de execución ou de entrega dos bens: recintos portuarios do ente público Portos de Galicia situados na súa zona sur.</p>
    <p>c) Valor estimado do contrato: 2.161.545,90 euros, IVE excluído (equivalente ao orzamento de licitación mais a eventual prórroga de contrato por un ano e o incrementado nun 10 %, para modificacións previstas no punto 24 do cadro de características do contrato –CCC–).</p>
    <p>d) Orzamento base de licitación: un millón trescentos dez mil vinte e sete con oitenta e dous euros (1.310.027,82 €), IVE excluído.</p>
    <p>e) Importe do IVE (10 %): 131.002,78 euros.</p>
    <p>f) Prazo de execución: dous anos con posibilidade de prórroga por un ano máis.</p>
    <p>g) División por lotes: non hai.</p>
    <p>3. Tramitación e procedemento de adxudicación.</p>
    <p>a) Tramitación: ordinaria. Expediente anticipado de gasto.</p>
    <p>b) Procedemento: aberto; sistema multicriterio.</p>
    <p>4. Garantías.</p>
    <p>a) Provisional: non se exixe.</p>
    <p>b) Definitiva: 5 % do orzamento de adxudicación, IVE excluído.</p>
    <p>5. Obtención de documentación e información.</p>
    <p>a) Solicitude de información e consultas sobre os pregos: faranse a través de correo electrónico dirixidos á seguinte conta de correo: concha@portosdegalicia.com</p>
    <p>Teléfono: 981 95 70 25.</p>
    <p>b) Obtención de documentación: o PCAP e o CCC poderanse obter nos seguintes enderezos:</p>
    <p>– Entidade pública Portos de Galicia:</p>
    <p>Enderezo: praza de Europa, nº 5 A, 6º, Área Central, polígono das Fontiñas.</p>
    <p>Localidade e código postal: Santiago de Compostela (A Coruña), 15707.</p>
    <p>Teléfono: 981 95 70 25.</p>
    <p>– Perfil do contratante na web: www.contratosdegalicia.es/resultado.jsp?N=21457</p>
    <p>Neste perfil poderase facer o seguimento das diversas fases do procedemento de contratación.</p>
    <p>– Web do órgano de contratación: www.portosdegalicia.es</p>
    <p>c) A data límite de obtención de documentación e información coincide coa data límite de presentación de ofertas, establecida no número 7.a) deste anuncio.</p>
    <p>6. Requisitos específicos do contratista.</p>
    <p>a) Clasificación:</p>
    <p>– Grupo U (servizos xerais); subgrupo 1: servizos de limpeza en xeral; categoría C.</p>
    <p>– Grupo R (servizos de transportes); subgrupo 5: recollida e transporte de toda clase de residuos; categoría B.</p>
    <p>b) Solvencia económica e financeira: só no caso de que non proceda clasificación.</p>
    <p>c) Solvencia técnica ou profesional: no caso de que se empregue a xustificación desta solvencia mediante unha relación dos principais servizos ou traballos similares aos que son obxecto da presente contratación, realizados nos últimos cinco anos, especificando o título da contratación, a data de contratación, o importe total certificado en cada anualidade (de ser o caso) e os beneficiarios públicos ou privados destes, os limiares económicos específicos e mínimos que deberán acadar os volumes de contratos de servizos deberán ser superiores en importe acumulado nos tres anos, ao 50 % do orzamento base de licitación sen IVE.</p>
    <p>d) Outros requisitos de capacidade: ver cláusulas do PCAP 4.2.2.1. Residuos non perigosos e 4.2.2.2. Residuos perigosos.</p>
    <p>e) Requisitos específicos que se lle esixirán ao adxudicatario do servizo:</p>
    <p>1) O licitador que resulte adxudicatario do servizo deberá presentar, antes da sinatura do contrato, copia compulsada dos contratos definitivos formalizados co xestor ou xestores autorizados para garantir o tratamento axeitado dos residuos recollidos.</p>
    <p>2) O licitador que resulte adxudicatario do servizo está obrigado a subscribir un seguro de responsabilidade civil e de danos fronte a terceiros e fronte a Portos de Galicia e o seu persoal cunha compañía de acreditada solvencia e experiencia no ramo, por un importe mínimo de seiscentos mil (600.000,00) euros por sinistro, e deberá presentar, antes da formalización do contrato, copia compulsada da póliza concertada.</p>
    <p>7. Presentación de ofertas e das solicitudes de participación.</p>
    <p>a) Data límite de presentación: o prazo de presentación de proposicións rematará ás catorce (14.00) horas do día 2 de xaneiro de 2015.</p>
    <p>b) Documentación que hai que presentar: a documentación que deberá presentarse será a indicada no número 7 da cláusula 4 do PCAP. Así mesmo, deberá axustarse ao disposto no número 12 de CCC.</p>
    <p>c) Lugar da presentación:</p>
    <p>– Entidade: as proposicións presentaranse, en tres (3) sobres pechados, no Rexistro Central da entidade pública Portos de Galicia.</p>
    <p>– Enderezo: praza de Europa, nº 5 A, 6º, Área Central, polígono das Fontiñas.</p>
    <p>– Localidade e código postal: Santiago de Compostela (A Coruña), 15707.</p>
    <p>– Teléfono: 902 40 08 70.</p>
    <p>– Fax: 981 54 53 24.</p>
    <p>Tamén se poderán presentar por correo certificado dentro do prazo de admisión sinalado conforme o disposto no artigo 80.4 do Real decreto 1098/2001, do 12 de outubro, polo que se aproba o Regulamento xeral da Lei de contratos das administracións públicas, cumprindo cos requisitos establecidos na cláusula 4.6 do PCAP.</p>
    <p>d) Prazo durante o cal o licitador se obriga a manter a súa oferta: dous (2) meses desde a apertura das proposicións económicas, en virtude do disposto nos números 2 e 4 do artigo 161 do Real decreto lexislativo 3/2011, do 14 de novembro, polo que se aproba o texto refundido da Lei de contratos do sector público.</p>
    <p>e) Criterios de adxudicación: criterios de valoración establecidos no número 14 do CCC.</p>
    <p>f) Variantes: non se admiten.</p>
    <p>g) Melloras: neste procedemento, os licitadores poderán ofertar melloras sobre as condicións mínimas obrigatorias indicadas no prego de prescricións técnicas do contrato (PPT). Estas melloras poderán referirse aos seguintes aspectos:</p>
    <p>– Melloras nas frecuencias dos servizos sobre ás mínimas recollidas no PPT.</p>
    <p>– Incremento das medidas de reutilización ou valorización (en especial a reciclaxe) sobre as mínimas recollidas no PPT.</p>
    <p>– Subministración de materiais (contedores, papeleiras, depósitos, etc.).</p>
    <p>8. Apertura de ofertas.</p>
    <p>a) Entidade: sala de xuntas da entidade pública Portos de Galicia.</p>
    <p>b) Enderezo: praza de Europa, nº 5 A, 6º, Área Central, polígono das Fontiñas.</p>
    <p>c) Localidade e código postal: Santiago de Compostela (A Coruña), 15707.</p>
    <p>d) Data de apertura: a apertura pública das ofertas económicas (sobre B) levarase a cabo nun prazo non superior a sete (7) días contados desde a apertura da documentación administrativa do sobre A. No caso de que ese día coincida en sábado ou festivo, a apertura realizarase o primeiro día hábil seguinte. </p>
    <p>e) Hora: 10.00 horas.</p>
    <p>Se por algún motivo houbese que modificar a data de realización do acto público de apertura de proposicións, reflectirase a nova data no perfil do contratante.</p>
    <p>9. Outras informacións: a mesa de contratación, en cumprimento do disposto na cláusula 4.8.1.1. do PCAP, comprobará en acto previo a documentación administrativa (sobre A) e publicará no perfil do contratante e no taboleiro de anuncios dos servizos centrais de Portos de Galicia o resultado da apertura, para que se emenden, se for o caso, e dentro do prazo que se indique, os defectos materiais observados na dita documentación.</p>
    <p>10. Gastos do anuncio: os gastos que deriven da publicación deste anuncio serán por conta do adxudicatario. </p>
    <p>11. Data de envío do anuncio de licitación do contrato ao Diario Oficial de la Unión Europea (DOUE): 12 de novembro de 2014.</p>
    <p>Santiago de Compostela, 12 de novembro de 2014</p>
    <footer><p>José Juan Durán Hermida<br>Presidente de Portos de Galicia</p></footer>

