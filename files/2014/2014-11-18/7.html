---
date: '2014-11-18'
id: G0164-121114-0002
page: 47748
number: 221
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 10 de novembro de 2014 pola que se modifica a Orde do 14 de agosto de
  2014 pola que se regulan o acceso e a admisión aos ciclos de formación
  profesional básica e se autoriza a súa oferta para o curso 2014/15.
range: Orde
url: >-
  https://www.xunta.gal/dog/Publicados/2014/20141118/AnuncioG0164-121114-0002_gl.html
---
<p>A Lei orgánica 5/2002, do 19 de xuño, das cualificacións e da formación profesional, ordena un sistema integral de formación profesional, cualificacións e acreditación que poida responder con eficacia e transparencia ás demandas sociais e económicas a través das diversas modalidades formativas.</p>
    <p>A Lei orgánica 8/2013, do 9 de decembro, para a mellora da calidade educativa, na súa alínea terceira do artigo único, introduce a alínea 10 no artigo 3 da Lei orgánica 2/2006, do 3 de maio, de educación, e crea os ciclos de formación profesional básica, con indicación de que serán de oferta obrigatoria e carácter gratuíto. </p>
    <p>Así mesmo, na alínea trinta e tres e seguintes da Lei orgánica 8/2013, modifícase a Lei orgánica 2/2006, incluíndo os ciclos formativos dentro da formación profesional do sistema educativo como medida para facilitar a permanencia dos alumnos e as alumnas no sistema educativo e ofrecerlles maiores posibilidades para o seu desenvolvemento persoal e profesional. </p>
    <p>O Decreto 114/2010, do 1 de xullo, polo que se establece a ordenación xeral da formación profesional do sistema educativo de Galicia, establece a estrutura, a organización e a regulamentación xeral da formación profesional do sistema educativo e as directrices que deben cumprir os currículos dos ciclos formativos no ámbito da Comunidade Autónoma de Galicia, e autoriza a persoa titular da consellería con competencias en materia de educación para ditar as disposicións que sexan necesarias para a execución e o desenvolvemento do disposto nel.</p>
    <p>Por Orde da Consellería de Cultura, Educación e Ordenación Universitaria do 14 de agosto de 2014, publicada no Diario Oficial de Galicia do día 26, autorizouse a oferta de ciclos de formación profesional básica, para o curso 2014/15. Resulta necesario modificar esta orde de xeito parcial no relativo aos ciclos e programas formativos relacionados nos seus anexos V e VI.</p>
    <p>Na súa virtude, a Consellería de Cultura, Educación e Ordenación Universitaria, facendo uso das competencias que lle confire o artigo 34.6º da Lei 1/1983, do 22 de febreiro, reguladora da Xunta e da súa Presidencia,</p>
    <h2>DISPÓN:</h2>
    <p>Artigo único</p>
    <p>Modificar a Orde do 14 de agosto pola que se regula o acceso e a admisión aos ciclos formativos de formación profesional básica e se autoriza a súa oferta para o curso 2014/15, aumentando a oferta de ciclos e programas formativos nos centros que se relaciona nos anexos I e II desta orde. </p>
    <p>Estas ensinanzas serán cofinanciadas polo Ministerio de Educación, Cultura e Deporte, e o Fondo Social Europeo, no marco do Programa operativo de emprego, formación e educación.</p>
    <p>Disposición derradeira primeira. Desenvolvemento e execución</p>
    <p>Autorízanse a Dirección Xeral de Educación, Formación Profesional e Innovación Educativa, a Dirección Xeral de Centros e Recursos Humanos, e a Secretaría Xeral Técnica para adoptaren as medidas precisas para a execución desta orde.</p>
    <p>Disposición derradeira segunda. Entrada en vigor</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 10 de novembro de 2014</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>
    <h2>ANEXO I<br>Oferta de ciclos formativos de formación profesional básica<br>para o curso 2014/15 na modalidade de formación profesional dual</h2>
    <table>
     <thead>
      <tr>
       <td>Concello</td>
       <td>Código<br>do centro</td>
       <td>Centro</td>
       <td>Código<br>do ciclo</td>
       <td>Ciclo</td>
      </tr>
     </thead>
     <tbody>
      <tr>
       <td rowspan="2">Arteixo</td>
       <td rowspan="2">15023314</td>
       <td rowspan="2">IES de Sabón</td>
       <td>BADG01</td>
       <td>Servizos administrativos</td>
      </tr>
      <tr>
       <td>BELE01</td>
       <td>Electricidade e electrónica</td>
      </tr>
     </tbody>
    </table>
    <h2>ANEXO II<br>Oferta de programas formativos de formación profesional básica<br>para o curso 2014/15</h2>
    <table>
     <tbody>
      <tr>
       <td>Concello</td>
       <td>Código<br>do centro</td>
       <td>Centro</td>
       <td>Código<br>do programa</td>
       <td>Programa formativo</td>
      </tr>
      <tr>
       <td>Pontevedra</td>
       <td>36017201</td>
       <td>CEE Príncipe Felipe</td>
       <td>BAGA51</td>
       <td>PFB de Xardinaría e viveirismo</td>
      </tr>
     </tbody>
    </table>

