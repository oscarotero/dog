---
date: '2014-05-12'
id: CA02-060514-0004
page: 21239
number: 89
agency: 'Consellería de Medio Ambiente, Territorio e Infraestruturas'
section: II. Autoridades e persoal. b) Nomeamentos.
title: >-
  ORDE do 5 de maio de 2014 pola que se nomean vogais do Xurado de Expropiación
  de Galicia.
range: Orde
url: >-
  https://www.xunta.gal/dog/Publicados/2014/20140512/AnuncioCA02-060514-0004_gl.html
---
<p>A Lei 9/2002, do 30 de decembro, de ordenación urbanística e protección do medio rural de Galicia, prevé, no seu artigo 232, modificado pola Lei 15/2004, do 29 de decembro, a creación do Xurado de Expropiación de Galicia como órgano colexiado permanente da nosa comunidade autónoma especializado nos procedementos para a fixación do prezo xusto na expropiación forzosa, cando a Administración expropiante sexa a Comunidade Autónoma ou as entidades locais do seu ámbito territorial.</p>
    <p>O dito precepto dispón, entre outros aspectos, a composición dese xurado, que se desenvolve mediante o Regulamento de organización e funcionamento do Xurado de Expropiación de Galicia, aprobado mediante Decreto 223/2005, do 16 de xuño.</p>
    <p>O artigo 4 deste regulamento establece, nas letras c), d), e) e f) do seu parágrafo 2º, respecto da composición do xurado, que distintos organismos, entidades e colexios profesionais proporán, cada un deles, un representante que actuará como vogal titular. Así mesmo, prevese a designación, do mesmo xeito, dun vogal suplente que actuará en caso de vacante, ausencia, enfermidade ou calquera outra causa que imposibilite a asistencia daquel titular.</p>
    <p>Todos eles serán nomeados polo conselleiro competente en materia de urbanismo e ordenación do territorio. O mandato destes vogais será de catro anos, renovables por períodos de igual duración, que comezará a computarse desde o día seguinte ao da publicación do nomeamento no Diario Oficial de Galicia, podendo ser, se é o caso, substituído.</p>
    <p>En virtude da Orde do 21 de abril de 2010 pola que se nomean vogais do Xurado de Expropiación de Galicia (publicada no DOG do día 29 de abril), realizouse o nomeamento de vogais, titulares e suplentes, en representación de varios destes organismos e entidades. Esgotada a vixencia do seu mandato e despois de realizar os trámites formais de solicitude de designación aos organismos e entidades sinaladas no anteriormente mencionado artigo 4 que lles corresponde por tempo de mandato, parte deles achegaron a súa proposta.</p>
    <p>Por todo iso,</p>
    <h2>DISPOÑO:</h2>
    <p>Artigo único. Noméanse as persoas que se relacionan no anexo como vogais do Xurado de Expropiación de Galicia.</p>
    <p>Santiago de Compostela, 5 de maio de 2014</p>
    <footer><p>Agustín Hernández Fernández de Rojas<br>Conselleiro de Medio Ambiente, Territorio e Infraestruturas</p></footer>
    <h2>ANEXO</h2>
    <p>Vogais do Xurado de Expropiación de Galicia segundo o disposto no artigo 4.2 d) e f) do Decreto 223/2005, do 16 de xuño.</p>
    <p>1. En representación da Federación Galega de Municipios e Provincias:</p>
    <p>Titular: César López Arribas.</p>
    <p>Suplente: Miguel Iglesias Martínez.</p>
    <p>2. En representación do Colexio Oficial de Enxeñeiros Industriais de Galicia:</p>
    <p>Titular: Miguel Couto Alonso.</p>
    <p>Suplente: Manuel Aurelio Colmenero Guzmán.</p>
    <p>3. En representación do Colexio Oficial de Arquitectos de Galicia:</p>
    <p>Titular: Roberto Caride Fernández.</p>
    <p>Suplente: Alberto de Paula Prieto.</p>

