---
date: '2014-04-14'
id: G0007-240314-0001
page: 17202
number: 72
agency: Xulgado do Social número 3 de Santiago de Compostela
section: V. Administración de xustiza.
title: EDICTO (164/2013).
range: Edicto
url: >-
  https://www.xunta.gal/dog/Publicados/2014/20140414/AnuncioG0007-240314-0001_gl.html
---
<p>Susana Varela Amboage, secretaria do Xulgado do Social número 3 de Santiago de Compostela, fago saber que por resolución ditada no día 24.3.2014, no proceso seguido por instancia de Enrique Barreiro Antonio contra Grafinova, S.A., Vedoira, S.L., Editorial Danui, S.L. e Papeles y Tintas, S.L., rexistrado co número DOI 164/2013, acordouse notificar a dilixencia de ordenación do 14.10.2013 ás codemandadas en ignorado paradoiro:</p>
    <p>Dilixencia de ordenación.</p>
    <p>Secretaria xudicial: Susana Varela Amboage.</p>
    <p>En Santiago de Compostela o catorce de outubro de dous mil trece.</p>
    <p>A parte demandante presentou escrito en que desiste da demanda e encontrándose citado a xuízo o demandado, dáse traslado a este da desistencia por prazo de dez días para que mostre ou non a súa conformidade, segundo o disposto no artigo 20.3 da LAC, facéndolle saber que se non realiza alegacións no prazo establecido se entenderá conforme coa desistencia formulada de contrario.</p>
    <p>Notifíquese ás partes, facéndolles saber que en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, se é o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación: mediante recurso de reposición que se interpoñerá ante quen dita esta resolución, no prazo de tres días hábiles seguintes á súa notificación con expresión da infracción que a xuízo do recorrente contén esta, sen que a interposición do recurso teña efectos suspensivos con respecto á resolución impugnada.</p>
    <p>A secretaria xudicial.</p>
    <p>Fáiselle saber que ten á súa disposición na oficina xudicial a dilixencia de ordenación.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>E para que sirva de notificación en legal forma a Grafinova, S.A., Vedoira, S.L., Editorial Danu, S.L. e Papeles y Tintas, S.L., expídese a presente para a súa publicación no Diario Oficial de Galicia e colocación no taboleiro de anuncios.</p>
    <p>Santiago de Compostela, 24 de marzo de 2014</p>
    <footer><p>A secretaria xudicial</p></footer>

