---
date: '2014-04-14'
id: O92-080414-0001
page: 16985
number: 72
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 3 de abril de 2014 pola que se redistribúen os créditos
  orzamentarios por tipo de destinatario para o exercicio 2014 das axudas do
  Igape ao Programa de apoio á innovación das pequenas e medianas empresas en
  Galicia (Programa Innoempresa), cofinanciado polo Fondo Europeo de
  Desenvolvemento Rexional.
range: Resolución
url: >-
  https://www.xunta.gal/dog/Publicados/2014/20140414/AnuncioO92-080414-0001_gl.html
---
<p>Mediante Resolución do 20 de maio de 2013 publicouse o acordo do Consello de Dirección do Instituto Galego de Promoción Económica que aprobou as bases reguladoras das axudas do Igape ao programa de apoio á innovación das pequenas e medianas empresas en Galicia (Programa Innoempresa), cofinanciado polo Fondo Europeo de Desenvolvemento Rexional (DOG nº 107, do 6 de xuño de 2013) e procedeuse á súa convocatoria para o exercicio 2013, en réxime de concorrencia competitiva, en colaboración coa Axencia Galega de Innovación (GAIN).</p>
    <p>Na dita resolución, no seu punto cuarto, establécese a súa dotación orzamentaria, así como que o director xeral do Igape poderá ampliar os créditos e modificar as partidas orzamentarias, logo de declaración de dispoñibilidade dos créditos nos termos referidos no artigo 30.2 do Decreto 11/2009, mediante resolución publicada para o efecto.</p>
    <p>Mediante Resolución do 17 de decembro de 2013 ampliouse o crédito para que puidesen ser atendidas todas as solicitudes (DOG nº 242, do 19 de decembro).</p>
    <p>Tendo en conta o volume de solicitudes recibidas e tratando de dar resposta á ampla demanda de axuda, parece oportuno redistribuír os créditos orzamentarios segundo os destinatarios das axudas establecidas nestas bases.</p>
    <p>Na súa virtude e de conformidade coas facultades que teño conferidas,</p>
    <footer><p>RESOLVO:</p></footer>
    <p>Único. Redistribúense os créditos orzamentarios por tipo de destinatario para as axudas do Igape ao Programa de apoio á innovación das pequenas e medianas empresas en Galicia (Programa Innoempresa), cofinanciado polo Fondo Europeo de Desenvolvemento Rexional (DOG nº 107, de 6 de xuño de 2013), que quedan establecidos da seguinte forma:</p>
    <table>
     <tbody>
      <tr>
       <td>Partida orzamentaria</td>
       <td>Orzamento 2014</td>
      </tr>
      <tr>
       <td>08.A1.741A.770.2 (empresas)</td>
       <td>3.582.788,28</td>
      </tr>
      <tr>
       <td>08.A1.741A.781.2 (entidades sen ánimo de lucro)</td>
       <td>267.770,78</td>
      </tr>
      <tr>
       <td>Total</td>
       <td>3.850.559,06</td>
      </tr>
     </tbody>
    </table>
    <p>Santiago de Compostela, 3 de abril de 2014</p>
    <footer><p>Javier Aguilera Navarro<br>Director xeral do Instituto Galego de Promoción Económica</p></footer>

