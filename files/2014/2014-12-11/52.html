---
date: '2014-12-11'
id: O3P2-041214-0001
page: 50944
number: 237
agency: Instituto Galego de Seguridade e Saúde Laboral
section: VI. Anuncios. a) Administración autonómica.
title: >-
  RESOLUCIÓN do 4 de decembro de 2014 pola que se anuncia a licitación, polo
  procedemento aberto e multicriterio, tramitación urxente, anticipado de gasto
  e documentalmente simplificado, para a contratación dun servizo de limpeza no
  centro deste instituto en Pontevedra (expediente PA 4/2014).
range: Resolución
url: >-
  https://www.xunta.gal/dog/Publicados/2014/20141211/AnuncioO3P2-041214-0001_gl.html
---
<p>1. Entidade adxudicadora. </p>
    <p>a) Organismo: Instituto Galego de Seguridade e Saúde Laboral (Issga).</p>
    <p>b) Dependencia que tramita o expediente: Subdirección Xeral de Administración e Persoal.</p>
    <p>c) Número de expediente: PA 4/2014.</p>
    <p>2. Obxecto do contrato: prestación do servizo de limpeza no edificio do centro do Issga en Pontevedra, sito no camiño Coto do Coello, 2, Rande, no concello de Redondela.</p>
    <p>3. Prazo de execución: dous anos desde a data da sinatura do contrato (previsiblemente o 1 de febreiro de 2015). Este contrato admite prórrogas anuais ata un máximo de 2 anos.</p>
    <p>4. Tramitación, procedemento e forma de adxudicación: urxente, anticipado de gasto, aberto e multicriterio, documentalmente simplificada. Os criterios de adxudicación recóllense na cláusula 5 do PCAP.</p>
    <p>5. CPA: 81.2. CPV: 90911200-4.</p>
    <p>6. Orzamento máximo de licitación: 86.878,00 €, IVE incluído. </p>
    <p>7. Garantías.</p>
    <p>a) Garantía provisional: non se exixe. </p>
    <p>b) Garantía definitiva: 5 % do importe de adxudicación excluído o IVE.</p>
    <p>8. Obtención de documentación e información: Servizo de Administración Xeral do Issga. Casa da Parra, praza da Quintana, s/n, 15704 Santiago de Compostela. Tfno.: 881 99 93 34, fax: 881 99 94 33. Correo electrónico: issga.subdireccionpersoal@xunta.es</p>
    <p>9. Perfil do contratante: http://www.contratosdegalicia.es/resultado.jsp?N=21682</p>
    <p>10. Requisitos específicos do contratista.</p>
    <p>a) Clasificación: non se exixe.</p>
    <p>b) Solvencia económica e financeira e solvencia técnica e profesional: deberán xustificarse polos medios sinalados respectivamente na cláusula 4.3.8) e 4.3.9) do PCAP.</p>
    <p>11. Presentación de proposicións.</p>
    <p>a) Data límite de presentación: oitavo día natural a partir do seguinte ao da publicación desta resolución no <em>Diario Oficial de Galicia</em>, agás que o último día sexa sábado ou inhábil, caso en que se prorrogará o prazo ao seguinte día hábil.</p>
    <p>b) Documentación a presentar: a sinalada na cláusula 4 do PCAP.</p>
    <p>c) Lugar e forma de presentación: Rexistro Xeral do Issga, situado na Casa da Parra, praza da Quintana de Vivos, s/n, 15704 Santiago de Compostela. Cando a documentación se envíe por correo, o licitador deberá xustificar a data de imposición do envío na oficina de Correos e anunciarlle ao órgano de contratación, no mesmo día, a remisión da oferta mediante fax, télex, telegrama ou correo electrónico. Esta notificación cursarase ao Servizo de Administración Xeral do Issga referido no punto 8.</p>
    <p>12. Apertura das ofertas: unha vez rematado o prazo de presentación de proposicións faranse públicas no perfil de contratante as convocatorias das mesas para a apertura dos sobres 2 e 3, que terán lugar en acto público nunha sala de xuntas da Consellería de Traballo e Benestar, Edificio Administrativo San Lázaro, s/n.</p>
    <p>13. Gastos do anuncio: serán por conta do adxudicatario do contrato.</p>
    <p>Santiago de Compostela, 4 de decembro de 2014</p>
    <footer><p>P.S. (Orde do 17 de novembro de 2014)<br>Patricia García Antelo <br>Subdirectora xeral de Administración e Persoal</p></footer>

