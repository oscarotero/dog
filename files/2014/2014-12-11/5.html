---
date: '2014-12-11'
id: O92-031214-0001
page: 50847
number: 237
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 21 de novembro de 2014 pola que se adhiren dúas entidades
  financeiras ao convenio de colaboración para a habilitación dunha liña de
  avais para facilitarlles ás pemes galegas, auxiliares da construción naval, o
  acceso ao financiamento operativo adicional.
range: Resolución
url: >-
  https://www.xunta.gal/dog/Publicados/2014/20141211/AnuncioO92-031214-0001_gl.html
---
<p>O Consello de Dirección do Igape, na súa xuntanza do 23 de xullo de 2014, acordou por unanimidade dos seus membros asistentes a aprobación das bases reguladoras para a habilitación dunha liña de avais do Instituto Galego de Promoción Económica (Igape) para facilitarlles ás empresas galegas auxiliares do sector naval o acceso ao financiamento operativo adicional, instrumentadas mediante convenio coas entidades colaboradoras. Sendo as ditas bases publicadas mediante Resolución do 22 de setembro de 2014<br>(DOG nº 186, do 30 de setembro).</p>
    <p>Xunto co texto das ditas bases publicouse a relación das entidades financeiras que se adheriron ao convenio.</p>
    <p>Ao ratificarse o 13 e o 18 de novembro de 2014, respectivamente, a adhesión das entidades financeiras Banco Pastor, S.A. e Banco Popular Español, S.A., cómpre facelo público.</p>
    <p>Polo que antecede, en virtude das facultades que teño conferidas mediante o artigo 12.a) da Lei 5/1992, do 10 de xuño, de creación do Instituto Galego de Promoción Económica, e do artigo 11.1.a) do Decreto 317/1992, do 12 de novembro, polo que se aproba o Regulamento do Igape,</p>
    <h2>RESOLVO:</h2>
    <p>Único. Engadir as entidades financeiras Banco Pastor, S.A. e Banco Popular Español, S.A. á relación de entidades financeiras adheridas ao convenio de colaboración para a habilitación dunha liña de avais do Instituto Galego de Promoción Económica (Igape) para facilitarlles ás pemes galegas, auxiliares da construción naval, o acceso ao financiamento operativo adicional, asinado o 22 de setembro de 2014.</p>
    <p>Santiago de Compostela, 21 de novembro de 2014</p>
    <footer><p>Javier Aguilera Navarro<br>Director xeral do Instituto Galego de Promoción Económica</p></footer>

