---
date: '2014-11-25'
id: O150-191114-0001
page: 48522
number: 226
agency: Escola Galega de Administración Pública
section: III. Outras disposicións.
title: >-
  RESOLUCIÓN do 18 de novembro de 2014 pola que se convoca a xornada

  As posibilidades de mediación nas relacións entre os cidadáns e as
  administracións públicas.
range: Resolución
url: >-
  https://www.xunta.gal/dog/Publicados/2014/20141125/AnuncioO150-191114-0001_gl.html
---
<p>Dentro do plan de actividades da Escola Galega de Administración Pública para o ano 2014 e de acordo coas funcións atribuídas pola Lei 4/1987, do 27 de maio, de creación da Escola, modificada pola Lei 10/1989, do 10 de xullo, convócase a xornada «As posibilidades de mediación nas relacións entre os cidadáns e as administracións públicas», conforme as seguintes bases:</p>
    <p>1. Obxectivos.</p>
    <p>O principal obxectivo desta xornada é espertar nos asistentes o interese por unha forma diferente de resolución dos conflitos entre os cidadáns e as administracións, alternativa á promoción de recursos administrativos e/ou xurisdicionais.</p>
    <p>2. Contidos.</p>
    <p>Serán tratados, entre outros, os seguintes temas:</p>
    <p>– Marco legal actual e perspectivas de futuro sobre as regulacións da mediación no ámbito contencioso-administrativo.</p>
    <p>– Experiencias de mediación nos xulgados do contencioso-administrativo.</p>
    <p>– Posibilidades presentes e futuras da mediación contencioso-administrativa.</p>
    <p>– Posibilidades da mediación interadministrativa e resultado da posta en marcha do proxecto piloto de mediación xudicial nos xulgados de Canarias.</p>
    <p>– A terminación convencional dos expedientes: unha posibilidade inexplorada da LPAC.</p>
    <p>– O tribunal multiportas ou outra forma de organizar a oficina xudicial como mecanismo para dispensar unha tutela xudicial eficaz.</p>
    <p>– A mediación, outra forma de administrar xustiza.</p>
    <p>– A mediación como oportunidade para obter algunha vantaxe por parte de todos os intervenientes no proceso.</p>
    <p>– Simulación dun asunto para a mediación interadministrativa.</p>
    <p>– Viabilidade da mediación administrativa.</p>
    <p>3. Destinatarios.</p>
    <p>Persoal ao servizo das administracións públicas, tanto estatal, autonómica como local, así como dos seus entes instrumentais, persoal ao servizo da Administración de xustiza, xuristas, profesionais, docentes, universitarios e interesados en xeral.</p>
    <p>4. Desenvolvemento.</p>
    <p>Lugar: EGAP, rúa Madrid, 2-4, Santiago de Compostela.</p>
    <p>Data: 3 de decembro de 2014.</p>
    <p>Horario: mañá e tarde.</p>
    <p>Duración: oito horas lectivas.</p>
    <p>5. Número de prazas.</p>
    <p>Limitado pola capacidade do local.</p>
    <p>6. Inscrición.</p>
    <p>As persoas interesadas deberán formalizar a súa inscrición a través da área de matrícula da web da EGAP: https://egap.xunta.es/matricula/</p>
    <p>O prazo para inscribirse estará aberto desde o día seguinte ao da publicación desta resolución no Diario Oficial de Galicia ata as 11.00 horas do día 2 de decembro de 2014.</p>
    <p>Poderá obterse calquera outra información, das 8.30 ás 14.30 horas, nos teléfonos:</p>
    <p>981 54 62 41 / 981 54 62 39</p>
    <p>7. Modificacións.</p>
    <p>A EGAP reserva para si a facultade de interpretar e de resolver as incidencias que poidan xurdir no desenvolvemento desta xornada, así como a facultade de cancelala se o escaso número de solicitudes non xustificase a súa realización.</p>
    <p>8. Certificado de asistencia oficial.</p>
    <p>Ao final da xornada entregarase un certificado de asistencia a aquelas persoas inscritas que participasen asiduamente e sempre que a súa asistencia fose igual ou superior ao 90 % das horas lectivas programado; para estes efectos, todos os alumnos deberán identificarse nos preceptivos controis de asistencia. Neste documento aparecerán, de forma expresa, o contido, a carga lectiva, a data, o lugar de realización e o selo oficial da institución.</p>
    <p>Santiago de Compostela, 18 de novembro de 2014</p>
    <footer><p>Sonia Rodríguez-Campos González<br>Directora da Escola Galega de Administración Pública</p></footer>

