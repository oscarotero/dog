---
date: '2014-11-25'
id: CA04-311014-0001
page: 48576
number: 226
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 31 de outubro de 2014, da Xefatura Territorial de Pontevedra,
  pola que se anuncia o levantamento das actas previas á ocupación dos bens e
  dereitos afectados pola instalación eléctrica do centro de manobra e punto
  fronteira de distribución Mourelle, no concello de Mondariz, do que resulta
  como beneficiaria a empresa Eléctrica de Moscoso, S.L. (expediente IN407A
  2014/105-4).
range: Resolución
url: >-
  https://www.xunta.gal/dog/Publicados/2014/20141125/AnuncioCA04-311014-0001_gl.html
---
<p>A instalación denominada de centro de manobra e punto fronteira de distribución Mourelle, no concello de Mondariz, foi declarada de utilidade pública mediante Resolución do 21 de outubro de 2014, da Xefatura Territorial de Pontevedra, o que leva implícita a urxente ocupación dos bens e dereitos afectados. Ten a condición de beneficiaria a empresa Eléctrica de Moscoso, S.L.</p>
    <p>Segundo o disposto no artigo 52 da Lei de expropiación forzosa e no artigo 54.1 da Lei 54/1997, do 27 de novembro, do sector eléctrico, comunícase que o día 10 de decembro de 2014, a partir das 10.00 horas, terá lugar sobre o terreo o levantamento das actas previas á ocupación dos bens e dereitos contidos na relación de predios que se expón xunto con esta resolución e no taboleiro de edictos do Concello de Mondariz.</p>
    <p>Os interesados recibirán unha notificación individual coa debida antelación legal, na cal se lles comunicará a data e a hora en que deberán presentarse nos seus predios, informándolles de que poderán ir acompañados por un perito ou un notario, pola súa conta, se así o consideran conveniente.</p>
    <p>Esta publicación servirá de comunicación para os titulares daqueles predios que figuran como descoñecidos ou se ignora o lugar de notificación, de acordo co establecido no artigo 59.4 da Lei 30/1992, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
    <p>Vigo, 31 de outubro de 2014</p>
    <footer><p>Ignacio Rial Santomé<br>Xefe territorial de Pontevedra</p></footer>
    <h2>ANEXO</h2>
    <p class="basic-paragraph">Centro de manobra e punto fronteira de distribución Mourelle</p>
    <table>
     <tbody>
      <tr>
       <td>Nº</td>
       <td>Lugar</td>
       <td>Cultivo</td>
       <td>Nome e apelidos</td>
       <td>Enderezo</td>
       <td>CP-Concello</td>
       <td>Nº apoio</td>
       <td>m2 chan</td>
       <td>Concello do proxecto</td>
      </tr>
      <tr>
       <td>1</td>
       <td>Pontellón da Machada</td>
       <td>Pastos</td>
       <td>Hrdos. José Lorenzo Alén</td>
       <td>Descoñecido</td>
       <td>Descoñecido</td>
       <td>CM</td>
       <td>45</td>
       <td>Mondariz</td>
      </tr>
     </tbody>
    </table>

