---
date: '2014-10-14'
id: L178-110914-0001
page: 44247
number: 196
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de información pública sobre a modificación puntual dos plans parciais
  do SUP-2 (Cornes) e do SUP-3 (A Ponte Pedriña).
range: Anuncio
url: >-
  https://www.xunta.gal/dog/Publicados/2014/20141014/AnuncioL178-110914-0001_gl.html
---
<p>A Xunta de Goberno da cidade de Santiago de Compostela, na sesión ordinaria que tivo lugar o día 22 de agosto de 2014, adoptou o seguinte acordo:</p>
    <p>a) Aprobar inicialmente o proxecto de modificación puntual do Plan parcial do SUP-2 (Cornes) e do SUP-3 (A Ponte Pedriña), segundo o proxecto formulado de oficio polo Concello a través do Servizo Técnico de Planeamento e Xestión.</p>
    <p>b) En aplicación do procedemento regulado polo artigo 86.1.a) da Lei 9/2002, do 30 de decembro, de ordenación urbanística e protección do medio rural de Galicia (LOUG), o expediente someterase a información pública durante o prazo dun mes, mediante anuncio que para o efecto se publicará no <em>Diario Oficial de Galicia</em> e en dous dos xornais de maior circulación na provincia. Simultaneamente, efectuarase notificación individualizada a todos os propietarios dos terreos afectados, segundo figuren no Catastro.</p>
    <p>c) Durante o trámite de información pública, a teor do artigo 86.1.b) da LOUG, recadaranse das administracións competentes os informes sectoriais preceptivos.</p>
    <p>De conformidade co previsto no artigo 94.4 da LOUG, para a aprobación definitiva do proxecto de modificación será preciso obter o informe favorable da Comisión Superior de Urbanismo de Galicia.</p>
    <p>En aplicación do disposto no artigo 86.1.a) da LOUG, o expediente sométese ao trámite de información pública durante o prazo dun mes, contado a partir do día seguinte ao da publicación deste anuncio no <em>Diario Oficial de Galicia</em>, co fin de que os interesados poidan consultar o expediente no Servizo de Planeamento e Xestión e, de ser o caso, formular as alegacións que xulguen oportunas.</p>
    <p>Santiago de Compostela, 4 de setembro de 2014</p>
    <footer><p>Teresa Gutiérrez López<br>Concelleira delegada da Área de Desenvolvemento Urbano e Sostible</p></footer>

