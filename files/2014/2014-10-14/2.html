---
date: '2014-10-14'
id: CA02-101014-0003
page: 44141
number: 196
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  ORDE do 13 de outubro de 2014 pola que se amplía o prazo de xustificación do
  fin das actividades e do pagamento de conceptos correspondentes establecido na
  Orde do 22 de maio de 2014, pola que se establecen as bases reguladoras para a
  concesión de axudas a entidades colaboradoras de pesca fluvial para o fomento
  da riqueza piscícola e se convocan para o ano 2014.
range: Orde
url: >-
  https://www.xunta.gal/dog/Publicados/2014/20141014/AnuncioCA02-101014-0003_gl.html
---
<p>O 12 de xuño de 2014 publicouse no <em>Diario Oficial de Galicia</em> a Orde do 22 de maio de 2014 pola que se establecen as bases reguladoras para a concesión de axudas a entidades colaboradoras de pesca fluvial para o fomento da riqueza piscícola e se convocan para o ano 2014.</p>
    <p>No artigo 16 establécese que o prazo para a xustificación do fin das actividades e do pagamento de conceptos correspondentes a elas finalizará o día 15 de outubro de 2014 e que, non obstante, se poderá conceder, por petición xustificada da interesada, realizada antes da finalización do prazo establecido e sempre que non se prexudiquen dereitos de terceiros, unha ampliación do prazo de xustificación das axudas que non excederá a metade do prazo inicialmente previsto.</p>
    <p>O número de solicitudes presentadas, a necesidade de efectuar un gran número de requirimentos para completar a documentación presentada coa solicitude ou emenda de erros, ademais do breve período de tempo outorgado aos adxudicatarios para xustificar o gasto, imposibilita o cumprimento dos prazos establecidos na orde para a xustificación do fin das actividades e do pagamento de conceptos correspondentes a elas, polo que é procedente ampliar o prazo de xustificación previsto na Orde do 22 de maio de 2014.</p>
    <p>En virtude do exposto, e no uso das facultades que teño conferidas pola Lei 1/1983, do 22 de febreiro, reguladora da Xunta e da súa Presidencia,</p>
    <h2>DISPOÑO:</h2>
    <p>Artigo único. <em>Modificación do punto 1 do artigo 16 da Orde do 22 de maio de 2014 pola que se establecen as bases reguladoras para a concesión de axudas a entidades colaboradoras de pesca fluvial para o fomento da riqueza piscícola e se convocan para o ano 2014</em></p>
    <p>O artigo 16.1 da referida orde queda redactado nos seguintes termos:</p>
    <p>«1. O prazo para a xustificación do fin das actividades e do pagamento de conceptos correspondentes a elas finalizará o día 1 de decembro de 2014».</p>
    <p>Disposición adicional</p>
    <p>A modificación establecida non supón a apertura dun novo prazo de presentación de solicitudes de axudas.</p>
    <p>Disposición derradeira</p>
    <p>Esta orde entrará en vigor o mesmo día da súa publicación no <em>Diario Oficial de Galicia</em>.</p>
    <p>Santiago de Compostela, 13 de outubro de 2014</p>
    <footer><p>P.S. (Decreto 122/2014, do 25 de setembro; DOG nº 184, do 26 de setembro)<br>Alfonso Rueda Valenzuela<br>Vicepresidente e conselleiro de Presidencia, Administracións Públicas e Xustiza</p></footer>

