---
date: '2014-10-14'
id: CA04-250914-0003
page: 44207
number: 196
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 23 de setembro de 2014, da Xefatura Territorial da Coruña, pola
  que se concede a autorización administrativa previa e de construción dunha
  instalación eléctrica no concello da Coruña (IN407A 2014/083-1).
range: Resolución
url: >-
  https://www.xunta.gal/dog/Publicados/2014/20141014/AnuncioCA04-250914-0003_gl.html
---
<p>Visto o expediente para outorgamento de autorización administrativa previa e de construción da instalación eléctrica que a seguir se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: avda. de Arteixo, 171, 15007 A Coruña.</p>
    <p>Denominación: LMTS e CTS rúa Alcalde Puga e Parga, nº 3.</p>
    <p>Situación: concello da Coruña.</p>
    <p>Características técnicas: </p>
    <p>– Liña de media tensión subterránea a 15/20 kV, cunha lonxitude de 0,106 km, coa orixe en empalmes proxectados na LMTS. ERI-728, tramo entre o CT Marina Nieto, 12 (expediente 460/07) e o CT Fernández Latorre, 56 (expediente 178/00), con condutor tipo RHZ1-2OL 12/20 kV 3 (1×240 Al), e final no CT Alcalde Puga e Parga nº 3 (proxectado).</p>
    <p>– Centro de transformación subterráneo non prefabricado 2L+1P, cunha potencia de 250 kVA e unha relación de transformación de 15.000/400-230 V.</p>
    <p>Cumpridos os trámites ordenados na Lei 24/2013, do 26 de decembro (BOE nº 310), do sector eléctrico, e no título VII, capítulo II, do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e de acordo coa Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (<em>Diario Oficial de Galicia</em> nº 54), esta xefatura territorial resolve:</p>
    <p>Conceder a autorización administrativa previa e a autorización administrativa de construción da dita instalación, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación.</p>
    <p>Esta instalación está previsto que se execute nun prazo dun ano, contado a partir da data da última autorización administrativa necesaria.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>Contra esta resolución, que non é definitiva en vía administrativa, cabe interpor recurso de alzada ante o conselleiro de Economía e Industria no prazo dun mes contado a partir do día seguinte ao da súa notificación ou publicación nos termos establecidos nos artigos 107, 110, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro), sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 23 de setembro de 2014</p>
    <footer><p>Isidoro Martínez Arca<br>Xefe territorial da Coruña</p></footer>

