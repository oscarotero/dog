---
date: '2014-10-29'
id: CA02-231014-0001
page: 45768
number: 207
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  ORDE do 22 de outubro de 2014 pola que se amplía o prazo de notificación e
  remate das accións e solicitude de pagamento da primeira anualidade
  establecido na Orde do 28 de xullo de 2014 pola que se establecen as bases
  reguladoras para a concesión de axudas a actividades, actuacións ou medidas de
  concellos incluídos na Rede Natura 2000 e a súa convocatoria para os anos 2014
  e 2015 cofinanciada co Fondo Europeo Agrícola de Desenvolvemento Rural
  (Feader).
range: Orde
url: >-
  https://www.xunta.gal/dog/Publicados/2014/20141029/AnuncioCA02-231014-0001_gl.html
---
<footer><p><img src="/dog/Publicados/2014/20141029/AnuncioCA02-231014-0001_gl-web-images/FEADER%20gallego_fmt.jpeg" alt="missing image file"></p></footer>
    <p>O 7 de agosto de 2014 publicouse no Diario Oficial de Galicia a Orde do 28 de xullo de 2014 pola que se establecen as bases reguladoras para a concesión de axudas a actividades, actuacións ou medidas de concellos incluídos na Rede Natura 2000 e a súa convocatoria para os anos 2014 e 2015 cofinanciada co Fondo Europeo Agrícola de Desenvolvemento Rural (Feader).</p>
    <p>No artigo 20.7 establécese que a notificación e remate das accións (total ou parcial) e solicitude de pagamento das axudas deberá xustificarse como data límite do 15 de novembro de 2014 para a anualidade do ano 2014 e do 15 de xuño de 2015 para a anualidade do ano 2015 e que estes prazos serán en todo caso improrrogables. Para estes efectos, considérase gasto realizado o que foi efectivamente aboado con anterioridade á finalización do período de xustificación.</p>
    <p>O elevado número de solicitudes presentadas, a necesidade de efectuar un gran número de requirimentos para completar a documentación presentada coa solicitude ou emenda de erros, ademais da obriga de efectuar unha inspección sobre o terreo para comprobar a realidade e viabilidade do solicitado, previa á proposta de resolución da concesión das axudas, imposibilita o cumprimento dos prazos establecidos na orde para a execución e xustificación polos beneficiarios das axudas, polo que é procedente ampliar o prazo de notificación e remate das accións e solicitude de pagamento da anualidade do<br>ano 2014.</p>
    <p>En virtude do exposto, e no uso das facultades que teño conferidas pola Lei 1/1983, do 22 de febreiro, reguladora da Xunta e da súa Presidencia,</p>
    <h2>DISPOÑO:</h2>
    <p>Artigo único</p>
    <p>Modificación do punto 7 do artigo 20 da Orde do 28 de xullo de 2014 pola que se establecen as bases reguladoras para a concesión de axudas a actividades, actuacións ou medidas de concellos incluídos na Rede Natura 2000 e a súa convocatoria para os anos 2014 e 2015 cofinanciada co Fondo Europeo Agrícola de Desenvolvemento Rural (Feader).</p>
    <p>O artigo 20.7 da referida orde queda redactado nos seguintes termos:</p>
    <p>«7. A notificación e remate das accións (total ou parcial) e solicitude de pagamento das axudas deberá xustificarse con data límite do 19 de decembro de 2014 para a anualidade do ano 2014 e do 15 de xuño de 2015 para a anualidade do ano 2015. Estes prazos serán en todo caso improrrogables. Para estes efectos considérase gasto realizado o que foi efectivamente aboado con anterioridade á finalización do período de xustificación».</p>
    <p>Disposición adicional</p>
    <p>As modificacións establecidas non supoñen a apertura dun novo prazo de presentación de solicitudes de axudas.</p>
    <p>Disposición derradeira</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 22 de outubro de 2014</p>
    <footer><p>P.S. (Decreto 122/2014, do 25 de setembro; DOG núm. 184, do 26 de setembro)<br>Alfonso Rueda Valenzuela<br>Vicepresidente e conselleiro de Presidencia, Administracións Públicas e Xustiza</p></footer>

