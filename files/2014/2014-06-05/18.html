---
date: '2014-06-05'
id: G0244-280514-0002
page: 25550
number: 106
agency: >-
  Vicepresidencia e Consellería de Presidencia, Administracións Públicas e
  Xustiza
section: VI. Anuncios. a) Administración autonómica.
title: >-
  ANUNCIO do 23 de abril de 2014, da Xunta de Expurgación da Documentación
  Xudicial de Galicia, polo que se dá publicidade á expurgación de expedientes
  xudiciais.
range: Anuncio
url: >-
  https://www.xunta.gal/dog/Publicados/2014/20140605/AnuncioG0244-280514-0002_gl.html
---
<p>Consonte o previsto no artigo 16 do Real decreto 937/2003, do 18 de xullo, de modernización dos arquivos xudiciais, precédese á publicación da Resolución adoptada pola Xunta de Expurgación da Documentación Xudicial de Galicia, na sesión que tivo lugar o día 23 de abril de 2014, na súa sede no Tribunal Superior de Xustiza de Galicia.</p>
    <p>Na dita sesión e de acordo co informe emitido pola Consellería de Cultura, Educación e Ordenación Universitaria (Secretaría Xeral de Cultura), acordouse proceder á eliminación dos procedementos xudiciais que se atopan no arquivo de xestión da Sala do Social do Tribunal Superior de Xustiza de Galicia dos recursos de suplicación e recursos de queixa dos anos 1989 a 1991, ambos os dous anos incluídos. Consérvanse os recursos de audiencia en rebeldía do dito tribunal e dos mesmos anos para a súa remisión ao Arquivo do Reino de Galicia.</p>
    <p>En virtude do disposto no artigo 16 do Real decreto 937/2003, do 18 de xullo, de modernización dos arquivos xudiciais, os interesados nas actuacións xudiciais de referencia contarán cun prazo de dous meses para recuperar aqueles documentos que presentaron no seu día no proceso. Quen pretenda recuperar documentos propios achegados ás actuacións xudiciais ou obter testemuño ou certificación destas por ter interese lexítimo, formulará a súa solicitude por escrito, directamente ou a través de representantes con poder suficiente, ante o secretario da Xunta de Expurgación, no prazo mencionado. Transcorrido o dito prazo, teranse por decaídos no seu dereito a recuperar os documentos.</p>
    <p>A Coruña, 23 de abril de 2014</p>
    <footer><p>José Antonio Ballestero Pascual<br>Presidente da Xunta de Expurgación da Documentación Xudicial de Galicia</p></footer>

