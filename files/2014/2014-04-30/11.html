---
date: '2014-04-30'
id: U500-210414-0003
page: 19801
number: 82
agency: Universidade de Vigo
section: III. Outras disposicións.
title: >-
  RESOLUCIÓN do 21 de abril de 2014 pola que se crea un ficheiro de datos de
  carácter persoal.
range: Resolución
url: >-
  https://www.xunta.gal/dog/Publicados/2014/20140430/AnuncioU500-210414-0003_gl.html
---
<p>O artigo 20 da Lei orgánica 15/1999, do 13 de decembro, de protección de datos de carácter persoal (LOPD), establece que a creación, modificación ou supresión dos ficheiros das administracións públicas só se poderá facer por medio de disposición xeral publicada no <em>Boletín Oficial del Estado </em>ou diario oficial correspondente.</p>
    <p>Co fin de dar cumprimento ao mandato legal do artigo 20 da LOPD, sobre creación e modificación de ficheiros que conteñan datos de carácter persoal xestionados pola Universidade, asegurar aos administrados o exercicio dos seus lexítimos dereitos, e tendo cumprido os trámites establecidos na Lei 8/2001, do 13 de xullo, e o Decreto 99/2002, de 1 de xullo, esta reitoría</p>
    <h2>RESOLVE:</h2>
    <p>Primeiro. De conformidade co previsto no artigo 20 da LOPD, e para os efectos previstos, créase o ficheiro sinalado no anexo indicando o nivel de medidas de seguridade correspondente, en aplicación do Real decreto 1720/2007, de desenvolvemento da LOPD.</p>
    <p>Segundo. O ficheiro que se indica no anexo rexerase polas disposicións xerais e instrucións que se sinalan, e estará sometido, en todo caso, ás normas legais e aos regulamentos de superior rango que lle sexan aplicables.</p>
    <p>Terceiro. Ademais das cesións previstas, pódense realizar cesións sempre que se recollan nunha norma ou para os efectos de remitirlles os datos aos servizos estatísticos, tanto estatais como autonómicos, para o desenvolvemento das funcións propias destes servizos e entidades, e cos límites establecidos pola lei.</p>
    <p>Cuarto. Esta resolución entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Vigo, 21 de abril de 2014</p>
    <footer><p>Salustiano Mato de la Iglesia<br>Reitor da Universidade de Vigo</p></footer>
    <h2>ANEXO<br>Ficheiro xestión de queixas</h2>
    <p>Nome: Sistema de queixas, suxestións e parabéns.</p>
    <p>Descrición: ficheiro con datos de persoas usuarias que presentan queixas, suxestións e parabéns.</p>
    <p>Finalidade: xestión e control do sistema de queixas, suxestións e parabéns.</p>
    <p>Uso: xestión e control de persoas usuarias.</p>
    <p>Persoas ou colectivos dos cales se pretende obter datos ou resultan obrigados a subministralos: persoas usuarias da Universidade de Vigo.</p>
    <p>Procedemento de recollida de datos:</p>
    <p>Procedencia dos datos: a persoa interesada ou o seu representante legal. Outras persoas físicas.</p>
    <p>Procedemento de recollida: formularios. Transmisión electrónica/internet.</p>
    <p>Soporte utilizado para a obtención: papel. Soporte informático e vía telemática.</p>
    <p>Estrutura básica do ficheiro automatizado e descrición dos datos contidos nel: </p>
    <p>Datos de carácter identificativo: DNI/NIF. Nome e apelidos. Enderezo (postal, electrónico). Conta de usuario/a.</p>
    <p>Cesións de datos que se prevén: non se prevén.</p>
    <p>Responsable do ficheiro: Xerencia. Campus Universitario. CP 36310 Vigo. Pontevedra.</p>
    <p>Órgano ante o cal se poden exercer os dereitos ARCO: Xerencia. Edificio Servizos Centrais. Campus Universitario, s/n. 36310 Vigo. Pontevedra.</p>
    <p>Carácter do ficheiro: automatizado.</p>
    <p>Nivel e medidas de seguridade: básico.</p>

