---
date: '2014-04-30'
id: G0165-160414-0011
page: 19867
number: 82
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO do 7 de abril de 2014, da Xefatura Territorial da Coruña, de toma de
  posesión provisional dos predios de substitución da zona de concentración
  parcelaria de Boqueixón-Granxa II (Boqueixón-A Coruña).
range: Anuncio
url: >-
  https://www.xunta.gal/dog/Publicados/2014/20140430/AnuncioG0165-160414-0011_gl.html
---
<p>Despois de publicar o acordo de concentración parcelaria da zona de Boqueixón-Granxa II (Boqueixón-A Coruña) e resoltos todos os recursos de alzada interpostos contra el, a Dirección Xeral de Desenvolvemento Rural resolveu dar posesión provisional dos novos predios con data do 26 de febreiro.</p>
    <p>Todas as persoas interesadas tomarán posesión dos seus terreos obrigatoriamente, sen prexuízo das rectificacións que procedan como consecuencia dos recursos que prosperen (segundo o artigo 44 da Lei 10/1985, do 14 de agosto, de concentración parcelaria para Galicia).</p>
    <p>Se algún propietario non permite a toma de posesión dos novos predios no prazo que se indica neste anuncio, será apercibido e logo será obxecto de compulsión directa (artigo 45 da antedita lei), ademais de impoñerlle as sancións económicas que procedan, conforme o disposto nos artigos 69 e seguintes da mesma.</p>
    <p>Os interesados poderán reclamar sobre as diferenzas superiores ao dous por cento entre a cabida real dos novos predios e o que conste no expediente de concentración, no prazo de sesenta días naturais que contarán a partir da data en que os predios se poñan á súa disposición (artigo 46). Deberán achegar coa reclamación ditame pericial visado polo colexio correspondente.</p>
    <p>Os prazos para a toma de posesión son os seguintes:</p>
    <p>a) Labradíos, cando non teñan colleita pendente, prados e pastos: o día seguinte ao da publicación deste anuncio no Diario Oficial de Galicia.</p>
    <p>b) Os restantes predios, no momento de seren retiradas as colleitas que estivesen pendentes de recolección no día antes citado.</p>
    <p>c) Enténdese que hai colleita pendente desde que se realiza algún dos labores necesarios para a semente.</p>
    <p>d) En relación coas árbores existentes nos predios, recoméndase, na medida do posible, chegar a un acordo entre achegante e adxudicatario. No caso contrario, poderán ser retiradas polos propietarios das parcelas de achega no prazo de catro meses que contarán desde a publicación deste anuncio no Diario Oficial de Galicia, logo da petición á Xefatura do Servizo de Conservación da Natureza, da Consellería de Medio Ambiente, Territorio e Infraestruturas, no caso de seren especies autóctonas protexidas; sen prexuízo das demais autorizacións que legalmente procedan.</p>
    <p>Así mesmo, deberán adoptarse as medidas relativas á prevención de incendios forestais previstas na lexislación vixente.</p>
    <p>A Coruña, 7 de abril de 2014</p>
    <footer><p>Antonio Manuel Aguión Fernández<br>Xefe territorial da Coruña</p></footer>

