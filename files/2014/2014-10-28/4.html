---
date: '2014-10-28'
id: CA05-231014-0001
page: 45620
number: 206
agency: Consellería de Traballo e Benestar
section: III. Outras disposicións.
title: >-
  ORDE do 23 de outubro de 2014 pola que se modifica o prazo de execución do
  programa III da Orde do 3 de abril de 2014 pola que se establecen as bases
  reguladoras dos programas de apoio ás entidades asociativas, ás oficinas
  locais e a outras entidades colaboradoras da Rede Eusumo para o fomento do
  cooperativismo e a economía social, cofinanciada parcialmente con FSE, e
  procédese á súa convocatoria para o ano 2014.
range: Orde
url: >-
  https://www.xunta.gal/dog/Publicados/2014/20141028/AnuncioCA05-231014-0001_gl.html
---
<footer><p><img src="/dog/Publicados/2014/20141028/AnuncioCA05-231014-0001_gl-web-images/FSE_fmt.jpeg" alt="missing image file"></p></footer>
    <p>No <em>Diario Oficial de Galicia</em> nº 71, do vernes 11 de abril de 2014, publicouse a Orde do 3 de abril de 2014 pola que se procede á convocatoria dos programas de apoio ás entidades asociativas, ás oficinas locais e a outras entidades colaboradoras da Rede Eusumo para o ano 2014.</p>
    <p>No artigo 20.3 establécese: «o período de execución para o programa III comprenderá desde o 1 de xaneiro de 2014 ata o 31 de outubro de 2014».</p>
    <p>Diversas dificultades de carácter administrativo provocaron que a fase de instrución da orde se prolongase máis alá das datas inicialmente previstas, o que afecta os prazos de execución das actividades subvencionadas. </p>
    <p>Por este motivo, co fin de garantir a maior eficacia posible da convocatoria das referidas axudas, cómpre adaptar o prazo de execución das axudas do programa III: Apoio ás entidades sen ánimo de lucro para a realización de actividades no marco da Rede Eusumo para o fomento do cooperativismo e a economía social, permitindo aos beneficiarios dispor de máis tempo para deseñar e executar accións de calidade e repercusión para a economía social galega.</p>
    <p>En consecuencia co anterior, vista a Lei 9/2007, do 13 de xuño, de subvencións de Galicia, e o Decreto 11/2009, do 8 de xaneiro, polo que se aproba o seu regulamento,</p>
    <h2>DISPOÑO:</h2>
    <p>Artigo único</p>
    <p>Modifícase o artigo 20.3 da Orde do 3 de abril de 2014 pola que se establecen as bases reguladoras dos programas de apoio ás entidades asociativas, ás oficinas locais e a outras entidades colaboradoras da Rede Eusumo para o fomento do cooperativismo e a economía social para o ano 2014, que queda redactado como segue:</p>
    <p>Artigo 20.3: «O período de execución das accións para o programa III será o comprendido entre o 1 de xaneiro de 2014 e o 14 de novembro de 2014».</p>
    <p>Disposición derradeira</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 23 de outubro de 2014</p>
    <footer><p>Beatriz Mato Otero<br>Conselleira de Traballo e Benestar</p></footer>

