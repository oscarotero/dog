---
date: '2014-10-28'
id: O143-231014-0001
page: 45717
number: 206
agency: Augas de Galicia
section: VI. Anuncios. a) Administración autonómica.
title: >-
  RESOLUCIÓN do 21 de outubro de 2014 pola que se anuncia a licitación, polo
  trámite ordinario e procedemento aberto documentalmente simplificado con
  varios criterios de valoración, para a adxudicación dos contratos non suxeitos
  a regulación harmonizada de execución das obras públicas hidráulicas de clave
  OH.236.1033 e dous máis, cofinanciados nun 80 % pola Unión Europea a través do
  Fondo Europeo de Desenvolvemento Rexional (Feder) no marco do programa
  operativo Feder Galicia 2007-2013.
range: Resolución
url: >-
  https://www.xunta.gal/dog/Publicados/2014/20141028/AnuncioO143-231014-0001_gl.html
---
<footer><p><img src="/dog/Publicados/2014/20141028/AnuncioO143-231014-0001_gl-web-images/POXECTO%20COFINANCIADO_fmt.jpeg" alt="missing image file"></p></footer>
    <p>1. Entidade adxudicadora: datos xerais e datos para a obtención da información.</p>
    <p>a) Organismo: Augas de Galicia. </p>
    <p>b) Dependencia que tramita o expediente: Contratación.</p>
    <p>c) Tipo de contrato: obra.</p>
    <p>d) Obtención de documentación e información:</p>
    <p>1) Lugares de obtención do prego de cláusulas administrativas particulares (que inclúe o cadro de características do contrato), da documentación técnica e da demais información que proceda:</p>
    <p>– Enderezo da internet do perfil do contratante: </p>
    <p>http://www.contratosdegalicia.es/consultaOrganismo.jsp?N=216 </p>
    <p>Tamén se terá acceso ao perfil do contratante desde a Plataforma de Contratos Públicos de Galicia a través de http://www.xunta.es e desde a Plataforma de Contratación do Sector Público https://contrataciondelestado.es por medio de enlaces de interese ás plataformas de contratación das comunidades autónomas e na páxina web: http://www.augasdegalicia.xunta.es</p>
    <p>– Augas de Galicia, na rúa Doutor Maceira, nº 18, 15706 Santiago de Compostela (A Coruña). Teléfonos: 981 95 74 01/27. Fax: 981 95 74 03/881 99 96 94 e correo electrónico: contratacion.epaugasdegalicia@xunta.es</p>
    <p>– A copistaría Copybelén, na rúa Rosalía de Castro, nº 29-31 (Galerías Belén), Santiago de Compostela (A Coruña). Teléfono: 981 59 99 24 e fax: 981 59 47 30.</p>
    <p>2) Data límite de obtención de documentación e información: coincide coa data límite de presentación de ofertas.</p>
    <p>2. Obxecto dos contratos.</p>
    <p>a) Descrición e lugar de execución: abastecemento a Cerdedo desde o río Seixo e estación de tratamento de auga potable de Cerdedo. Cerdedo (Pontevedra).</p>
    <p>Número de expediente: OH.236.1033.</p>
    <p>Orzamento base de licitación: importe neto: 946.199,49 euros. Importe total: 1.144.901,38 euros.</p>
    <p>Prazo de execución (meses): seis.</p>
    <p>Clasificación: grupo E, subgrupo 1, categoría e).</p>
    <p>b) Descrición e lugar de execución: acondicionamento hidráulico do río Rodeiro, 2ª fase, Rodeiro (Pontevedra).</p>
    <p>Número de expediente: OH.436.1066.</p>
    <p>Orzamento base de licitación: importe neto: 247.877,50 euros. Importe total: 299.931,78 euros.</p>
    <p>Prazo de execución (meses): catro.</p>
    <p>Solvencia económica e financeira e solvencia técnica: acreditarase de conformidade co establecido no punto 5 deste anuncio. O licitador poderá acreditar a solvencia exixida e quedará eximido da presentación e xustificación desta, coa achega das clasificacións como empresa contratista de obras do grupo E, subgrupo 5, categoría c) e grupo K, subgrupo 6, categoría b).</p>
    <p>c) Descrición e lugar de execución: rede separativa no Sardiñeiro, Fisterra (A Coruña).</p>
    <p>Número de expediente: OH.315.1024.</p>
    <p>Orzamento base de licitación: importe neto: 174.091,67 euros. Importe total: 210.650,92 euros.</p>
    <p>Prazo de execución (meses): catro.</p>
    <p>Solvencia económica e financeira e solvencia técnica: acreditarase de conformidade co establecido no punto 5 deste anuncio. O licitador poderá acreditar a solvencia exixida e quedará eximido da presentación e xustificación desta coa achega das clasificacións como empresa contratista de obras do grupo E, subgrupo 1, categoría c).</p>
    <p>3. Tramitación e procedemento.</p>
    <p>a) Tramitación: ordinaria.</p>
    <p>b) Procedemento: aberto con varios criterios de valoración e non suxeito a regulación harmonizada.</p>
    <p>c) Criterios de adxudicación: a pluralidade dos criterios de valoración enuméranse e detállanse coas súas puntuacións e ponderacións no prego de cláusulas administrativas particulares e no perfil do contratante.</p>
    <p>4. Garantías exixidas.</p>
    <p>a) Provisional: non se exixe en ningún dos contratos.</p>
    <p>b) Definitiva: 5 % do orzamento base de licitación, IVE excluído, para cada un dos contratos.</p>
    <p>5. Requisitos específicos do contratista.</p>
    <p>– Solvencia económica e financeira e solvencia técnica: a solvencia, no caso do contrato en que é exixible, acreditarase polos medios establecidos nos artigos 75.1.a) e c) e 76.a) do Real decreto lexislativo 3/2011, do 14 de novembro, polo que se aproba o texto refundido da Lei de contratos do sector público, nos termos que se expresan na cláusula 6.1.4.1 do prego de cláusulas administrativas particulares, coa posibilidade de acreditar a dita solvencia mediante a xustificación da clasificación substitutiva desta indicada.</p>
    <p>As empresas non españolas de Estados membros da Unión Europea non clasificadas en España deberán acreditar a solvencia nos termos que se expresan no parágrafo anterior.</p>
    <p>6. Presentación de ofertas.</p>
    <p>a) Data límite de presentación: 25 de novembro de 2014.</p>
    <p>b) Modalidade de presentación: a establecida no prego de cláusulas administrativas particulares. As proposicións axustaranse estritamente aos modelos que se inclúen no citado prego. O procedemento é documentalmente simplificado en relación coa documentación que se vai presentar no sobre A.</p>
    <p>c) Lugar de presentación: no Rexistro de Augas de Galicia, na rúa Doutor Maceira, 18, 15706 Santiago de Compostela (A Coruña), nos días e horas hábiles de oficina (de luns a venres e das 9.00 ás 14.00 horas). Tamén por correo, segundo o disposto no artigo 80.4 do Regulamento xeral da Lei de contratos das administracións públicas. Neste caso o licitador deberá anunciarlle ao órgano de contratación, no mesmo día da imposición na oficina de Correos, mediante telegrama ou fax, a remisión da documentación para concorrer á licitación, así como xustificar a data de imposición do envío.</p>
    <p>d) Prazo durante o cal o licitador estará obrigado a manter a súa oferta: dous meses, desde a apertura en acto público, segundo se indica no punto seguinte, das ofertas contidas no sobre C.</p>
    <p>e) Admisión de variantes: non se admiten.</p>
    <p>7. Apertura das ofertas.</p>
    <p>a) Descrición: a apertura, comprobación e valoración separada do sobre A, relativo á documentación acreditativa dos requisitos de aptitude para contratar, do sobre B cos elementos da oferta non valorables de forma automática e do sobre C cos da oferta que admiten unha valoración mediante a aplicación de fórmulas realizaranse conforme o disposto nos pregos administrativos e na normativa de contratos do sector público.</p>
    <p>b) Enderezo, localidade e código postal: Augas de Galicia, na rúa Doutor Maceira, nº 18, 15706 Santiago de Compostela (A Coruña).</p>
    <p>c) Data e hora: a apertura en acto público do sobre B terá lugar o 5 de decembro de 2014, ás 9.00 horas, e a do sobre C na data e hora que se lles notificará aos licitadores, por fax ou calquera outro medio admitido, e que se publicará no perfil do contratante con dous días hábiles de antelación á súa realización.</p>
    <p>8. Gastos de publicidade: serán por conta dos licitadores seleccionados para seren adxudicatarios proporcionalmente aos orzamentos de licitación dos contratos.</p>
    <p>9. Outras informacións.</p>
    <p>– Cofinanciamento da Unión Europea: o obxecto dos contratos indicados no punto 2 anterior están cofinanciados polo Feder nun 80 %, no marco do programa operativo Feder Galicia 2007-2013, eixe prioritario de intervención 3. Ambiente, contorno natural, recursos hídricos e prevención de riscos. En concreto a obra indicada coa letra a) encádrase no tema prioritario ou medida 45: xestión e distribución de auga potable. Actuación 3.45.2: renovación, mellora, optimización e desenvolvemento de novas infraestruturas de abastecemento tales como presas, pequenos encoros, captacións, depósitos reguladores, estacións de tratamento de augas potables, redes de distribución e sistemas de automatización e control; a obra indicada coa letra b) encádrase no tema prioritario ou medida 53: prevención de riscos. Actuación 3.53.2: conservación e mellora das marxes dos ríos e a obra indicada coa letra c) encádrase no tema prioritario ou medida 46: tratamento da auga (auga residual). Actuación 3.46.3: construción de novas redes de colectores (saneamento e pluviais). Unha maneira de facer Europa.</p>
    <p>– CPA e CPV (codificación do obxecto do contrato): as indicadas no cadro de características de cada contrato.</p>
    <p>– Valor estimado de cada contrato: coincide co importe neto do orzamento base de licitación.</p>
    <p>– Melloras e modificacións previstas: admítense melloras e prevese no contrato a posibilidade da súa eventual modificación á baixa nos termos expresados no prego de cláusulas administrativas particulares.</p>
    <p>– Apertura e valoración das ofertas dos sobres B e C: a apertura do sobre B e a súa valoración realizaranse con anterioridade á apertura e valoración do contido do sobre C. No caso de que calquera dos actos públicos de apertura das ofertas se modifiquen, notificaráselles esta circunstancia aos licitadores presentados e farase pública no perfil do contratante.</p>
    <p>– Publicidade de resultados: as datas e os resultados das aperturas dos sobres A, B e C, así como da adxudicación e formalización do contrato, faranse públicas no perfil do contratante.</p>
    <p>– Formalización do contrato: o contrato perfeccionarase coa súa formalización, que se efectuará no prazo previsto no cadro de características.</p>
    <p>Santiago de Compostela, 21 de outubro de 2014</p>
    <footer><p>Gonzalo Mosqueira Martínez<br>Director de Augas de Galicia</p></footer>

