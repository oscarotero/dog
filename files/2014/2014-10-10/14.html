---
date: '2014-10-10'
id: CA02-011014-0004
page: 43943
number: 194
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 22 de setembro de 2014, da Secretaría Xeral de Calidade e
  Avaliación Ambiental, polo que se somete a información pública a solicitude de
  autorización ambiental integrada para a planta de valorización e almacenamento
  de residuos hidrocarburados que Codisoil, S.A. posúe no concello do Porriño
  (Pontevedra). Clave do expediente 2014-IPPC-I-40.
range: Anuncio
url: >-
  https://www.xunta.gal/dog/Publicados/2014/20141010/AnuncioCA02-011014-0004_gl.html
---
<p>Para os efectos previstos na Lei 16/2002, do 1 de xullo, de prevención e control integrados da contaminación (BOE nº 157, do 2 de xullo), faise público que por espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposta a seguinte documentación:</p>
    <p>– «Proxecto básico para a solicitude da autorización ambiental integrada das instalacións de Codisoil, S.A. situadas no polígono industrial da Granxa, parcela 5, 36475 O Porriño (Pontevedra). Setembro 2014».</p>
    <p>Co fin de que calquera interesado poida consultala e, se é o caso, formular no dito prazo as alegacións, suxestións ou observacións que considere convenientes, os citados documentos estarán á disposición dos interesados, en horario de atención ao público, nas seguintes dependencias:</p>
    <p>– Secretaría Xeral de Calidade e Avaliación Ambiental-Servizo de Prevención e Control Integrados da Contaminación (r/ San Lázaro, s/n, 15781 Santiago de Compostela).</p>
    <p>Ademais, poderán consultalos na páxina web da Consellería de Medio Ambiente, Territorio e Infraestruturas (http://www.cmati.xunta.es/ »medio ambiente e sostibilidade »prevención e control de actividades »autorización ambiental integrada »proxectos en información pública).</p>
    <p>Santiago de Compostela, 22 de setembro de 2014</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <h2>ANEXO I<br>Memoria resumo</h2>
    <p>Clave do expediente: 2014-IPPC-I-40.</p>
    <p>Peticionaria: Codisoil, S.A.</p>
    <p>Domicilio social: Cuatro Torres Business Area, Edificio Torre Espacio, Paseo da Castellana, 259 D, planta 50, 28046 Madrid.</p>
    <p>Localización da instalación: polígono pndustrial da Granxa, parcela 5, 36475 O Porriño (Pontevedra).</p>
    <p>Actividade: planta de valorización e almacenamento de residuos hidrocarburados.</p>
    <p>Descrición: a actividade da instalación desenvólvese a través de catro liñas produtivas: almacenamento de residuos perigosos, valorización de residuos perigosos, distribución polo miúdo de carburantes e combustibles e limpeza industrial.</p>
    <p>A valorización de residuos realízase seguindo diferentes etapas: </p>
    <p>1. Unha primeira separación inicial das partes sólida e líquida.</p>
    <p>2. Unha decantación primaria, de onde se obteñen tres fases: lodos, mestura de hidrocarburos e mestura de auga e hidrocarburos. Os lodos son entregados a un xestor final, a mestura de hidrocarburos pode ser entregada a un xestor final ou derivada a outra das plantas da empresa (onde se incorporará á liña de valorización de residuos ou se usará como combustible na caldeira) e a mestura de auga e hidrocarburos pasa á seguinte etapa do proceso de tratamento (centrifugación).</p>
    <p>3. Unha centrifugación, á cal só chega a mestura de auga e hidrocarburos que se separou na etapa anterior. Nesta etapa obtéñense de novo tres fases: lodos (que se entregarán a un xestor final), mestura de hidrocarburos (cuxo destino será o mesmo que a mestura obtida na etapa anterior) e auga (que será vertida á rede de saneamento ou non, dependendo de se cumpre cos valores límite de vertedura).</p>
    <p>Verteduras: a instalación conta cunha rede de recolla de augas residuais (goteos, derramamentos, augas de lavado de cisternas e vertedura de augas tratadas), que dispón dun separador de hidrocarburos e que verte finalmente á rede de saneamento do polígono. As augas pluviais son recollidas mediante canalizacións separadas das augas residuais industriais e vertidas finalmente ao colector de pluviais do polígono industrial.</p>

