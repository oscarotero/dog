---
date: '2014-10-10'
id: CA02-011014-0008
page: 43941
number: 194
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 18 de setembro de 2014, da Secretaría Xeral de Calidade e
  Avaliación Ambiental,  polo  que  se  somete  a  información  pública  a 
  solicitude  de  autorización  ambiental integrada para a planta de
  valorización e almacenamento de residuos hidrocarburados que Codisoil, S.A.
  posúe no concello do Pereiro de Aguiar (Ourense) (clave do expediente
  2014-IPPC-I-38).
range: Anuncio
url: >-
  https://www.xunta.gal/dog/Publicados/2014/20141010/AnuncioCA02-011014-0008_gl.html
---
<p>Para os efectos previstos na Lei 16/2002, do 1 de xullo, de prevención e control integrados da contaminación (BOE nº 157, de 2 de xullo), faise público que por espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposta a seguinte documentación:</p>
    <p>– Proxecto básico para a solicitude da autorización ambiental integrada das instalacións de Codisoil, S.A. situadas no polígono industrial do Pereiro de Aguiar, parcela 14, O Pereiro de Aguiar (Ourense). Febreiro 2014.</p>
    <p>Co fin de que calquera interesado poida consultala e, se é o caso, formular no dito prazo as alegacións, suxestións ou observacións que considere convenientes, os citados documentos estarán á disposición dos interesados, en horario de atención ao público, nas seguintes dependencias:</p>
    <p>– Secretaría Xeral de Calidade e Avaliación Ambiental - Servizo de Prevención e Control Integrados da Contaminación (r/ San Lázaro, s/n, 15781 Santiago de Compostela).</p>
    <p>Ademais, poderán consultalos na páxina web da Consellería de Medio Ambiente, Territorio e Infraestruturas (http://www.cmati.xunta.es/ &gt;&gt;medio ambiente e sostibilidade &gt;&gt; prevención e control de actividades &gt;&gt; autorización ambiental integrada &gt;&gt; proxectos en información pública).</p>
    <p>Santiago de Compostela, 18 de setembro de 2014</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <h2>ANEXO<br>Memoria resumo</h2>
    <p>Clave do expediente: 2014-IPPC-I-38.</p>
    <p>Peticionaria: Codisoil, S.A.</p>
    <p>Domicilio social: paseo de la Castellana, 259, planta 50, Edificio Torre Espacio; 28046 Madrid.</p>
    <p>Localización da instalación: polígono industrial do Pereiro de Aguiar, parcela 14; 32710 O Pereiro de Aguiar, Ourense.</p>
    <p>Actividade: planta de valorización e almacenamento de residuos hidrocarburados.</p>
    <p>Descrición: a principal actividade da planta é a evapo-concentración e a reciclaxe de residuos líquidos hidrocarburados. A minimización dos residuos que entran na planta baséase na eliminación de case a totalidade da auga contida neles empregando como método unha primeira etapa de decantación. Desta obtéñense tres fraccións diferentes: sedimentos/lodos, mestura de hidrocarburos e unha fase acuosa. A primeira envíase a un xestor autorizado, a segunda emprégase como combustible nunha caldeira para autoconsumo e a terceira sométese a un proceso de evaporación e condensación. Algúns dos residuos que entran na instalación non son susceptibles de ser minimizados, polo que non se someten a ningún tipo de tratamento, e son unicamente almacenados e finalmente levados a un xestor final.</p>
    <p>Ademais da actividade de almacenamento e valorización de residuos perigosos, na planta de Codisoil, S.A. lévanse a cabo estas outras, almacenamento e distribución de gasóleo A, B e C; distribución de Adblue (produto químico sintético composto basicamente por urea disolta en auga ao 32,5 %) e limpezas industriais.</p>
    <p>Verteduras: a instalación verte as augas residuais industriais, as augas pluviais e as fecais á rede existente no polígono industrial.</p>

