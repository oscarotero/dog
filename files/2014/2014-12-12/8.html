---
date: '2014-12-12'
id: G0003-021214-0001
page: 50993
number: 238
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 10 de novembro de 2014, da Xerencia de Xestión Integrada de
  Ourense, Verín e O Barco de Valdeorras, pola que se resolve a convocatoria
  pública para a provisión, polo sistema de concurso de méritos, dun posto
  vacante de supervisor/a de unidade.
range: Resolución
url: >-
  https://www.xunta.gal/dog/Publicados/2014/20141212/AnuncioG0003-021214-0001_gl.html
---
<p>Por Resolución do 7 de abril de 2014 (<em>Diario Oficial de Galicia</em> nº 83, do 2 de maio), convocouse para a súa provisión, polo sistema de concurso de méritos, un posto vacante de supervisor/a de unidade.</p>
    <p>De acordo co disposto nas bases da convocatoria, logo de actuación da comisión de valoración a que se fai referencia na base sexta, e á vista dos méritos alegados e da defensa do proxecto técnico polo aspirante, que constan nas actas da dita comisión,</p>
    <p>Esta xerencia, de conformidade co establecido no Decreto 206/2005, do 22 de xullo (<em>Diario Oficial de Galicia</em> nº 145, do 29 de xullo), de provisión de prazas de persoal estatutario do Servizo Galego de Saúde, e na Orde do 24 de maio de 2006 (<em>Diario Oficial de Galicia</em> nº 106, do 5 de xullo), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, e en virtude das competencias atribuídas polo Decreto 43/2013, do 21 de febreiro (<em>Diario Oficial de Galicia</em> nº 47, do 7 de marzo), polo que se establece a estrutura orgánica do Servizo Galego de Saúde, modificado polo Decreto 111/2013, do 4 de xullo (<em>Diario Oficial de Galicia</em> 140, do 24 de xullo), e na Orde do 5 de xullo de 2012 (<em>Diario Oficial de Galicia</em> nº 130, do 20 de xullo), sobre delegación de competencias en órganos centrais e periféricos do Servizo Galego de Saúde, </p>
    <h2>ACORDA:</h2>
    <p>Primeiro. Adxudicarlle o posto de traballo convocado ao aspirante que obtivo a maior puntuación nos termos previstos no anexo desta resolución.</p>
    <p> Segundo. O profesional nomeado deberá cesar na praza que desempeñe dentro dos tres días hábiles seguintes ao da súa publicación.</p>
    <p>Terceiro. A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>Se así o permiten as necesidades do servizo, e por petición motivada do interesado, os prazos a que se refiren os parágrafos anteriores poderán ser prorrogados pola xerente de Xestión Integrada.</p>
    <p>Entenderase que solicita a excedencia voluntaria por interese particular, e será declarado nesa situación polo órgano competente, quen non se incorpore ao posto adxudicado no prazo establecido.</p>
    <p>Cuarto. O aspirante nomeado será avaliado, antes de que transcorran catro anos desde o seu nomeamento, para os efectos de prorrogar o desempeño do posto por idéntico período de tempo ou proceder á súa remoción do posto de traballo. A remoción virá precedida dun procedemento que garanta a audiencia do interesado. </p>
    <p>Unha comisión técnica designada conforme o previsto no artigo 14 da Orde do 24 de maio de 2006 avaliará fundamentalmente o cumprimento dos obxectivos da unidade.</p>
    <p>Quinto. Contra a presente resolución poderá interpoñerse, nos termos previstos na Lei 30/1992, do 26 de novembro, de réxime xurídico das administracións públicas e do procedemento administrativo común, recurso de alzada, perante a Dirección Xeral de Recursos Humanos do Servizo Galego de Saúde, no prazo dun mes contado desde o día seguinte ao da súa publicación.</p>
    <p>Ourense, 10 de novembro de 2014</p>
    <footer><p>Eloína Núñez Masid<br>Xerente de Xestión Integrada de Ourense, Verín e O Barco de Valdeorras</p></footer>
    <h2>ANEXO</h2>
    <p>Posto: supervisor/a de unidade de Consultas Externas-Urxencias do Hospital de Verín.</p>
    <p>Nome e apelidos: Benito Quiñones García.</p>
    <p>DNI: 34996404-H.</p>

