---
date: '2014-05-07'
id: CA04-220414-0003
page: 20821
number: 86
agency: Consellería de Economía e Industria
section: VI. Anuncios. a) Administración autonómica.
title: >-
  ANUNCIO do 21 de abril de 2014, da Secretaría Xeral Técnica da Consellería de
  Economía e Industria, polo se lle notifica a Biogea Servicios
  Medioambientales, S.L. a Resolución do 17 de marzo de 2014 desta consellería
  pola que se acorda a iniciación do procedemento de reintegro da subvención
  concedida ao abeiro da Orde do 26 de abril de 2007 pola que se establecen as
  bases reguladoras para a concesión, en réxime de concorrencia competitiva, das
  subvencións correspondentes aos programas sectoriais de investigación
  aplicada, pemes I+D e I+D suma do Plan galego de investigación,
  desenvolvemento e innovación tecnolóxica (Incite) para o ano 2007 (expediente
  CEI-SX-2014/3).
range: Anuncio
url: >-
  https://www.xunta.gal/dog/Publicados/2014/20140507/AnuncioCA04-220414-0003_gl.html
---
<p>Intentada a práctica da notificación a Biogea Servicios Mediambientales, S.L. da Resolución do 17 de marzo de 2014 desta consellería pola que se acorda a iniciación do procedemento de reintegro da subvención concedida á dita persoa xurídica no ano 2007, en aplicación do disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, procédese á notificación da dita resolución por medio da súa publicación no <em>Diario Oficial de Galicia</em>, cuxo contido se recolle sumariamente neste anuncio.</p>
    <p>O interesado poderá examinar a resolución completa no Servizo de Xestión Económica e Orzamentaria da Vicesecretaría Xeral da Consellería de Economía e Industria, sito no Edificio Administrativo San Caetano, s/n bloque 5-4ª planta en Santiago de Compostela, das 9.00 ás 14.00 horas, de luns a venres. </p>
    <p>Polo anterior, e de conformidade co establecido no artigo 38.3 da Lei 9/2007, do 13 de xuño, de subvencións de Galicia, en relación co artigo 84 da Lei 30/1992, do 26 de novembro, de réxime xurídico das administracións públicas e do procedemento administrativo común, concédeselle ao interesado un prazo de 15 días hábiles contados a partir do seguinte ao da publicación desta resolución, co fin de que poida facer as alegacións e presentar os documentos e xustificantes que xulgue oportunos para a defensa dos seus intereses.</p>
    <p>De acordo co artigo 35 da Lei 9/2007, de subvencións de Galicia, esta resolución interrompe o prazo de prescrición de que dispón a Administración para exixir o reintegro parcial da subvención concedida ao interesado.</p>
    <p>O artigo 38.5 da citada lei establece que o prazo para resolver este procedemento será de 12 meses desde a data do acordo de iniciación. Se transcorre o dito prazo para resolver sen que se notifique a resolución expresa, producirase a caducidade do procedemento.</p>
    <p>Persoa xurídica a que vai dirixida esta notificación:</p>
    <p>Biogea Servicios Mediambientales, S.L. CIF B15858590.</p>
    <p>Último enderezo coñecido: avda. Lope Gómez de Marzoa 1, 15706 Santiago de Compostela, A Coruña.</p>
    <p>Data da resolución: 17 de marzo de 2014.</p>
    <p>Asunto: expediente-CEI-SX-2014/3. Resolución do 17 de marzo de 2014 pola que se acorda a iniciación do procedemento de reintegro da subvención concedida a Biogea Servicios Mediambientales, S.L. ao abeiro da Orde do 26 de abril de 2007 pola que se establecen as bases reguladoras para a concesión, en réxime de concorrencia competitiva, das subvencións correspondentes aos programas sectoriais de investigación aplicada pemes I+D e I+D suma do Plan galego de investigación, desenvolvemento e innovación tecnolóxica (Incite) para o ano 2007.</p>
    <p>Santiago de Compostela, 21 de abril de 2014</p>
    <footer><p>Borja Verea Fraiz<br>Secretario xeral técnico da Consellería de Economía e Industria</p></footer>

