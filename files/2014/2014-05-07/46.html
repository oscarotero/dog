---
date: '2014-05-07'
id: O3C2-230414-0001
page: 20849
number: 86
agency: Academia Galega de Seguridade Pública
section: VI. Anuncios. a) Administración autonómica.
title: >-
  ANUNCIO do 23 de abril de 2014 polo que se lles notifica ás persoas
  interesadas a resolución ditada na solicitude de inscrición no Rexistro
  Profesional de Socorristas Acuáticos de Galicia.
range: Anuncio
url: >-
  https://www.xunta.gal/dog/Publicados/2014/20140507/AnuncioO3C2-230414-0001_gl.html
---
<p>A Dirección Xeral da Academia Galega de Seguridade Pública ditou resolución pola que se aproba a inscrición no Rexistro Profesional de Socorristas Acuáticos de Galicia dos/das interesados/as que se indican no anexo.</p>
    <p>Logo de tentar dúas veces a notificación das citadas resolucións a través do servizo de Correos, no domicilio indicado polos/as interesados/as para os efectos de notificación, esta non se puido efectuar e foron devoltas polo dito servizo por «non retirado» tras os dous intentos en que consta «ausente na repartición».</p>
    <p>Polo exposto, esta dirección xeral, en cumprimento do disposto no artigo 59.5º da Lei 30/1992, do 26 de novembro, de réxime xurídico das administracións públicas e do procedemento administrativo común, en virtude deste anuncio, notifícalles aos/ás interesados/as que se indican no anexo a resolución antes referida.</p>
    <p>Os/as interesados/as poden recoller a notificación da resolución mediante comparecencia nas dependencias da Academia Galega de Seguridade Pública (rúa da Cultura, s/n, A Estrada, Pontevedra), no prazo de dez días contados a partir do seguinte ao da publicación deste anuncio no Diario Oficial de Galicia, das 9.00 ás 14.00 horas, de luns a venres.</p>
    <p>Contra a referida resolución, que non lle pon fin á vía administrativa, as persoas interesadas poderán interpor, no prazo dun mes contado a partir do día seguinte ao da súa comparecencia para recoller a resolución, ou ao do transcurso do prazo previsto no parágrafo anterior sen que os/as interesados/as comparezan, un recurso de alzada ante o conselleiro de Presidencia, Administracións Públicas e Xustiza, conforme as previsións da Lei 30/1992, do 26 de novembro, de réxime xurídico das administracións públicas e do procedemento administrativo común (BOE núm. 285, do 27 de novembro), modificada pola Lei 4/1999, do 13 de xaneiro (BOE núm. 16, do 19 de xaneiro, e BOE núm. 30, do 4 de febreiro).</p>
    <p>A Estrada, 23 de abril de 2014</p>
    <footer><p>Santiago Villanueva Álvarez<br>Director xeral da Academia Galega de Seguridade Pública</p></footer>
    <h2>ANEXO</h2>
    <p>Solicitante: Diego Arias García.</p>
    <p>Acto notificado: aprobación da inscrición no Rexistro Profesional de Socorristas Acuáticos de Galicia.</p>
    <p>Solicitante: Laura Bremón Ortega.</p>
    <p>Acto notificado: aprobación da inscrición no Rexistro Profesional de Socorristas Acuáticos de Galicia.</p>

