---
date: '2014-05-07'
id: L182-140414-0001
page: 20860
number: 86
agency: Concello de Teo
section: VI. Anuncios. b) Administración local.
title: >-
  ANUNCIO de información pública sobre a aprobación inicial da modificación
  puntual do Plan xeral de ordenación municipal.
range: Anuncio
url: >-
  https://www.xunta.gal/dog/Publicados/2014/20140507/AnuncioL182-140414-0001_gl.html
---
<p>O Pleno da Corporación, na sesión do 27 de marzo de 2014, acordou aprobar inicialmente a modificación do Plan xeral de ordenación municipal (PXOM), promovida de oficio polo concello de Teo, segundo o documento de modificación denominado Modificación puntual do PXOM de Teo e que afecta a regulación de usos de solo rústico. Documento para aprobación inicial. Memoria xustificativa, normativa e anexos.</p>
    <p>Mantense a suspensión do outorgamento de licenzas, acordada polo Pleno na sesión do 25 de abril de 2013, circunscrita ás licenzas de edificación e demolición no solo rústico do termo municipal previsto no PXOM do concello de Teo, para o uso de pirotecnia, así como as licenzas das actividades relacionadas co uso en cuestión, polo prazo máximo de dous anos de acordo co artigo 77.3 da Louga.</p>
    <p>Conforme o artigo 85 da Louga, sométese o expediente a información pública polo prazo de dous meses mediante a publicación deste anuncio no <em>Diario Oficial de Galicia</em>, na <em>Voz de Galicia</em>, en <em>El Correo Galego</em>, no taboleiro de edictos e na páxina web do concello. Durante ese prazo, que se computará a partir do día seguinte ao da publicación deste anuncio no <em>Diario Oficial de Galicia</em>, os interesados poderán formular as alegacións que teñan por convenientes para a defensa dos seus dereitos e intereses.</p>
    <p>O expediente completo está á disposición dos interesados, na Secretaría do concello, en horario de oficina.</p>
    <p>Teo, 10 de abril de 2014</p>
    <footer><p>Martiño Noriega Sánchez<br>Alcalde</p></footer>

