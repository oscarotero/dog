---
date: '2014-05-07'
id: O143-280414-0002
page: 20760
number: 86
agency: Augas de Galicia
section: III. Outras disposicións.
title: >-
  RESOLUCIÓN do 16 de abril de 2014 pola que se dá publicidade á encomenda de
  xestión á Secretaría Xeral de Calidade e Avaliación Ambiental, subscrita no
  exercicio 2014, para a realización dos traballos de explotación e mantemento
  dunha rede de calidade das augas e verteduras ao dominio público hidráulico
  (rede Cave).
range: Resolución
url: >-
  https://www.xunta.gal/dog/Publicados/2014/20140507/AnuncioO143-280414-0002_gl.html
---
<p>Denominación: encomenda de xestión de Augas de Galicia á Secretaría Xeral de Calidade e Avaliación Ambiental para a explotación e o mantemento dunha rede de calidade das augas e verteduras ao dominio público hidráulico (rede Cave).</p>
    <p>Actividade: tarefas de mantemento precisas para o correcto funcionamento da rede automática de control da calidade das augas superficiais continentais e de control de verteduras ao dominio público hidráulico que reporta información das condicións do medio receptor en tempo real. O ámbito territorial de aplicación dos traballos que se van desenvolver é o integrado pola demarcación hidrográfica Galicia-Costa.</p>
    <p>Natureza e alcance da xestión encomendada: esta encomenda ten natureza intrasubxectiva ao ser Augas de Galicia e a Secretaría Xeral de Calidade e Avaliación Ambiental dous órganos dependentes da mesma Administración.</p>
    <p>Prazo de vixencia: o período de execución é de seis meses contados a partir do 7 de abril de 2014.</p>
    <p>Santiago de Compostela, 16 de abril de 2014</p>
    <footer><p>Francisco Menéndez Iglesias<br>Director xeral de Augas de Galicia</p></footer>

