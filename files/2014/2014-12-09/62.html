---
date: '2014-12-09'
id: L140-191114-0001
page: 50557
number: 235
agency: Concello de Laxe
section: VI. Anuncios. b) Administración local.
title: ANUNCIO da aprobación inicial do Plan parcial da zona da Agra.
range: Anuncio
url: >-
  https://www.xunta.gal/dog/Publicados/2014/20141209/AnuncioL140-191114-0001_gl.html
---
<p>Este concello, con motivo da terse aprobado inicialmente polo Pleno da Corporación Municipal, na sesión ordinaria que tivo lugar o 8 de novembro de 2013, o Plan parcial, solo urbanizable número 2 da zona da Agra, desta localidade de Laxe e municipio, cuxo proxecto foi redactado polos arquitectos Alfredo Garrote Pazos, Mónica Mesejo Conde, Iria Pérez Miranda e Ignacio Lázaro Quintela, de conformidade co relacionado no documento de referencia (punto 8), procedeu á súa publicación polo prazo dun mes no <em>Diario Oficial de Galicia</em> núm. 234, do 9 de decembro de 2013. O dito prazo contarase a partir do día seguinte ao da publicación en tal diario oficial, para os efectos da súa información pública, e con anterioridade xa se fixera esta, mediante o anuncio pertinente no xornal <em>La Voz de Galicia</em>, edición de Bergantiños-Soneira-Fisterra (publicouse o mesmo neste o 17 de novembro de 2013) e no <em>Diario de Bergantiños</em> (publicouse neste último o 14 de novembro de 2013 na edición de Bergantiños).</p>
    <p>Non obstante o anterior, omitiuse facer mención en tales anuncios a que simultaneamente se expoñía tamén ao público o informe de sustentabilidade ambiental orixe do dito plan parcial, polo que agora se verifica este someténdose ao trámite de exposición pública deste último polo prazo de corenta e cinco días de acordo co previsto no artigo 10.2 da Lei 9/2006, do 28 de abril, sobre avaliación dos efectos de determinados plans e programas no ambiente, contado o dito prazo a partir do día seguinte ao da publicación no <em>Diario Oficial de Galicia</em>. Ao mesmo tempo, tamén se publicará anuncio de tal exposición en dous xornais dos de maior difusión da provincia, como son <em>La Voz de Galicia</em>, edición de Bergantiños-Soneira-Fisterra, e <em>Diario de Bergantiños</em>.</p>
    <p>Durante esta fase de consulta e de exposición ao público calquera interesado poderá consultar o expediente e, de ser o caso, formular as alegacións que xulgue oportunas. Este trámite considérase de emprazamento para os ditos efectos.</p>
    <p>Laxe, 17 de novembro de 2014</p>
    <footer><p>Antonio Carracedo Sacedón<br>Alcalde</p></footer>

