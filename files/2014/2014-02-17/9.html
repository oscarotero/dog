---
date: '2014-02-17'
id: CA01-070214-0018
page: 6475
number: 32
agency: Consellería de Facenda
section: IV. Oposicións e concursos.
title: >-
  ORDE do 29 de xaneiro de 2014 pola que se adxudica destino definitivo aos
  funcionarios que superaron o proceso selectivo para o ingreso no corpo
  facultativo superior da Xunta de Galicia, subgrupo A1, escala de enxeñeiros/as
  de telecomunicacións, convocado pola Orde do 10 de marzo de 2008.
range: Orde
url: >-
  https://www.xunta.gal/dog/Publicados/2014/20140217/AnuncioCA01-070214-0018_gl.html
---
<p>Unha vez realizado o acto de elección de destino definitivo previsto na Orde do 8 de xaneiro de 2014 (DOG número 7, do 13 de xaneiro), ao cal foron convocados os funcionarios que superaron o proceso selectivo para o ingreso no corpo facultativo superior da Xunta de Galicia, subgrupo A1, escala de enxeñeiros/as de telecomunicacións, esta consellería</p>
    <h2>DISPÓN:</h2>
    <p>Primeiro. Adxudicar con carácter definitivo os postos que figuran no anexo desta orde aos funcionarios que superaron o proceso selectivo para o ingreso no corpo facultativo superior da Xunta de Galicia, subgrupo A1, escala de enxeñeiros/as de telecomunicacións, convocado pola Orde do 10 de marzo de 2008 (DOG número 56, do 24 de marzo), de acordo coa elección realizada no acto público que tivo lugar o día 15 de xaneiro de 2014.</p>
    <p>Segundo. De conformidade co previsto no artigo 14 do Decreto 93/1991, do 20 de marzo, modificado polo Decreto 166/2013, do 14 de novembro, polo que se aproba o Regulamento de provisión de postos de traballo, promoción profesional e promoción interna, o prazo da toma de posesión comezará a contar a partir do día seguinte ao do cesamento e será de tres (3) días hábiles se non implica cambio de residencia, ou de sete (7) días hábiles se comporta cambio de residencia.</p>
    <p>O cesamento deberá efectuarse o día seguinte ao da publicación desta orde no Diario Oficial de Galicia.</p>
    <p>Se a adxudicación comporta o reingreso ao servizo activo, o prazo de toma de posesión será de vinte días hábiles e deberá computarse desde o día seguinte ao da publicación desta orde no Diario Oficial de Galicia.</p>
    <p>Terceiro. Contra esta orde, que pon fin á vía administrativa, poderase interpoñer, con carácter potestativo, recurso de reposición ante a conselleira de Facenda no prazo dun mes contado desde o día seguinte ao da súa publicación, ou directamente recurso contencioso-administrativo, no prazo de dous meses contados desde esa mesma data ante o Xulgado do Contencioso-Administrativo de Santiago de Compostela, conforme o disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 29 de xaneiro de 2014</p>
    <footer><p>Elena Muñoz Fonteriz<br>Conselleira de Facenda</p></footer>

