---
date: '2014-02-17'
id: G2358-280114-0001
page: 6564
number: 32
agency: Xulgado do Social número 1  de Lugo
section: V. Administración de xustiza.
title: EDICTO (795/2013).
range: Edicto
url: >-
  https://www.xunta.gal/dog/Publicados/2014/20140217/AnuncioG2358-280114-0001_gl.html
---
<p>Rafael González Alió, secretario xudicial do Xulgado do Social número 1 de Lugo, fago saber que no procedemento 795/2013 deste xulgado do social, seguido por instancia de Noelia Paz Balsa contra Xestión Celular Galega, S.L.U. e o Fondo de Garantía Salarial, sobre despedimento, se ditou sentenza coa seguinte resolución:</p>
    <p>«Que, estimando a demanda interposta por Noelia Paz Balsa contra Xestión Celular Galega, S.L.U., debo declarar e declaro improcedente o despedimento da demandante con efectos do 24 de xuño de 2013, e extinguida a relación laboral que vinculaba as partes, e condeno a empresa demandada a que lle aboe á demandante unha indemnización de 6.222,00 euros, así como ao pagamento dos honorarios do letrado da parte demandante, cos límites legais correspondentes.</p>
    <p>Todo iso sen prexuízo da responsabilidade que poida ter o Fogasa no pagamento da indemnización.</p>
    <p>Notifíquese esta sentenza aos representantes legais das partes, coa advertencia de que contra ela cabe interpor recurso de suplicación ante a Sala do Social do Tribunal Superior de Xustiza de Galicia, dentro dos cinco días seguintes ao da súa notificación, por conduto deste xulgado, ante o cal deberá ser anunciado tal propósito mediante comparecencia ou por escrito e cos demais requisitos exixidos no artigo 191 e seguintes da Lei reguladora da xurisdición social».</p>
    <p>E para que sirva de notificación en forma a Xestión Celular Galega, S.L.U., en ignorado paradoiro, expido e asino este edicto.</p>
    <p>Lugo, 20 de xaneiro de 2014</p>
    <footer><p>O secretario xudicial</p></footer>

