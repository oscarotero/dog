---
date: '2014-02-17'
id: CA01-070214-0003
page: 6534
number: 32
agency: Consellería de Facenda
section: IV. Oposicións e concursos.
title: >-
  ORDE  do  29  de  xaneiro  de  2014  pola  que  se  adxudica  destino 
  definitivo  aos/ás funcionarios/as que superaron o proceso selectivo para o
  ingreso no corpo facultativo superior da Xunta de Galicia, subgrupo A1, escala
  facultativa de arquivos, bibliotecas e museos, especialidade de museos,
  convocado pola Orde do 28 de decembro de 2007.
range: Orde
url: >-
  https://www.xunta.gal/dog/Publicados/2014/20140217/AnuncioCA01-070214-0003_gl.html
---
<p>En virtude da Orde do 28 de decembro de 2007 (DOG número 7, do 10 de xaneiro de 2008) convocouse o proceso selectivo para a cobertura de dúas prazas, unha de acceso libre e outra de promoción interna, no corpo facultativo superior da Xunta de Galicia, subgrupo A1, escala facultativa de arquivos, bibliotecas e museos, especialidade de museos. </p>
    <p>Os/as dous/dúas aspirantes que superaron o proceso selectivo foron nomeados/as funcionarios/as da dita escala e adxudicóuselles destino provisional mediante Orde do 24 de setembro de 2009 (DOG número 191, do 29 de setembro).</p>
    <p>Unha das aspirantes ocupa actualmente un posto que lle foi adxudicado polo sistema de libre designación mediante Orde da Consellería de Cultura, Educación e Ordenación Universitaria do 16 de xullo de 2013 (DOG número 146, do 1 de agosto). Mediante escrito do 28 de novembro de 2013 que tivo entrada na Dirección Xeral de Función Pública o 3 de decembro de 2013, a dita aspirante manifestou a súa vontade de continuar desempeñando o mesmo posto e solicitou non ser convocada para elixir outro destino definitivo.</p>
    <p>Tendo en conta que actualmente só existe un posto que reúne as condicións requiridas para ofertar á escala de facultativos de museos como destino definitivo e que só un dos aspirantes se atopa en destino provisional, non se convocou acto de elección de destino definitivo, feito que lle foi comunicado ao dito aspirante.</p>
    <p>De acordo co exposto, esta consellería</p>
    <h2>DISPÓN:</h2>
    <p>Primeiro. Adxudicar con carácter definitivo os postos que figuran no anexo desta orde aos/ás funcionarios/as que superaron o proceso selectivo para o ingreso no corpo facultativo superior da Xunta de Galicia, subgrupo A1, escala facultativa de arquivos, bibliotecas e museos, especialidade de museos, convocado pola Orde do 28 de decembro de 2007 (DOG número 7, do 10 de xaneiro de 2008).</p>
    <p>Segundo. De conformidade co previsto no artigo 14 do Decreto 93/1991, do 20 de marzo, modificado polo Decreto 166/2013, do 14 de novembro, polo que se aproba o Regulamento de provisión de postos de traballo, promoción profesional e promoción interna, o prazo da toma de posesión comezará a contar a partir do día seguinte ao do cesamento e será de tres (3) días hábiles se non implica cambio de residencia, ou de sete (7) días hábiles se comporta cambio de residencia.</p>
    <p>O cesamento deberá efectuarse ao día seguinte da publicación desta orde no Diario Oficial de Galicia.</p>
    <p>Se a adxudicación comporta o reingreso ao servizo activo, o prazo de toma de posesión será de vinte días hábiles e deberá computarse desde o día seguinte ao da publicación desta orde no Diario Oficial de Galicia.</p>
    <p>Terceiro. Contra esta orde, que pon fin á vía administrativa, poderase interpoñer, con carácter potestativo, recurso de reposición ante a conselleira de Facenda no prazo dun mes contado desde o día seguinte ao da súa publicación, ou directamente recurso contencioso-administrativo, no prazo de dous meses contados desde esa mesma data ante o Xulgado do Contencioso-Administrativo de Santiago de Compostela, conforme ao disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 29 de xaneiro de 2014</p>
    <footer><p>Elena Muñoz Fonteriz<br>Conselleira de Facenda</p></footer>
    <h2>Anexo</h2>
    <p>Promoción interna</p>
    <table>
     <tbody>
      <tr>
       <td>DNI</td>
       <td>Apelidos e nome</td>
       <td>Código do posto</td>
       <td>Niv.</td>
       <td>Grupo</td>
       <td>Corpo/escala</td>
       <td>Denominación</td>
       <td>Cons.</td>
       <td>Centro directivo</td>
       <td>Centro destino</td>
       <td>Concello</td>
       <td>Titulación requirida</td>
       <td>Formación específica</td>
      </tr>
      <tr>
       <td>09353294E</td>
       <td>López de Prado Nistal, Covadonga</td>
       <td>EDC995010136040001</td>
       <td>26</td>
       <td>A1</td>
       <td>Especial</td>
       <td>Director/a museo</td>
       <td>ED</td>
       <td>Servizos periféricos de Cultura, Educación e Ordenación Universitaria</td>
       <td>Museo Massó</td>
       <td>Bueu</td>
       <td>Facultativo/a sección museos (R.I.)</td>
       <td></td>
      </tr>
     </tbody>
    </table>
    <p>Orde do 16 de xullo de 2013 (DOG número 146, do 1 de agosto) pola que se resolve a convocatoria para a provisión polo sistema de libre designación.</p>
    <p>Acceso libre</p>
    <table>
     <tbody>
      <tr>
       <td>DNI</td>
       <td>Apelidos e nome</td>
       <td>Código do posto</td>
       <td>Niv.</td>
       <td>Grupo</td>
       <td>Corpo/escala</td>
       <td>Denominación</td>
       <td>Cons.</td>
       <td>Centro directivo</td>
       <td>Centro destino</td>
       <td>Concello</td>
       <td>Titulación requirida</td>
       <td>Formación específica</td>
      </tr>
      <tr>
       <td>32640999C</td>
       <td>Aneiros García, Roberto</td>
       <td>EDC995020132001005</td>
       <td>20</td>
       <td>A1</td>
       <td>Especial</td>
       <td>Técnico/a superior de museos</td>
       <td>CU</td>
       <td>Servizos periféricos</td>
       <td>Museo Ourense</td>
       <td>Ourense</td>
       <td>Facultativo/a sección museos (R.I.)</td>
       <td>Xornada mañá ou tarde</td>
      </tr>
     </tbody>
    </table>

