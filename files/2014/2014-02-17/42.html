---
date: '2014-02-17'
id: CA04-280114-0002
page: 6571
number: 32
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 22 de xaneiro de 2014, da Xefatura Territorial da Coruña, pola
  que se somete a información pública a petición de autorización administrativa
  dunha instalación eléctrica no concello de Arteixo (expediente IN407A 6/2014).
range: Resolución
url: >-
  https://www.xunta.gal/dog/Publicados/2014/20140217/AnuncioCA04-280114-0002_gl.html
---
<p>Para os efectos previstos na Lei 24/2013, do 26 de decembro (BOE nº 310), do sector eléctrico, e no título VII do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición da autorización administrativa da instalación eléctrica que se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: avda. de Arteixo, 171, 15007 A Coruña.</p>
    <p>Denominación: recuamento LMT por reinstalación de pasarela peonil na rotonda de Sabón. </p>
    <p>Situación: concello de Arteixo.</p>
    <p>Características técnicas: </p>
    <p>Tramo de liña de media tensión subterránea GRN-708, a 15/20 kV, cunha lonxitude de 0,126 km, coa orixe en paso aero-subterráneo que se realizará en apoio nº 45-2 existente da LMT. GRN-708 (expediente 70/2013), no tramo da derivada a os CC.TT. Agarimo (expediente 30.572) e Ponte (expediente 115/2008), en condutor RHZ1-2OL-12/20 kV.-3(1×240) AL, e final no paso aero-subterráneo que se realizará en apoio nº 45-2-1 proxectado que se intercalará na LMT. GRN-708, no tramo da derivada aos CC.TT. Agarimo (expediente 30.572) e Ponte (expediente 115/2008).</p>
    <p>Todas aquelas persoas ou entidades que se consideren afectadas poderán examinar o expediente e presentar as súas alegacións nesta xefatura territorial, situada no Edificio Administrativo de Monelos, rúa Vicente Ferrer, 2, 2º andar, 15071 A Coruña, no prazo de vinte días a partir da última publicación.</p>
    <p>A Coruña, 22 de xaneiro de 2014</p>
    <footer><p>Susana Vázquez Romero<br>Xefa territorial da Coruña</p></footer>

