---
date: '2014-02-17'
id: G1089-040214-0006
page: 6611
number: 32
agency: Autoridade Portuaria de Ferrol-San Cibrao
section: VI. Anuncios. c) Outros anuncios.
title: >-
  ANUNCIO do 31 de xaneiro de 2014 polo que se fai pública a notificación de
  incoación de expediente sancionador.
range: Anuncio
url: >-
  https://www.xunta.gal/dog/Publicados/2014/20140217/AnuncioG1089-040214-0006_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (BOE nº 285, do 27 de novembro), modificada pola Lei 4/1999, do 13 de xaneiro (BOE nº 12, do 14 de xaneiro), notifícaselle á persoa que a continuación se relaciona, cos datos persoais e último domicilio coñecido que no anexo se mencionan, mediante a publicación no <em>Diario Oficial de Galicia</em>, o acordo de inicio do procedemento administrativo sancionador por presunta infracción do Real decreto lexislativo 2/2011, do 5 de setembro, que aproba o texto refundido da Lei de portos do Estado e da mariña mercante, por non ser posible a notificación a través do servizo de Correos.</p>
    <p>Para os efectos previstos na Lei de réxime xurídico das administracións públicas e do procedemento administrativo común, o expedientado dispón dun prazo de quince días hábiles contados a partir do día seguinte ao da publicación deste edicto, para que poida examinar o expediente persoalmente ou mediante representante debidamente acreditado, nas oficinas da Xefatura da División de Asuntos Xurídicos da Autoridade Portuaria de Ferrol-San Cibrao (Peirao de Curuxeiras s/n, 15401 Ferrol, A Coruña), de luns a venres, das 9.00 ás 14.00 horas; e formular as alegacións e presentar os documentos e informacións que xulgue pertinentes ante o instrutor do procedemento, segundo o establecido no Regulamento para o exercicio da potestade sancionadora, aprobado polo Real decreto 1398/1993, do 4 de agosto (BOE nº 189, do 9 de agosto).</p>
    <p>De non se efectuar alegacións no prazo antes mencionado, o acordo de inicio, en aplicación do artigo 13.2º do Real decreto 1398/1993, será considerado proposta de resolución.</p>
    <p>Unha vez transcorrido o citado prazo sen comparecer, a notificación entenderase producida para todos os efectos legais o día seguinte ao do vencemento do prazo antes sinalado.</p>
    <p>O órgano competente para a resolución do expediente, segundo a delegación de funcións aprobadas polo Consello de Administración da Autoridade Portuaria de Ferrol-San Cibrao na súa sesión ordinaria do 28 de febreiro de 2007 (BOP núm. 67, do 27 de marzo) é a súa Presidencia.</p>
    <p>E para que conste e lle sirva de notificación, expido, asino e selo esta cédula.</p>
    <p>Ferrol, 4 de febreiro de 2014</p>
    <footer><p>José Manuel Vilariño Anca<br>Presidente da Autoridade Portuaria de Ferrol-San Cibrao</p></footer>
    <h2>ANEXO</h2>
    <p>Nome/razón social: Cristian Fernández Fraga.</p>
    <p>NIF/CIF: 35590823-W.</p>
    <p>Domicilio: rúa Castelao nº 9, piso 2º A. 27880 Burela (Lugo).</p>
    <p>Data da denuncia: 3 de setembro de 2013.</p>
    <p>Precepto infrinxido: artigos 306.1.a) e 307.1.a) do Real decreto lexislativo 2/2011, do 5 de setembro, polo que se aproba o texto refundido da Lei de portos do Estado e da mariña mercante.</p>
    <p>Nº de actas de denuncia/órgano denunciante: 2013-004497-00000208 y 2013-004497-00000212/Comandancia da Garda Civil de Lugo (posto de Xove).</p>
    <p>Lugar de denuncia: augas portuarias do porto de San Cibrao (factoría Alcoa) a uns 200 metros da praia de Lago.</p>
    <p>Feito denunciado: realización de esquí acuático desde embarcación Zodiac, matrícula 7ª-LU-1-1-09.</p>
    <p>Importe da sanción: ata 60.000 €. Artigo 312 do Real decreto lexislativo 2/2011, do 5 de setembro, polo que se aproba o texto refundido da Lei de portos do Estado e da mariña mercante.</p>

