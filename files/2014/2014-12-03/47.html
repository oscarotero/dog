---
date: '2014-12-03'
id: G2018-111114-0008
page: 49954
number: 232
agency: Universidade de Santiago de Compostela
section: VI. Anuncios. a) Administración autonómica.
title: >-
  ANUNCIO de modificación da encomenda de xestión realizada á empresa Tragsa
  para a obra de execución da mellora e adecuación da parcela do Xardín
  Botánico, etapas 1 e 2 (expediente 401/2014).
range: Anuncio
url: >-
  https://www.xunta.gal/dog/Publicados/2014/20141203/AnuncioG2018-111114-0008_gl.html
---
<p>A Reitoría da Universidade de Santiago de Compostela (USC), actuando en nome e representación da USC, en virtude das facultades legais que lle confiren a Lei orgánica 6/2001, do 21 de decembro, de universidades, e os estatutos da USC aprobados polo Decreto 14/2014, do 30 de xaneiro (DOG do 12 de febreiro),</p>
    <h2>EXPÓN:</h2>
    <p>Primeiro. A realización da obra de execución da mellora e adecuación da parcela do Xardín Botánico, etapa 1 e 2 (expediente 401/2014), foi encomendada á empresa Tragsa o día 2 de xuño de 2014.</p>
    <p>Segundo. Unha vez iniciadas as obras, logo da limpeza do muíño de San Domingos, apreciouse unha fisura na bóveda do seu tremiñado e un avanzado estado de deterioración da cuberta de tella.</p>
    <p>Terceiro. Os técnicos da Administración municipal e autonómica que interveñen na obra propoñen como solución provisional o apuntalamento da bóveda e a súa cubrición mediante unha lona de material adecuado, ancorada dun modo efectivo.</p>
    <p>Cuarto. Para executar esta solución provisional urxente, o codirector facultativo da obra propuxo a modificación do proxecto.</p>
    <p>Quinto. Por Resolución do 17 de setembro de 2014 autorizouse a modificación do proxecto. </p>
    <p>Sexto. Por Resolución do 28 de outubro de 2014 aprobouse a modificación do proxecto.</p>
    <p>Á vista do anterior, procede modificar as cláusulas primeira e quinta da encomenda, que quedan redactadas como a seguir se indica: </p>
    <p>Modificación das cláusulas da encomenda</p>
    <p>Primeira. O obxecto da encomenda é a realización da obra de mellora e adecuación da parcela do Xardín Botánico (etapa 1 e 2) da Universidade de Santiago de Compostela (expediente número 401/2014), coa execución das actuacións que se establecen no proxecto modificado.</p>
    <p>Quinta. O prazo para a execución desta obra amplíase ata o 29 de maio de 2015. </p>
    <p>Santiago de Compostela, 6 de novembro de 2014</p>
    <footer><p>Juan Viaño Rey<br>Reitor da Universidade de Santiago de Compostela</p></footer>

