---
date: '2014-12-03'
id: G1075-131114-0006
page: 49895
number: 232
agency: Audiencia Provincial de Pontevedra (Sección Primeira)
section: V. Administración de xustiza.
title: EDICTO (433/2013).
range: Edicto
url: >-
  https://www.xunta.gal/dog/Publicados/2014/20141203/AnuncioG1075-131114-0006_gl.html
---
<p>Eu, María Jesús Prieto Toranzo, secretaria da Sección Primeira da Audiencia Provincial de Pontevedra, certifico que neste órgano xudicial se tramita recurso de apelación (LECN) 433/2013, por instancia de María Jesús Pérez Baz, contra Eurocasa Promociones de Galicia, Víctor Manuel Pérez Baz, José Castro Comesaña, Ministerio Fiscal e Administración concursal de Eurocasa Promociones de Galicia, nos cales se ditou con data do 11 de abril de 2014 o teor literal seguinte:</p>
    <p>«Maxistrados:</p>
    <p>Francisco Javier Menéndez Estébanez</p>
    <p>Manuel Almenar Berenguer</p>
    <p>Jacinto José Pérez Benítez</p>
    <p>A Sección Primeira da Audiencia Provincial de Pontevedra, integrada polos maxistrados anteriormente expresados, ditou en nome do rei a seguinte Sentenza número 145:</p>
    <p>Pontevedra, once de abril de dous mil catorce.</p>
    <p>Vista a peza de apelación seguida co número 433/2013, dimanante dos autos do concurso voluntario abreviado incoados co número 6/2011 polo Xulgado do Mercantil número 1 de Pontevedra, sendo apelante a condenada María Jesús Pérez Baz, representada polo procurador Sr. Fernández García e asistida polo letrado Sr. Lorenzo Zarandona, e parte apelada os propoñentes da cualificación, a Administración concursal representada por César Martínez Gómez e o Ministerio Fiscal. É ponente Manuel Almenar Berenguer.</p>
    <p>Seguen antecedentes de feito e fundamentos de dereito.</p>
    <p>A Sala resolve:</p>
    <p>Que debemos estimar e estimamos parcialmente o recurso de apelación interposto polo procurador Sr. Fernández García, en nome e representación de María Jesús Pérez Baz, contra a sentenza ditada polo Xulgado do Mercantil número 1 de Pontevedra, e, na súa consecuencia, debemos revogar e revogamos a dita resolución no sentido de:</p>
    <p>1º Deixar sen efecto a declaración de complicidade de Víctor Manuel Pérez Baz e José Castro Comesaña.</p>
    <p>2º Reducir o período de inhabilitación imposto a María Jesús Pérez Baz ao mínimo legal de dous anos.</p>
    <p>3º Reducir a obriga da administradora a cubrir o déficit do concurso ata o 5 %.</p>
    <p>Cada parte deberá facer fronte ás custas xeradas pola intervención nesta alzada.</p>
    <p>Así, por esta a nosa sentenza, pronúnciano, mándano e asínano os maxistrados expresados á marxe».</p>
    <p>Seguen as rúbricas. Certifico.</p>
    <p>O inserido concorda ben e fielmente co seu orixinal ao que me remito, en caso necesario, para que así conste e lle sirva de notificación a José Castro Comesaña, estendo e asino este edicto.</p>
    <p>Pontevedra, 11 de abril de 2014</p>
    <footer><p>A secretaria xudicial</p></footer>

