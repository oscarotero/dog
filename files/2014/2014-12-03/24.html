---
date: '2014-12-03'
id: CA02-281114-0003
page: 49921
number: 232
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  RESOLUCIÓN do 24 de outubro de 2014, da Xefatura Territorial de Lugo, pola que
  se somete a participación pública o documento preliminar do Plan de xestión da
  pesca fluvial do couto de Parga (Guitiriz-Lugo).
range: Resolución
url: >-
  https://www.xunta.gal/dog/Publicados/2014/20141203/AnuncioCA02-281114-0003_gl.html
---
<p>Antecedentes:</p>
    <p>O Decreto 130/1997, do 14 de maio, polo que se aproba o Regulamento de ordenación da pesca fluvial e dos ecosistemas acuáticos continentais, indica no seu artigo 68 que os plans de xestión dos recursos piscícolas serán elaborados polos servizos provinciais de Conservación da Natureza.</p>
    <p>Por proposta do Servizo de Conservación da Natureza, a Xefatura Territorial de Lugo resolve someter á participación pública o Plan de xestión dos recursos piscícolas do couto de Parga, no río Parga, no concello de Guitiriz.</p>
    <p>Resolución:</p>
    <p>Primeiro. Abrir un período de participación ao público do documento do Plan de xestión dos recursos piscícolas do couto de Parga durante un prazo de vinte (20) días, contados a partir do día seguinte ao da publicación deste anuncio, coa finalidade de que aqueles interesados que se consideren directamente afectados poidan remitir observacións e opinións mediante escrito dirixido ao Servizo de Conservación da Natureza da Xefatura Territorial de Lugo, rolda da Muralla baixo 2, Lugo 27071, ou ao enderezo de correo electrónico conservacion.natureza.lugo@xunta.es, poñendo no asunto «Plan xestión Parga». </p>
    <p>Segundo. O documento poderá ser examinado durante o citado prazo nos seguintes lugares:</p>
    <p>– Servizo de Conservación da Natureza da Xefatura Territorial da Consellería de Medio Ambiente, Territorio e Infraestruturas de Lugo.</p>
    <p>– Dirección Xeral de Conservación da Natureza.</p>
    <p>– Páxina web da Consellería de Medio Ambiente, Territorio e Infraestruturas:</p>
    <p>http://www.cmati.xunta.es/, na epígrafe de pesca fluvial (proposta de Plan de xestión da pesca fluvial para o couto do río Parga).</p>
    <p>Lugo, 24 de outubro de 2014</p>
    <footer><p>Carlos Vila Pérez<br>Xefe territorial de Lugo</p></footer>

