---
date: '2014-12-03'
id: L217-141114-0003
page: 49958
number: 232
agency: Concello da Estrada
section: VI. Anuncios. b) Administración local.
title: >-
  ANUNCIO da aprobación inicial do Plan especial de infraestruturas e dotacións
  para a modificación da ordenación detallada do sistema xeral-dotacional-1
  (estadio municipal).
range: Anuncio
url: >-
  https://www.xunta.gal/dog/Publicados/2014/20141203/AnuncioL217-141114-0003_gl.html
---
<p>Logo dos informes e trámites preceptivos, a Xunta de Goberno Local, na súa sesión do 3 de novembro de 2014, entre outros acordos, aprobou inicialmente o documento do Plan especial de infraestruturas e dotacións para a modificación da ordenación detallada do sistema xeral –dotacional– 1 (estadio municipal), redactado polo arquitecto municipal, Manuel Sanmartín Chao, con data do 22 de outubro de 2014.</p>
    <p>O que se somete a trámite de información pública durante o prazo dun mes, computado a partir da publicación deste anuncio no Diario Oficial de Galicia, sen prexuízo da súa publicación en sous xornais de gran difusión provincial, así como no taboleiro e na páxina web municipal.</p>
    <p>Así mesmo, aprobou suspender o procedemento de outorgamento de licenzas urbanísticas (de parcelación de terreos, edificación e demolición ) no ámbito do territorio obxecto deste planeamento especial, cuxas novas determinacións supoñen a modificación da ordenación urbanística vixente. Esta suspensión determinada pola aprobación inicial terá unha duración máxima de dous anos, contados desde a dita aprobación, e en calquera caso, extinguirase coa aprobación definitiva do planeamento.</p>
    <p>Para estes efectos, determínase expresamente a área afectada pola dita suspensión:</p>
    <p>– Norte, estrada nacional 640.</p>
    <p>– Sur, avenida da Torre.</p>
    <p>– Leste, predio catastral 2565045NH4226S0000SY (SUND) e solo industrial LIDL (SUC).</p>
    <p>– Oeste, predios catastrais 2565015NH4226S0001IU, 2565024NH4226S0001HU, 2565025NH4226S0001WU e 2565007NH4226N0001OX (SUC de edificación en bloque aberto).</p>
    <p><img src="/dog/Publicados/2014/20141203/AnuncioL217-141114-0003_gl-web-images/mapa_fmt.jpeg" alt="missing image file"></p>
    <p>Finalmente, para o caso de que as persoas propietarias dos terreos afectados sexan descoñecidas, se ignore o lugar ou o medio para a constancia da recepción da notificación individualizada do citado acordo, ou ante un eventual intento infrutuoso daquela, simultaneamente procédese a notificar a través do presente anuncio a todas as persoas titulares que figuran no Catastro, segundo a relación recollida no plan especial:</p>
    <p>– Herdeiros de Dolores Gestoso Tarrío (2565025NH4226S0001WU).</p>
    <p>– Maximino Carracedo (2565024NH4226S0001HU).</p>
    <p>– Marcelino Gestoso Tarrío (2565007NH4226N0001OX, 2565013NH4226S0001DU, e 2565014NH4226S0001XU).</p>
    <p>– Unión Fenosa Distribución, S.A. (2565011NH4226N0001KX).</p>
    <p>Este preceptivo trámite de información pública ten por obxecto que calquera persoa física ou xurídica poida examinar o procedemento e, de ser o caso, formular alegacións ou observacións. Lugar e horario de exhibición: Departamento de Urbanismo, 3º andar da Casa do Concello (de luns a venres, das 9.00 ás 14.00 horas, agás festivos).</p>
    <p>A Estrada, 4 de novembro de 2014</p>
    <footer><p>José C. López Campos<br>Alcalde presidente</p></footer>

