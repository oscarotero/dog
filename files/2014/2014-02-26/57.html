---
date: '2014-02-26'
id: L130-070214-0001
page: 8361
number: 39
agency: Concello da Coruña
section: VI. Anuncios. b) Administración local.
title: ANUNCIO de aprobación definitiva do estudo de detalle (631/199/2013).
range: Anuncio
url: >-
  https://www.xunta.gal/dog/Publicados/2014/20140226/AnuncioL130-070214-0001_gl.html
---
<p>O Pleno Municipal, en sesión realizada o día 23 de decembro de 2013, adoptou, entre outros, o seguinte acordo:</p>
    <p>«Primeiro. Aprobar definitivamente o estudo de detalle para a ordenación de volumes e fixación de condicións estéticas dun equipamento docente na Sardiñeira, promovido polo Concello da Coruña.</p>
    <p>Segundo. Ordenar o cumprimento dos trámites administrativos recollidos nos artigos 92.2 e 92.3 da Lei 9/2002, do 30 de decembro, de ordenación urbanística e protección do medio rural de Galicia, para procurar a entrada en vigor do estudo de detalle.</p>
    <p>Terceiro. Notificarlles o acordo de aprobación definitiva aos titulares catastrais, ás áreas municipais de Licenzas e Disciplina Urbanística, Xestión do Solo, Sección de Patrimonio Urbanístico e ao promotor, a quen lle pedirán, ademais, que no prazo de dez (10) días presente en soporte informático a documentación aprobada para a súa incorporación ao Sistema de información xeográfico municipal.</p>
    <p>Cuarto. Ordenar o dilixenciamento do estudo de detalle que consta no Servizo Municipal de Urbanismo.»</p>
    <p>A documentación exixida polo artigo 92.3 da Lei 9/2002, do 30 de decembro, de ordenación urbanística e protección do medio rural de Galicia, tivo entrada na Consellería de Medio Ambiente, Territorio e Infraestruturas o día 23 de xaneiro de 2014.</p>
    <p>Este acordo pon fin á vía administrativa e contra este poderase interpor recurso contencioso-administrativo, ante a sala correspondente do Tribunal Superior de Xustiza de Galicia, no prazo de dous meses contado a partir do día seguinte a aquel en que se practique a súa publicación no <em>Diario Oficial de Galicia</em> ou no <em>Boletín Oficial</em> da provincia, de conformidade co artigo 46 da Lei 29/1998, do 13 de xullo, da xurisdición contencioso-administrativa, sen prexuízo de cualquera outro que se considere pertinente.</p>
    <p>O estudo de detalle entrará en vigor aos quince días hábiles da publicación da normativa no <em>Boletín Oficial</em> da provincia (artigo 70.2 da Lei 7/1985, do 2 de abril, reguladora das bases do réxime local).</p>
    <p>A Coruña, 23 de xaneiro de 2014</p>
    <footer><p>César de Jesús Otero Grille<br>Director de Urbanismo</p></footer>

