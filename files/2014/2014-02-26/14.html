---
date: '2014-02-26'
id: G0003-200214-0003
page: 8277
number: 39
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 17 de febreiro de 2014, da Dirección Xeral de Recursos Humanos,
  pola que se nomea o tribunal cualificador do concurso-oposición para o ingreso
  na categoría de médico/a de urxencias hospitalarias do Servizo Galego de
  Saúde.
range: Resolución
url: >-
  https://www.xunta.gal/dog/Publicados/2014/20140226/AnuncioG0003-200214-0003_gl.html
---
<p>Por Resolución da Dirección Xeral de Recursos Humanos do Servizo Galego de Saúde, con data do 30 de abril de 2013 (<em>Diario Oficial de Galicia</em> nº 91, do 14 de maio) convocouse concurso-oposición para o ingreso na categoría de médico/a de urxencias hospitalarias do Servizo Galego de Saúde.</p>
    <p>Na súa base sétima disponse que o tribunal cualificador do concurso-oposición será nomeado pola autoridade convocante cunha antelación mínima dun mes ao da data de realización das probas, publicándose para este efecto a oportuna resolución no <em>Diario Oficial de Galicia</em>.</p>
    <p>De conformidade coa antedita base, esta drección, como órgano convocante do proceso,</p>
    <h2>ACORDA:</h2>
    <p>Primeiro. Nomear os membros do tribunal, titulares e suplentes, que xulgarán o proceso selectivo convocado pola Resolución da Dirección Xeral de Recursos Humanos do Servizo Galego de Saúde, con data do 30 de abril de 2013 (DOG nº 91, do 14 de maio), e que aparecen relacionados no anexo desta resolución.</p>
    <p>Segundo. Declarar de aplicación a este proceso as normas de funcionamento e actuación dos tribunais e persoal colaborador negociadas e aprobadas na Mesa Sectorial de Sanidade con data do 31 de xaneiro de 2014, publicadas á disposición das persoas interesadas na páxina web do Servizo Galego de Saúde (www.sergas.es).</p>
    <p>Terceiro. Esta resolución producirá os seus efectos a partir do mesmo día da súa publicación no <em>Diario Oficial de Galicia</em>.</p>
    <p>Santiago de Compostela, 17 de febreiro de 2014</p>
    <footer><p>Margarita Prado Vaamonde<br>Directora xeral de Recursos Humanos</p></footer>

