---
date: '2014-02-13'
id: G1611-240114-0004
page: 6087
number: 30
agency: Fundación Pública Urxencias Sanitarias de Galicia - 061
section: VI. Anuncios. c) Outros anuncios.
title: >-
  ANUNCIO do 23 de xaneiro de 2014 polo que se procede a dar publicidade á
  resolución da mesma data pola que se convoca, para a súa cobertura polo
  procedemento de provisión de libre designación, unha praza de xefe/a do
  Servizo de Sistemas e Tecnoloxías da Información.
range: Anuncio
url: >-
  https://www.xunta.gal/dog/Publicados/2014/20140213/AnuncioG1611-240114-0004_gl.html
---
<p>O director da Fundación Pública Urxencias Sanitarias de Galicia-061, en virtude das competencias atribuídas polo Decreto 43/2013, do 21 de febreiro, polo que se establece a estrutura orgánica do Servizo Galego de Saúde, e da Orde do 5 de xullo de 2012 (DOG nº 139, do 20 de xullo), sobre delegación de competencias en órganos centrais e periféricos do Servizo Galego de Saúde,</p>
    <h2>RESOLVE:</h2>
    <p>Primeiro. Anunciar a convocatoria para a cobertura, polo procedemento de provisión de libre designación, dunha praza de xefe/a do Servizo de Sistemas e Tecnoloxías da Información.</p>
    <p>Segundo. As retribucións do posto ofertado serán as que correspondan de acordo coas ordes vixentes polas que se ditan instrucións sobre a confección de nóminas do persoal ao servizo da Administración autonómica.</p>
    <p>Terceiro. O prazo de presentación de solicitudes será de quince días hábiles, contados a partir do día seguinte ao da publicación no Diario Oficial de Galicia. As solicitudes, que deberán dirixirse á Fundación Pública Urxencias Sanitarias de Galicia-061 (praza Martín Herrera, nº 2-2º andar, 15706 Santiago de Compostela), poderán presentarse no seu rexistro ou mediante calquera das formas establecidas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Cuarto. As bases íntegras da convocatoria estarán expostas nos taboleiros de anuncios da Fundación Pública Urxencias Sanitarias de Galicia-061, na intranet da propia fundación e na páxina web do Servizo Galego de Saúde (www.sergas.es).</p>
    <p>Santiago de Compostela, 23 de xaneiro de 2014</p>
    <footer><p>José Antonio Iglesias Vázquez<br>Director da Fundación Pública Urxencias Sanitarias de Galicia-061</p></footer>
    <h2>ANEXO</h2>
    <p>Denominación do posto: xefe/a do Servizo de Sistemas e Tecnoloxías da Información.</p>
    <p>Grupo de clasificación: A1.</p>
    <p>Nº de vacantes: 1.</p>

