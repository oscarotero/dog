---
date: '2014-07-02'
id: G2156-110614-0002
page: 29722
number: 124
agency: Xulgado de Primeira Instancia número 3 de Ourense
section: V. Administración de xustiza.
title: EDICTO (1007/2013).
range: Edicto
url: >-
  https://www.xunta.gal/dog/Publicados/2014/20140702/AnuncioG2156-110614-0002_gl.html
---
<p>María Dolores Prieto Rascado, secretaria xudicial do Xulgado de Primeira Instancia número 3 de Ourense, fago saber que nos autos de xuízo ordinario 1007/2013 arriba sinalado se ditou sentenza cuxo encabezamento e parte dispositiva din así:</p>
    <p>Sentenza.</p>
    <p>Ourense, 4 de abril de 2014.</p>
    <p>Vistos por María José González Movilla, maxistrada xuíza do Xulgado de Primeira Instancia número 3 dos de Ourense e o seu partido xudicial, os presentes autos de xuízo ordinario número 1007/2013, sobre reclamación de cantidade, promovidos por instancia da entidade Gam España Servicios de Maquinaria, S.L., representada polo procurador Sr. Rúa Sobrino, asistida pola letrada Sra. Osa Otero, contra a entidade Obycon Ourense, S.L., en situación de rebeldía neste procedemento.</p>
    <p>Seguen antecedentes de feito e fundamentos de dereito.</p>
    <p>Decido que, estimando a demanda formulada pola representación da entidade Gam España Servicios de Maquinaria, S.L., contra a entidade Obycon Ourense, S.L., debo condenar e condeno a demandada a aboar á demandante a cantidade de trinta e seis mil oitenta e seis euros e setenta e nove céntimos, máis os xuros devindicados pola devandita suma computados conforme a Lei 3/2004, do 29 de decembro, pola que se establecen medidas de loita contra a morosidade nas operacións comerciais, impoñendo expresamente á demandada as custas deste procedemento.</p>
    <p>Contra a presente resolución cabe interpoñer recurso de apelación na forma prevista nos artigos 455 e seguintes da Lei de axuizamento civil.</p>
    <p>Así por esta a miña sentenza, definitivamente xulgando en primeira instancia, pronúncioo, mándoo e asínoo.</p>
    <p>E para que conste e sirva de notificación en forma á entidade demandada Obycon Ourense, S.L., en paradoiro ignorado, declarada en rebeldía, expido e asino o presente edicto.</p>
    <p>Ourense, 30 de maio de 2014</p>
    <footer><p>A secretaria xudicial</p></footer>

