---
date: '2014-07-02'
id: L257-110614-0003
page: 29786
number: 124
agency: Concello de Vigo
section: VI. Anuncios. b) Administración local.
title: >-
  ANUNCIO da aprobación inicial do Plan especial de protección da colonia
  histórica do Couto (expediente 13841/411).
range: Anuncio
url: >-
  https://www.xunta.gal/dog/Publicados/2014/20140702/AnuncioL257-110614-0003_gl.html
---
<p>A Xunta de Goberno Local, en sesión extraordinaria e urxente do 23 de maio de 2014, adoptou o seguinte acordo:</p>
    <p>«Primeiro. Aprobar inicialmente o Plan especial da colonia histórica do Couto, redactado en abril de 2014 pola Oficina de Planeamento e Xestión (versión V1) por iniciativa municipal, en cumprimento da Resolución do vicepresidente da Xerencia Municipal de Urbanismo do 27.7.2012.</p>
    <p>Segundo. Abrir un trámite de información pública polo prazo dun mes, mediante a publicación de anuncios no DOG e en dous dos xornais de maior circulación da provincia. </p>
    <p>Terceiro. Acordar, de acordo co artigo 77.2 da Lei de ordenación urbanística e protección do medio rural de Galicia, a suspensión de licenzas no ámbito afectado no que resulte incompatible coa nova ordenación, significando que este está conformado polo ámbito definido no plano I.02. V1, escala 1/2000, do Plan especial da colonia histórica do Couto, que será, así mesmo, obxecto da publicación referida no punto segundo deste acordo.</p>
    <p>Cuarto. Publicar este acordo, xunto cos documentos integrantes do Plan especial da colonia histórica do Couto, na web do Concello de Vigo.</p>
    <p>Quinto. Notificarlles este acordo individualmente, na forma prevista nos artigos 58 e 59 da LRXAP-PAC, a todas as persoas propietarias dos terreos afectados que figuren como titulares no Catastro, coa indicación expresa de que ao tratarse dun mero acto de trámite non é susceptible de recurso».</p>
    <p>Procédase á súa publicación no <em>Diario Oficial de Galicia</em> e en dous dos xornais de maior circulación da provincia.</p>
    <p>Vigo, 11 de xuño de 2014</p>
    <footer><p>(Resolución do 8.2.2013)<br>María del Carmen Silva Rego<br>Vicepresidenta da Xerencia Municipal de Urbanismo</p></footer>

