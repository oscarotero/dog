---
date: '2014-07-02'
id: CA04-180614-0007
page: 29744
number: 124
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 12 de xuño de 2014, da Xefatura Territorial de Pontevedra, pola
  que se autoriza e se aproba o proxecto de execución dunha instalación
  eléctrica no concello de Lalín (expediente IN407A 2014/7-4).
range: Resolución
url: >-
  https://www.xunta.gal/dog/Publicados/2014/20140702/AnuncioCA04-180614-0007_gl.html
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a continuación se describe:</p>
    <p>Solicitante: Ana María González González.</p>
    <p>Domicilio social: lg. da Estrada, nº 66, Vilatuxe, 36519 Lalín.</p>
    <p>Denominación: LMT de acometida a un CT para unha granxa en Castiñeira.</p>
    <p>Situación: Lalín.</p>
    <p>Características: LMT aérea a 20 kV con condutor LA-56 de 17 metros de lonxitude, con orixe nun apoio existente da LMT LAL805-Vilatuxe, de Unión Fenosa Distribución, S.A. e final no apoio proxectado paso aerosubterráneo, do cal continúa subterránea con condutor RHZ1 1.490 metros ata o centro de transformación da granxa situada na Castiñeira, Lebozán, Lalín.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial, resolve:</p>
    <p>Autorizar e aprobar o proxecto de execución das ditas instalacións, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>O prazo de posta en marcha da instalación, de acordo co artigo 131 do Real decreto 1955/2000, será de 12 meses a partir da recepción da presente resolución. Para os efectos da posible solicitude de prórroga, o peticionario deberá ter en conta o disposto no capítulo IV do Decreto 1775/1967, do 22 de xullo.</p>
    <p>Contra a presente resolución poderá interpor recurso de alzada ante o conselleiro de Economía e Industria no prazo dun mes contado a partir de día seguinte ao da notificación desta resolución; tamén poderá interpor calquera outro recurso que considere pertinente ao seu dereito.</p>
    <p>Pontevedra, 12 de xuño de 2014</p>
    <footer><p>Ignacio Rial Santomé<br>Xefe territorial de Pontevedra</p></footer>

