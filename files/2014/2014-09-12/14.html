---
date: '2014-09-12'
id: CA02-240714-0008
page: 38657
number: 174
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 18 de xullo de 2014, da Secretaría Xeral de Calidade e Avaliación
  Ambiental, polo que se somete a información pública a solicitude de
  autorización ambiental integrada para unha planta de valorización de residuos
  non perigosos para a fabricación de compost que Biocompost de Lugo, S.L. posúe
  no concello de Cospeito, Lugo (clave do expediente 2014-IPPC-I-29).
range: Anuncio
url: >-
  https://www.xunta.gal/dog/Publicados/2014/20140912/AnuncioCA02-240714-0008_gl.html
---
<p>Para os efectos previstos na Lei 16/2002, do 1 de xullo, de prevención e control integrados da contaminación (BOE núm. 157, do 2 de xullo), faise público que por espazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedará exposta a seguinte documentación:</p>
    <p>– Documentación para a solicitude de autorización ambiental integrada de Biocompost de Lugo, S.L. en Cospeito (Lugo). Xuño de 2014. Tomos 1 e 2.</p>
    <p>Co fin de que calquera interesado poida consultala e, de ser o caso, formular no dito prazo as alegacións, suxestións ou observacións que considere convenientes, os citados documentos estarán á disposición dos administrados, en horario de atención ao público, nas seguintes dependencias:</p>
    <p>– Secretaría Xeral de Calidade e Avaliación Ambiental, Servizo de Prevención e Control Integrados da Contaminación (rúa San Lázaro, s/n, 15781 Santiago de Compostela).</p>
    <p>Ademais, poderán consultalos na páxina web da Consellería de Medio Ambiente, Territorio e Infraestruturas (http://www.cmati.xunta.es/ »medio ambiente e sostibilidade »<br>prevención e control de actividades»autorización ambiental integrada »proxectos en información pública).</p>
    <p>Santiago de Compostela, 18 de xullo de 2014</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <h2>ANEXO<br>Memoria resumo</h2>
    <p>Clave do expediente: 2014-IPPC-I-29.</p>
    <p>Peticionaria: Biocompost de Lugo, S.L.</p>
    <p>Localización da instalación: estrada Feira do Monte, Xermar km 2, Cospeito (Lugo).</p>
    <p>Actividade principal: valorización de residuos non perigosos para fabricación de compost.</p>
    <p>Descrición: o proceso de compostaxe consiste nun proceso biolóxico natural aerobio en que os microorganismos presentes nos residuos, en condicións controladas de temperatura, humidade e aireación, atacan e degradan a materia orgánica. O produto obtido (compost) consiste basicamente en materia orgánica estabilizada á cal se integraron moitos dos nutrientes presentes nos elementos iniciais. Estes nutrientes pasan pouco a pouco a estados dispoñibles para as plantas. Na instalación diferéncianse dúas liñas de tratamento, en función dos residuos empregados.</p>
    <p>– Liña de compost: empréganse residuos non perigosos de orixe industrial separados selectivamente e Sandach, e obtense compost para a súa aplicación ao solo. As fases son: recepción, control e pesaxe, mestura, empillamento, fermentación, maduración e cribaxe (criba rotativa).</p>
    <p>– Liña de urbanos: empréganse residuos non perigosos de orixe urbana non separados selectivamente, e obtense un residuo non perigoso e un refugallo que se entregan respectivamente a xestores autorizados. As fases son: recepción, control e pesaxe, empillamento e fermentación, maduración e cribaxe (criba rotativa).</p>
    <p>Verteduras: as augas fecais xeradas nos aseos vértense a ambiente tras o seu tratamento en fosa séptica. As augas pluviais contaminadas diríxense mediante canalización ata unha balsa de augas impermeable. Estas poden aproveitarse para humectar os empillamentos de compostaxe ou entregarse a xestor autorizado. Os posibles lixiviados que se poidan producir durante a fase de fermentación recóllense na canle de augas contaminadas e diríxense á citada balsa. </p>

