---
date: '2014-11-28'
id: G0165-241114-0007
page: 48987
number: 229
agency: Consellería do Medio Rural e do Mar
section: VI. Anuncios. a) Administración autonómica.
title: >-
  RESOLUCIÓN do 21 de novembro de 2014 pola que se anuncia a contratación, polo
  procedemento aberto non suxeito a regulación harmonizada, tramitación
  ordinaria e anticipada de gasto e documentalmente simplificado, dun servizo
  para o fomento do consumo da conserva de produtos mariños entre os nenos e
  nenas no ano 2015 (2 lotes) (expediente 4/2015). Procedemento cofinanciado
  pola Unión Europea-Fondo Europeo da Pesca -FEP- nun 75  %.
range: Resolución
url: >-
  https://www.xunta.gal/dog/Publicados/2014/20141128/AnuncioG0165-241114-0007_gl.html
---
<p>1. Entidade adxudicadora:</p>
    <p>a) Organismo: Consellería do Medio Rural e do Mar.</p>
    <p>b) Dependencia que tramita o expediente: Servizo de Contratación.</p>
    <p>2. Obxecto do contrato:</p>
    <p>a) Tipo: servizos.</p>
    <p>b) Descrición do obxecto: preparación, coordinación e realización de actividades lúdicas, co obxecto de fomentar o consumo de conservas de produtos mariños entre os nenos e as nenas no ano 2015.</p>
    <p>c) División por lotes e número: 2 lotes.</p>
    <p>Lote 1: realización de obradoiros itinerantes para o fomento do consumo de conservas de produtos mariños entre os nenos e nenas en campamentos xuvenís, centros escolares e actividades culturais.</p>
    <p>Lote 2: realización de excursións para o fomento do consumo da conserva de produtos mariños entre os nenos e nenas.</p>
    <p>d) Prazo de execución: desde o día seguinte ao da sinatura do contrato e ata o 31 de agosto de 2015.</p>
    <p>e) Admisión de prórroga: non.</p>
    <p>f) CPV: 79342200-5, 92000000-1, 79970000-4, 55321000-6.</p>
    <p>3. Tramitación e procedemento de adxudicación: ordinaria e aberto:</p>
    <p>Criterios de adxudicación: de xuízo de valor e de aplicación de fórmulas, recollidos na letra N do prego de cláusulas administrativas particulares.</p>
    <p>4. Orzamento base de licitación: </p>
    <p>Importe neto: 300.000,00 €, IVE (21 %): 63.000,00 €. Importe total: 363.000,00 €.</p>
    <p>Valor estimado: 300.000 €.</p>
    <p>5. Financiamento: fondos propios e Fondo Europeo da Pesca -FEP-, segundo as porcentaxes recollidas nos pregos.</p>
    <p>6. Requisitos específicos do contratista: </p>
    <p>a) Clasificación: non se exixe.</p>
    <p>b) Solvencia económica e financeira e solvencia técnica e profesional: segundo o disposto nas letras J e K da folla de especificacións do prego.</p>
    <p>7. Garantías exixidas: definitiva (5 % do importe de adxudicación, excluído o IVE).</p>
    <p>8. Obtención de documentación e información:</p>
    <p>a) Entidade: Secretaría Xeral Técnica da Consellería do Medio Rural e do Mar. Servizo de Contratación.</p>
    <p>b) Enderezo: Edificio Administrativo, nº 5, 2º andar, Santiago de Compostela.</p>
    <p>c) Teléfonos: 981 54 40 46/981 54 57 44 (consultas administrativas); 981 54 62 61 (consultas técnicas).</p>
    <p>d) Telefax: 981 54 40 47.</p>
    <p>e) Enderezo electrónico: licitacion.medioruralemar@xunta.es</p>
    <p>f) Data límite de obtención de documentos e información: ata a data límite de presentación das ofertas, todos os días laborables, agás sábados, das 9.00 ás 14.00 horas.</p>
    <p>Tamén poderán obterse os pregos relativos a esta contratación a través da internet no enderezo http://www.contratosdegalicia.es/resultado.jsp?N=21622</p>
    <p>9. Presentación das ofertas:</p>
    <p>a) Data límite de presentación: o prazo de presentación das ofertas comezará o día seguinte ao da publicación deste anuncio no <em>Diario Oficial de Galicia</em> e rematará aos quince (15) días naturais, a non ser que o último día sexa sábado ou inhábil, caso en que se prorrogará o prazo ao primeiro día hábil seguinte.</p>
    <p>b) Documentación que hai que presentar: a indicada no prego de cláusulas administrativas particulares.</p>
    <p>c) Lugar de presentación: o único rexistro válido será a oficina de Rexistro Único e Información da Xunta de Galicia (Edificio Administrativo de San Caetano, s/n, Santiago de Compostela, 15781). Poderase enviar por correo dentro do prazo de admisión sinalado, a este rexistro único. Cando a oferta se envíe por correo certificado dentro do prazo de admisión, o licitador deberá xustificar a data de imposición do envío na oficina de Correos e anunciarlle a súa remisión ao órgano de contratación no mesmo día, mediante telegrama, burofax ou fax (981 54 40 47).</p>
    <p>d) Prazo en que o licitador estará obrigado a manter a súa oferta: dous (2) meses contados desde a data de apertura das proposicións.</p>
    <p>10. Apertura das ofertas:</p>
    <p>a) Enderezo: Sala de Xuntas da Secretaría Xeral Técnica da Consellería. </p>
    <p>b) Localidade e código postal: Santiago de Compostela 15781.</p>
    <p>c) Datas e horas: a apertura dos sobres B terá lugar, en acto público, ás 12.00 horas do sétimo día hábil seguinte ao de finalización do prazo de presentación de ofertas. A apertura dos sobres C terá lugar, en acto público, no lugar, data e hora que se comunicará mediante a súa publicación no perfil do contratante e mediante o envío dun fax a cada un dos licitadores. </p>
    <p>11. Gastos de publicidade: serán por conta do/s adxudicatario/s.</p>
    <p>Santiago de Compostela, 21 de novembro de 2014</p>
    <footer><p>P.A. (Orde do 30.3.2012, DOG núm. 70, do 12 de abril)<br>María Isabel Concheiro Rodríguez-Segade<br>Secretaria xeral técnica da Consellería do Medio Rural e do Mar</p></footer>

