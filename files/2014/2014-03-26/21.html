---
date: '2014-03-26'
id: G2348-060314-0003
page: 12825
number: 59
agency: Xulgado do Social número 5 da Coruña
section: V. Administración de xustiza.
title: EDICTO (118/2013).
range: Edicto
url: >-
  https://www.xunta.gal/dog/Publicados/2014/20140326/AnuncioG2348-060314-0003_gl.html
---
<p>María Jesús Hernando Arenas, secretaria xudicial do Xulgado do Social número 5 da Coruña, fago saber que no procedemento ordinario número 118/2013 deste xulgado do social, seguido por instancia de Marcos Gabriel Lema Charlín contra a empresa Carpinox Coruña, S.L.L., Fondo de Garantía Salarial, sobre ordinario, se ditou sentenza que di literalmente:</p>
    <p>«Que debo estimar e estimo parcialmente a demanda que en materia de cantidade interpuxo Marcos Gabriel Lema Charlín contra Carpinox, S.L. e, en consecuencia, debo condenar e condeno a Carpinox, S.L. a que lle aboe ao demandante a cantidade de 1.389,51 euros brutos, polos salarios devindicados en abril de 2011 e a compensación económica de vacacións non desfrutadas do ano 2011, incrementadas co xuro do 10 % por mora e aplicable aos conceptos salariais.</p>
    <p>Notifíqueselles esta resolución ás partes e fágaselles saber o seu dereito a interpor contra ela recurso de suplicación perante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación.</p>
    <p>Advírtase o recorrente que non sexa traballador ou beneficiario do réxime público da Seguridade Social, ou habente causa seu, ou non teña recoñecido o beneficio de xustiza gratuíta, de que deberá depositar a cantidade de 300 euros do depósito especial indicado no artigo 229.1 a) da Lei reguladora da xurisdición social, na conta aberta na entidade Banesto, a nome deste xulgado co número 47570000 código 36 e número de expediente, acreditando mediante a presentación do xustificante de ingreso no período comprendido ata a formalización do recurso así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado a cantidade obxecto de condena, ou formalizar aval bancario por esa cantidade en que se faga constar a responsabilidade solidaria do avalista, e incorporándoos a este xulgado co anuncio do recurso. En todo caso, o recorrente deberá designar letrado para a tramitación de recurso, no momento de o anunciar.</p>
    <p>Así, por esta a miña sentenza, pronúncioo, mándoo e asínoo».</p>
    <p>Publicación. A anterior sentenza leuna e publicouna a maxistrada-xuíza que a subscribe, en audiencia pública no día da súa data. Dou fe.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, agás no suposto da comunicación das resolucións que sexan autos ou sentenzas, ou cando se trate de emprazamentos.</p>
    <p>A Coruña, 20 de febreiro de 2014</p>
    <footer><p>A secretaria xudicial</p></footer>

