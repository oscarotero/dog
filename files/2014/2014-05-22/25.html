---
date: '2014-05-22'
id: G0007-300414-0005
page: 23126
number: 97
agency: Xulgado do Social número 3 de Santiago de Compostela
section: V. Administración de xustiza.
title: EDICTO (752/2013).
range: Edicto
url: >-
  https://www.xunta.gal/dog/Publicados/2014/20140522/AnuncioG0007-300414-0005_gl.html
---
<p>Susana Varela Amboage, secretaria xudicial do Xulgado do Social número 3 de Santiago de Compostela, fago saber que no procedemento 752/2013 deste xulgado do social, seguido por instancia de María Mercedes Boquete Codesido contra Fotocopias Maxin, S.L.U., Mutual Cyclops, Instituto Nacional da Seguridade Social (INSS), se ditou a seguinte resolución:</p>
    <p>«Dilixencia de ordenación.</p>
    <p>Secretaria xudicial: Susana Varela Amboage.</p>
    <p>Santiago de Compostela, 28 de abril de 2014.</p>
    <p>A anterior notificación, dirixida á codemandada Fotocopias Maxín, S.L., devolta con resultado negativo por descoñecido, únase. Consúltense as bases de datos informáticas co fin de descubrir novo domicilio desta.</p>
    <p>O escrito presentado polo letrado Luis Manuel Rodero Díaz únase e téñase por comparecido en nome e representación da demandada Mutual Midat Cyclops. Confírase traslado do dito escrito ás demais partes co fin de que no prazo de tres días aleguen o que ao seu dereito conveña.</p>
    <p>Visto o resultado da indagación domiciliaria notifíquese a presente dilixencia de ordenación á demandada Fotocopias Maxín, S.L. por medio de edictos publicando esta resolución no <em>Diario Oficial de Galicia</em> e no taboleiro de anuncios deste xulgado.</p>
    <p>Únase ao procedemento a publicación da declaración en situación de concurso de acredores de Fotocopias Maxín, S.L. e notifíquese a presente resolución xunto coa copia da demanda e do decreto de espera á administradora concursal María Sierra Rodríguez co fin de que no prazo de 3 días alegue o que ao seu dereito conveña.</p>
    <p>Notifíqueselles ás partes, facéndolles saber que, en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial as partes ou interesados e, de ser o caso, os profesionais designados sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, e será carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación: mediante recurso de reposición que se interporá ante quen dita esta resolución, no prazo de tres días hábiles seguintes á súa notificación, con expresión da infracción que a xuízo do recorrente contén aquela, sen que a interposición do recurso teña efectos suspensivos con respecto á resolución contra a que se recorre.</p>
    <p>A secretaria xudicial».</p>
    <p>E para que sirva de notificación en legal forma a Fotocopias Maxín, S.L., en ignorado paradoiro, expido o presente para a súa inserción no <em>Diario Oficial de Galicia</em>.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan autos ou sentenzas, ou cando se trate de emprazamento.</p>
    <p>Santiago de Compostela, 30 de abril de 2014</p>
    <footer><p>O/a secretario/a xudicial</p></footer>

