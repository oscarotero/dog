---
date: '2014-05-22'
id: G0164-140514-0006
page: 22975
number: 97
agency: 'Consellería de Cultura, Educación e Ordenación Universitaria'
section: II. Autoridades e persoal. b) Nomeamentos.
title: >-
  ORDE do 9 de maio de 2014 pola que se modifica a composición do Consello
  Social da Universidade de Vigo.
range: Orde
url: >-
  https://www.xunta.gal/dog/Publicados/2014/20140522/AnuncioG0164-140514-0006_gl.html
---
<p>Mediante Orde do 18 de setembro de 2012 (DOG do 27 de setembro), fíxose pública a composición dos consellos sociais das universidades de Santiago de Compostela, A Coruña e Vigo.</p>
    <p>A Lei 6/2013, do 13 de xuño, do sistema universitario de Galicia, establece que o Consello Social estará integrado por un máximo de trinta e unha persoas membros. </p>
    <p>O artigo 77.2 da citada Lei 6/2013 establece que son membros natos do Consello Social o reitor/a da universidade, o secretario/a xeral e o/a xerente da universidade. A duración do mandato dos membros do Consello Social sinalados neste punto será establecida polos estatutos da universidade. </p>
    <p>A condición de persoa membro do Consello Social adquírese unha vez cumpridos os requisitos de designación, nomeamento e publicación no <em>Diario Oficial de Galicia</em>, e produce efectos a partir desa data.</p>
    <p>Con data do 8 de maio de 2014, o presidente do Consello Social da Universidade de Vigo, comunica o Acordo do reitor, do 29 de abril de 2014, polo que se nomea a Gloria María Pena Uris secretaria xeral da dita universidade en substitución de Inmaculada Valeije Álvarez.</p>
    <p>O artigo 77.4 da Lei 6/2013, do 13 de xuño, establece que os acordos de designación de membros do Consello Social lle serán comunicados á persoa titular da consellería competente en materia de universidades, quen procederá ao seu nomeamento mediante orde da súa consellería.</p>
    <p>Por todo iso,</p>
    <h2>DISPOÑO:</h2>
    <p>Artigo 1</p>
    <p>Nomear como membro nato do Consello Social da Universidade de Vigo a Gloria María Pena Uris, secretaria xeral da Universidade de Vigo, en substitución de Inmaculada Valeije Álvarez.</p>
    <p>Disposición derradeira</p>
    <p>Esta orde entrará en vigor o mesmo día ao da súa publicación no <em>Diario Oficial de Galicia</em>.</p>
    <p>Santiago de Compostela, 9 de maio de 2014</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

