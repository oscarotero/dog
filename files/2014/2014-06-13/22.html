---
date: '2014-06-13'
id: G1994-220514-0003
page: 26937
number: 112
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (595/2014).
range: Edicto
url: >-
  https://www.xunta.gal/dog/Publicados/2014/20140613/AnuncioG1994-220514-0003_gl.html
---
<p>M. Socorro Bazarra Varela, secretaria xudicial da Sala Segunda do Social do Tribunal Superior de Xustiza de Galicia, fai saber que no procedemento recurso de suplicación 595/2014 desta sección, seguido por instancia de Adriana Pérez Albores contra Fogasa, A.J.P. Guy y otra, S.C., RYC Restauración, Antoine Jean Paul Guy Jaud, sobre despedimento disciplinario, se ditou a resolución seguinte:</p>
    <p>«Decidiron que, estimando o recurso de suplicación interposto pola representación procesual de Adriana Pérez Albores contra a sentenza do 25 de setembro de 2013, ditada polo Xulgado do Social número 1 de Santiago de Compostela, nos autos número 878/2012, seguidos por instancia da demandante contra as demandadas sobre despedimento, debemos declarar e declaramos que a indemnización por despedimento que corresponde á demandante ascende á cantidade de 1.671,66 euros, e confirmamos os restantes pronunciamentos da sentenza de instancia.</p>
    <p>Incorpórese o orixinal desta sentenza, pola súa orde, ao libro de sentenzas deste Tribunal Superior de Xustiza de Galicia, Sala do Social.</p>
    <p>Modo de impugnación. Fáiselles saber ás partes que contra esta sentenza cabe interpor recurso de casación para a unificación de doutrina, que se debe preparar mediante escrito presentado ante esta sala do social dentro do improrrogable prazo dos dez días hábiles inmediatos seguintes á data de notificación desta sentenza. Se o recorrente non tiver a condición de traballador ou beneficiario do réxime público da seguridade social, deberá consignar a cantidade de 600 euros en concepto de depósito para recorrer, na conta de consignacións desta sala, aberta en Banesto co número 1552, debendo indicar no campo concepto “Recurso”, seguida do código “35 Social casación”. Se o ingreso se fai mediante transferencia bancaria, deberá incluír, tras a conta referida, separados por un espazo, o código “35 Social casación”. Se efectúa diversos pagamentos na mesma conta, deberá especificar un ingreso por cada concepto, mesmo se corresponden a outros recursos da mesma ou distinta clase, indicando no campo de observacións a data da resolución contra a cal se recorreu, utilizando o formato dd/mm/aaaa. Quedan exentos do seu aboamento, en todo caso, o Ministerio fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>Así, por esta nosa sentenza, pronunciámolo, mandámolo e asinámolo».</p>
    <p>E para que sirva de notificación a Antoine Jean Paul Guy Jaud e A.J.P. Guy y otra, S.C., en ignorado paradoiro, expido este edicto para a súa inserción no Diario Oficial de Galicia. </p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, agás no suposto da comunicación das resolucións que sexan auto ou sentenza, ou cando se trate de emprazamento.</p>
    <p>A Coruña, 14 de maio de 2014</p>
    <footer><p>A secretaria xudicial</p></footer>

