---
date: '2014-06-13'
id: G0164-300514-0003
page: 26964
number: 112
agency: 'Consellería de Cultura, Educación e Ordenación Universitaria'
section: VI. Anuncios. a) Administración autonómica.
title: >-
  ANUNCIO do 23 de maio de 2014, da Subdirección Xeral de Protección do
  Patrimonio Cultural, polo que se notifica o acordo de incoación do expediente
  sancionador S-C-02.14, en materia de protección do patrimonio cultural de
  Galicia.
range: Anuncio
url: >-
  https://www.xunta.gal/dog/Publicados/2014/20140613/AnuncioG0164-300514-0003_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á persoa que se relaciona no anexo o acordo de incoación do expediente sancionador S-C-02.14, por infracción da Lei 8/1995, do 30 de outubro, do patrimonio cultural de Galicia.</p>
    <p>A interesada disporá dun prazo de quince días hábiles, contados desde o día seguinte ao da publicación deste anuncio, para examinar o expediente nas dependencias do Servizo de Coordinación da Área Cultural da Xefatura Territorial da Consellería de Cultura, Educación e Ordenación Universitaria na Coruña, e para presentar cantas alegacións, documentos ou informacións considere convenientes e, se é o caso, propor proba, concretando os medios de que pretenda valerse.</p>
    <p>Advírtese o interesado de que, de non efectuar alegacións sobre o contido do dito acordo no citado prazo, a iniciación poderá ser considerada proposta de resolución cos efectos previstos nos artigos 18 e 19 do Regulamento do procedemento para o exercicio da potestade sancionadora, aprobado polo Real decreto 1398/1993, do 4 de agosto.</p>
    <p>Santiago de Compostela, 23 de maio de 2014 </p>
    <footer><p>Juan Antonio Naveira Seoane<br>Subdirector xeral de Protección do Patrimonio Cultural</p></footer>
    <h2>ANEXO</h2>
    <p>Nº de expediente: S-C-02.14.</p>
    <p>Interesada: Nebril Forestal, S.L.</p>
    <p>Último enderezo coñecido: avda. España, 26, Cedeira.</p>
    <p>Feitos imputados: obras de ampliación de pistas orixinais e apertura de novos accesos que implicaron a realización de movementos de terras que afectaron a área de respecto das mámoas do monte de Brión e a área de protección integral do túmulo denominado GA15036044, situadas no monte de Brión, concello de Ferrol.</p>
    <p>Tipificación: art. 90.g) da Lei 8/1995, do 30 de outubro, do patrimonio cultural de Galicia.</p>
    <p>Precepto sancionador: art. 95 da Lei 8/1995, do 30 de outubro, do patrimonio cultural de Galicia.</p>

