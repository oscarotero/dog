---
date: '2014-06-13'
id: CA02-090614-0004
page: 26956
number: 112
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 4 de xuño de 2014, da Dirección Xeral de Conservación da Natureza,
  polo que se acorda someter ao procedemento de información pública e audiencia
  aos interesados o Proxecto de decreto polo que se aproba o Plan de
  conservación da zona húmida protexida Lagoa e areal de Valdoviño, o Plan de
  conservación e o Informe de sustentabilidade ambiental.
range: Anuncio
url: >-
  https://www.xunta.gal/dog/Publicados/2014/20140613/AnuncioCA02-090614-0004_gl.html
---
<p>A Lei 42/2007, do 13 de decembro, do patrimonio natural e a biodiversidade, regula nos seus artigos 49, 50 e 51 os humidais do Convenio relativo ás zonas húmidas de importancia internacional especialmente con hábitats de especies de aves acuáticas, que terán a consideración de áreas protexidas por instrumentos internacionais.</p>
    <p>Esta lei, no seu artigo 15, establece que os recursos naturais e, en especial, os espazos naturais que se van protexer, serán obxecto de planificación coa finalidade de adecuar a súa xestión aos seus principios inspiradores.</p>
    <p>Por outro lado, o artigo 31 da Lei 9/2001, do 21 de agosto, de conservación da natureza, enumera os distintos instrumentos de planificación dos espazos naturais protexidos e establece que corresponde á categoría de plans de conservación a aqueles espazos que non sexan parques naturais ou reservas naturais.</p>
    <p>Ademais o seu artigo 37 indica que os plans de conservación establecerán os réximes de usos e actividades permisibles, así como as limitacións que se consideren necesarias para a conservación do espazo. O seu contido mínimo vén citado no seu artigo 38.</p>
    <p>O artigo 8 do Decreto 127/2008, do 5 de xuño, polo que se desenvolve o réxime xurídico das zonas húmidas protexidas e se crea o Inventario de zonas húmidas de Galicia, establece unha serie de limitacións e prohibicións nestes espazos, sen prexuízo das normas establecidas nos instrumentos de planificación de cada espazo protexido, que se tomarán como marco de referencia.</p>
    <p>Ademais, esta zona húmida forma parte da Rede Natura 2000, dado que está incluída dentro do espazo Costa de Ferrolterra-Valdoviño, declarada como zona de especial protección para as aves (ZEPA) e da ZEC Costa Ártabra. Por tal motivo, este espazo está afectado polo Decreto 37/2017, do 27 de marzo, polo que se declaran zonas especiais de conservación os lugares de importancia comunitaria de Galicia e se aproba o Plan director da Rede Natura 2000 de Galicia. Este plan director é un instrumento de planificación que recolle as medidas de xestión necesarias para o mantemento, ou o restablecemento, nun estado de conservación favorable dos hábitats naturais e os hábitats das especies de interese comunitario e das especies de aves a que se refire o artigo 4 da Directiva 2009/147/CE no ámbito dos espazos protexidos da Rede Natura 2000.</p>
    <p>Dada a particularidade do espazo e a súa importancia, é necesario establecer unha normativa concreta que nalgún caso desenvolva as anteriores, á vez que permita cumprir o estipulado na Lei 9/2001.</p>
    <p>Como paso previo para a elaboración do Plan de conservación elaborouse un documento de inicio, que foi entregado á Secretaría Xeral de Calidade e Avaliación Ambiental para a determinación da necesidade ou non de someter o plan ao procedemento de avaliación ambiental estratéxica (AAE), con base no establecido na Lei 9/2006, do 28 de abril, sobre avaliación dos efectos de determinados plans e programas no ambiente.</p>
    <p>O dito documento estivo exposto ao público na páxina web da Consellería de Medio Ambiente, Territorio e Infraestruturas, durante un período de 30 días naturais.</p>
    <p>Tras a indicación, por parte da Secretaría Xeral de Calidade e Avaliación Ambiental da necesidade de someter o plan ao procedemento de avaliación ambiental estratéxica, elaborouse o borrador de Plan de conservación, o Informe de sustentabilidade ambiental e o proxecto de decreto de aprobación do plan. </p>
    <p>En consecuencia, de cara a someter os citados documentos a información pública e audiencia aos interesados, en virtude do establecido no artigo 40 da Lei 9/2001, do 21 de agosto, o artigo 10 da Lei 9/2006, do 28 de abril, e o artigo 42 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia</p>
    <p class="dog-centrado-sin-cursiva-c-a">ACORDO:</p>
    <p>Primeiro. Someter a información pública e audiencia aos interesados o proxecto de decreto polo que se aproba o Plan de conservación da zona húmida protexida Lagoa e areal de Valdoviño, o Plan de conservación e o Informe de sustentabilidade ambiental por un período de 45 días, contando o dito período desde o día seguinte ao da publicación desta resolución, coa finalidade de que todos aqueles interesados poidan remitir as súas alegacións mediante escrito dirixido á Dirección Xeral de Conservación da Natureza da Consellería de Medio Ambiente, Territorio e Infraestruturas, San Lázaro, s/n, 15781 ou ao enderezo de correo electrónico planfrouxeira.conservación@xunta.es</p>
    <p>Segundo. Durante o citado prazo, toda a documentación poderá ser examinada nos seguintes lugares:</p>
    <p>– Dirección Xeral de Conservación da Natureza.</p>
    <p>– Departamento Territorial da Consellería de Medio Ambiente, Territorio e Infraestruturas da Coruña.</p>
    <p>– Páxina web da Consellería de Medio Ambiente, Territorio e Infraestruturas:</p>
    <p>http://www.cmati.xunta.es/.</p>
    <p>Santiago de Compostela, 4 de xuño de 2014</p>
    <footer><p>Verónica Tellado Barcia<br>Directora xeral de Conservación da Natureza</p></footer>

