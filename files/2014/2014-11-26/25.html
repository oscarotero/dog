---
date: '2014-11-26'
id: CA02-121114-0009
page: 48697
number: 227
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  CÉDULA do 11 de novembro de 2014, da  Secretaría Xeral Técnica da Consellería
  de Medio Ambiente, Territorio e Infraestruturas, pola que se notifica a
  resolución do recurso de alzada número RA/AG/2013/00015, devolta polo servizo
  de Correos.
range: Cédula
url: >-
  https://www.xunta.gal/dog/Publicados/2014/20141126/AnuncioCA02-121114-0009_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícase ao interesado, co último domicilio coñecido na Cámara Oficial de Comercio, Industria e Navegación de Ferrol, A Malata, s/n, 15591 Concello de Ferrol (A Coruña), a resolución que inadmite a trámite o recurso de alzada número AG-2013/00015, formulado contra a resolución ditada polo director de Augas de Galicia, do 23 de outubro de 2012, ditada no procedemento DH.D15.30483, que na súa parte dispositiva di:</p>
    <h2>RESOLVO:</h2>
    <p>«Inadmitir a trámite o recurso de alzada RA/AG/2013/00015 interposto por Ana Prego Rodríguez, actuando en nome e representación do Consorcio Proferías y Exposiciones de Ferrol, contra a resolución do director de Augas de Galicia, do 23 de outubro de 2012, ditada no procedemento DH.D15.30483, e confirmar a resolución impugnada.</p>
    <p>A presente resolución pon fin á vía administrativa e contra ela só cabe recurso contencioso-administrativo perante o xulgado do contencioso-administrativo da circunscrición en que o demandante teña o seu domicilio ou na de Santiago de Compostela, de acordo co establecido nos artigos 8 e 14 da Lei 29/1998, do 13 de xullo, reguladora da xurisdición contencioso-administrativa, no prazo de dous meses contados desde o día seguinte ao da súa notificación, consonte o disposto no artigo 46.1 da citada norma legal».</p>
    <p>Tendo en conta que, en atención ao previsto no artigo 61 da Lei 30/1992, o acto non se publica na súa integridade, faise saber ao interesado que o texto íntegro da resolución que se notifica está o seu dispor, durante un prazo de 10 días contados desde o seguinte ao da publicación desta cédula, na Secretaría Xeral Técnica da Consellería de Medio Ambiente, Territorio e Infraestruturas, situada nos edificios administrativos de San Caetano, en Santiago de Compostela.</p>
    <p>O prazo de dous meses mencionado anteriormente contarase desde o día seguinte ao do remate do prazo sinalado para o exame do expediente, ou da comparecencia para tal fin, se é o caso.</p>
    <p>E para que conste e sirva de notificación aos interesados, asino e selo a presente cédula.</p>
    <p>Santiago de Compostela, 11 de novembro de 2014</p>
    <footer><p>José Antonio Fernández Vázquez<br>Secretario xeral técnico da Consellería de Medio Ambiente,<br>Territorio e Infraestruturas</p></footer>

