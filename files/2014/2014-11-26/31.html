---
date: '2014-11-26'
id: CA04-131114-0003
page: 48706
number: 227
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 4 de novembro de 2014, da Dirección Xeral de Comercio, pola que
  se dispón a notificación da resolución do procedemento sancionador PO-2013/08
  por infracción en materia de comercio interior (Corbatería Española, S.L.,
  titular do establecemento Guardanés).
range: Resolución
url: >-
  https://www.xunta.gal/dog/Publicados/2014/20141126/AnuncioCA04-131114-0003_gl.html
---
<p>De conformidade co disposto no artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, notifícase á entidade que se relaciona no anexo, por non ser posible a súa notificación por correo certificado, a resolución ditada no procedemento sancionador PO-2013/08, por infracción da Lei 13/2010, do 17 de decembro, do comercio interior de Galicia.</p>
    <p>O importe da sanción farase efectivo, mediante ingreso na conta restrinxida de recadación de multas e sancións, a favor do Tesouro da Facenda galega, en calquera das oficinas das entidades bancarias de Abanca, BBVA ou de Banesto, facendo constar o número de expediente, no prazo establecido no artigo 62.2 da Lei 58/2003, do 17 de decembro, xeral tributaria, contado a partir do día seguinte ao da publicación desta resolución. Para efectuar o ingreso deberá empregar os impresos normalizados que lle serán facilitados nas oficinas da Dirección Xeral de Comercio, sita no Edificio Administrativo de San Caetano, s/n, bloque 5, 3ª planta, de Santiago de Compostela. </p>
    <p>Despois de transcorrer o citado prazo cobrarase pola vía administrativa de constrinximento, de conformidade co establecido na disposición segunda da Orde da Consellería de Economía e Facenda do 23 de novembro de 2001 (<em>Diario Oficial de Galicia</em> do 5 de decembro).</p>
    <p>Non obstante o anterior, contra a referida resolución, que é definitiva en vía administrativa, cabe interpoñer recurso potestativo de reposición perante o conselleiro de Economía e Industria, no prazo dun mes contado desde o día seguinte ao da publicación desta notificación, ou ben recurso contencioso-administrativo ante os xulgados do contencioso-administrativo de Santiago de Compostela ou da circunscrición correspondente ao domicilio da entidade, sempre que radique en Galicia, á súa escolla, no prazo de dous meses contados desde esa data. </p>
    <p>Santiago de Compostela, 4 de novembro de 2014</p>
    <footer><p>Sol María Vázquez Abeal<br>Directora xeral de Comercio</p></footer>
    <footer><p>ANEXO</p></footer>
    <p>Número de expediente: PO-2013/08.</p>
    <p>Nome: Corbatería Española, S.L. titular do establecemento Guardanés.</p>
    <p>CIF: B80833460.</p>
    <p>Enderezo: Marqués de Valladares, 14, 36201 Vigo (Pontevedra).</p>
    <p>Precepto cualificador infracción: artigo 44.2 e 44.3 da Lei 13/2010, do 17 de decembro, do comercio interior de Galicia.</p>
    <p>Sanción: multa de mil cincocentos un euros (1.501,00 euros).</p>

