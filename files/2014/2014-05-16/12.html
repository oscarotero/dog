---
date: '2014-05-16'
id: G0164-070514-0001
page: 22118
number: 93
agency: 'Consellería de Cultura, Educación e Ordenación Universitaria'
section: IV. Oposicións e concursos.
title: >-
  ANUNCIO do 2 de maio de 2014, da Dirección Xeral de Centros e Recursos
  Humanos, polo que se comunica a publicación das puntuacións definitivas e a
  relación de excluídos definitivos do baremo no corpo de profesores de Música e
  Artes Escénicas, para impartir docencia na Escola Superior de Arte Dramática
  de Galicia, nas especialidades de interpretación (594451) e técnicas gráficas
  (594457), aberto mediante o Anuncio do 15  de outubro de 2013, desta dirección
  xeral (Diario Oficial de Galicia do 28 de outubro).
range: Anuncio
url: >-
  https://www.xunta.gal/dog/Publicados/2014/20140516/AnuncioG0164-070514-0001_gl.html
---
<p>Publicada a lista provisional e resoltas as reclamacións, procede publicar o baremo definitivo (coa relación definitiva de candidatos seleccionados e a relación definitiva de candidatos non seleccionados de conformidade co especificado no punto III do baremo, publicado no anuncio da convocatoria) e a relación definitiva de excluídos por medio deste anuncio e na páxina web desta consellería.</p>
    <p>En consecuencia, esta dirección xeral</p>
    <p class="dog-centrado-sin-cursiva-c-a">RESOLVE:</p>
    <p>Primeiro. Facer públicas, no anexo, por medio deste anuncio e na páxina web da Consellería de Cultura, Educación e Ordenación Universitaria (http://www.edu.xunta.es), as puntuacións definitivas (coa relación definitiva de candidatos seleccionados, e a relación definitiva de candidatos non seleccionados, de conformidade co especificado no punto III do baremo, publicado no anuncio da convocatoria) e a relación de excluídos definitivos do baremo para prazas de interinidades e substitucións para impartir docencia no corpo de profesores de música e artes escénicas nas especialidades de interpretación (594451) e técnicas gráficas (594457).</p>
    <p>Segundo. Contra estas puntuacións definitivas e a relación de excluídos definitiva, que pon fin á vía administrativa, os interesados poderán interpoñer, con carácter potestativo, recurso de reposición ante o director xeral de Centros e Recursos Humanos, no prazo dun mes contado desde o día seguinte ao da publicación deste anuncio, de conformidade cos artigos 116 e 117 da Lei 30/1992, do 26 novembro, de réxime xurídico das administracións públicas e do procedemento administrativo común, ou ben poderán interpoñer directamente recurso contencioso-administrativo no prazo de dous meses, contados desde o día seguinte ao da publicación deste anuncio, ante o xulgado do contencioso-administrativo, conforme os artigos 8, 14 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 2 de maio de 2014</p>
    <footer><p>José Manuel Pinal Rodríguez<br>Director xeral de Centros e Recursos Humanos</p></footer>

