---
date: '2014-05-16'
id: G0164-090514-0001
page: 22063
number: 93
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  RESOLUCIÓN do 26 de decembro de 2013, da Dirección Xeral de Educación,
  Formación Profesional e Innovación Educativa, pola que se fai pública a
  resolución definitiva dos centros seleccionados para desenvolver os
  contratos-programa dirixidos á mellora do éxito escolar nos centros docentes
  de educación primaria e secundaria dependentes desta consellería.
range: Resolución
url: >-
  https://www.xunta.gal/dog/Publicados/2014/20140516/AnuncioG0164-090514-0001_gl.html
---
<p>A Resolución do 20 de maio de 2013, da Dirección Xeral de Educación, Formación Profesional e Innovación Educativa (DOG do 5 de xullo), regula os contratos-programa para o curso 2013/14 e establece as bases para a convocatoria e selección de programas dirixidos á mellora do éxito escolar nos centros docentes de educación primaria e secundaria dependentes da Consellería de Cultura, Educación e Ordenación Universitaria.</p>
    <p>Unha vez rematado o procedemento de selección establecido na citada resolución, cómpre facer pública a relación de centros que son autorizados para o desenvolvemento de programas dirixidos á mellora do éxito escolar.</p>
    <p>O artigo 13 da citada resolución determina que a resolución definitiva dos centros seleccionados será publicada no Diario Oficial de Galicia.</p>
    <p>En consecuencia, a Dirección Xeral Educación, Formación Profesional e Innovación Educativa</p>
    <h2>RESOLVE:</h2>
    <p>Primeiro. Autorizar os centros educativos que se relacionan no anexo desta resolución para o desenvolvemento de programas dirixidos á mellora do éxito escolar.</p>
    <p>Segundo. Contra esta resolución poderán interpoñer recurso de alzada ante a persoa titular da Consellería de Cultura, Educación e Ordenación Universitaria, no prazo dun mes contado a partir do día seguinte ao da publicación no Diario Oficial de Galicia, de acordo co disposto nos artigos 107.1, 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou directamente, recurso contencioso-administrativo, no prazo de dous meses, ante o Tribunal Superior de Xustiza de Galicia conforme os artigos 10, 14 e 46.1º da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 26 de decembro de 2013</p>
    <footer><p>Manuel Corredoira López<br>Director xeral de Educación, Formación Profesional e Innovación Educativa</p></footer>

