---
date: '2014-05-30'
id: O150-270514-0001
page: 24428
number: 102
agency: Escola Galega de Administración Pública
section: III. Outras disposicións.
title: >-
  RESOLUCIÓN do 27 de maio de 2014 pola que se modifica a Resolución do 8 de
  maio de 2014 pola que se convoca o Curso de rehabilitación, renovación e
  rexeneración urbana en Galicia: métodos, accións, xestión e aplicación do novo
  Plan 2013-2016.
range: Resolución
url: >-
  https://www.xunta.gal/dog/Publicados/2014/20140530/AnuncioO150-270514-0001_gl.html
---
<p>No <em>Diario Oficial de Galicia</em> núm. 93, do 16 de maio de 2014, publicouse a Resolución do 8 de maio de 2014 pola que se convoca o curso de rehabilitación, renovación e rexeneración urbana en Galicia: métodos, accións, xestión e aplicación do novo Plan 2013-2016.</p>
    <p>Co obxecto de facilitar a asistencia a este curso dun maior número de destinatarios e unha vez implantados nas xefaturas territoriais de Ourense e Vigo os medios técnicos necesarios, procédese á modificación, no relativo ao desenvolvemento do curso, da Resolución do 8 de maio de 2013 pola que se convoca o curso de rehabilitación, renovación e rexeneración urbana en Galicia: métodos, accións, xestión e aplicación do novo Plan 2013-2016.</p>
    <p>A base 12 de Resolución do 8 de maio queda redactada como segue:</p>
    <p>12. Desenvolvemento.</p>
    <p>O curso desenvolverase de xeito presencial na EGAP (rúa Madrid, 2-4, As Fontiñas, Santiago de Compostela) e a través de videoconferencia nas xefaturas territoriais de Ourense (avda. da Habana, 79) e Vigo (Concepción Arenal, 8) da Vicepresidencia e Consellería de Presidencia, Administracións Públicas e Xustiza e terá lugar entre o 10 de xuño e o 23 de xullo en horario de tarde (16.30 a 20.30 horas). As datas concretas poderán consultarse na web da EGAP (http://egap.xunta.es/fichanova/id/1890).</p>
    <p>O curso terá unha duración de 50 horas, das cales 14 horas serán presenciais na sede da EGAP e as 36 horas restantes poderán seguirse na EGAP ou por videoconferencia nos lugares sinalados no parágrafo anterior.</p>
    <p>O prazo de presentación de solicitudes remata o 2 de xuño.</p>
    <p>Santiago de Compostela, 27 de maio de 2014</p>
    <footer><p>Sonia Rodríguez-Campos González<br>Directora da Escola Galega de Administración Pública </p></footer>

