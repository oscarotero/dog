---
date: '2014-05-30'
id: G2345-090514-0001
page: 24447
number: 102
agency: Xulgado do Social número 2 da Coruña
section: V. Administración de xustiza.
title: EDICTO (1274/2011).
range: Edicto
url: >-
  https://www.xunta.gal/dog/Publicados/2014/20140530/AnuncioG2345-090514-0001_gl.html
---
<p>María Adelaida Egurbide Margañón, secretaria xudicial do Xulgado do Social número 2 da Coruña, fago saber que no procedemento ordinario 1274/2011 deste xulgado do social, seguido por instancia de Beatriz Caruncho Prado contra a empresa Construcciones Oslamo, S.L., Promotora Rocanor, S.L., Grupo Riotorto, S.L., administración concursal de Rocanor, S.L. e o Fogasa, sobre ordinario, ditouse sentenza cuxo ditame é o seguinte:</p>
    <p>«Decido que debo estimar e estimo a demanda que en materia de cantidade foi interposta por Beatriz Caruncho Prado fronte a Grupo Riotorto, S.L., con intervención do Fogasa, e, en consecuencia, debo condenar e condeno a parte demandada a que aboe á demandante a cantidade de 2.301,37 euros que se incrementarán co 10 % de xuro por demora que regula o artigo 29.3 ET.</p>
    <p>Notifíquese a presente resolución ás partes facéndolles saber o seu dereito a interpoñer contra ela recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación.</p>
    <p>Advírtase ao recorrente que non fose traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros do depósito especial indicado no artigo 229.1.a) da Lei reguladora da xurisdición social, na conta aberta na entidade Banesto, a nome deste xulgado, acreditando mediante a presentación do xustificante de ingreso no período comprendido ata a formalización do recurso, así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado, a cantidade obxecto de condena, ou formalizar aval bancario pola devandita cantidade no cal se faga constar a responsabilidade solidaria do avalista, incorporándoos a este xulgado co anuncio de recurso.</p>
    <p>En todo caso, o recorrente deberá designar letrado para a tramitación do recurso, no momento de anuncialo.</p>
    <p>Dedúzase testemuño literal desta sentenza, que quedará nestas actuacións, con inclusión da orixinal no libro de sentenzas.</p>
    <p>Así por esta a miña sentenza, pronúncioo, mándoo e asínoo».</p>
    <p>E para que sirva de notificación en legal forma a Promotora Rocanor, S.L., en ignorado paradoiro, expido a presente para a súa inserción no <em>Diario Oficial de Galicia</em>.</p>
    <p>A Coruña, 9 de maio de 2014</p>
    <footer><p>A secretaria xudicial</p></footer>

