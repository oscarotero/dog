---
date: '2014-05-30'
id: G2410-090514-0001
page: 24454
number: 102
agency: Xulgado do Social número 1 de Santiago de Compostela
section: V. Administración de xustiza.
title: EDICTO (403/2013).
range: Edicto
url: >-
  https://www.xunta.gal/dog/Publicados/2014/20140530/AnuncioG2410-090514-0001_gl.html
---
<p>María Teresa Vázquez Abades, secretaria xudicial do Xulgado do Social número 1 de Santiago de Compostela, fago saber que no procedemento de despedimento obxectivo individual 403/2013 deste xulgado do social, seguido por instancia de Rosa María Gendra Vilares contra Atlántico Congresos, S.L., Monfobus, S.L., Gespalia S.L., o Fondo de Garantía Salarial (Fogasa), Halcón Viajes, S.A. e Viajes Fisterra, S.L., sobre despedimento, ditouse a seguinte resolución:</p>
    <p>«Decido que, estimado a demanda por instancia de Rosa María Gendra Vilares, representado pola letrada Sra. Vila Amarelle, contra as entidades Gespalia, S.L. (en situación de concurso voluntario, sendo o seu administrador Concurlex Avogados, S.L.P.), que non comparece malia estar debidamente citada, Atlántica Congresos, S.L. (declarada en concurso sendo o administrador concursal o Sr. Álvarez Serrano), asistida pola letrada Sra. Villar Fernández, UTE Halcón Viajes, S.L.-Viajes Fisterra, S.L.-Monfobus, S.L., Halcón Viajes, S.A., Viajes Fisterra, S.L., Monfobus, S.L., asistida e representada polo letrado Sr. Castiñeira Martínez e contra o Fogasa, que non comparece malia estar debidamente citada, sobre despedimento obxectivo individual e debo declarar e declaro a improcedencia do despedimento e, en consecuencia, con condena solidaria das empresas indicadas a que readmitan inmediatamente a traballadora nas mesmas condicións que rexían antes de producirse o despedimento, con aboamento dos salarios de tramitación (calculados a razón de 33,52 €/día) ou ben, a elección do empresario, á extinción da relación laboral con aboamento da indemnización detallada no número segundo desta resolución.</p>
    <p>1º. A devandita opción deberá exercerse en cinco días a partir da notificación desta sentenza, mediante escrito ou comparecencia ante este xulgado. Transcorrido o devandito prazo sen que o empresario tivese optado, entenderase que procede a readmisión.</p>
    <p>2º. A indemnización, segundo o disposto no número anterior, sería de 25.014,30 €.</p>
    <p>3º. Debo absolver e absolvo o Fogasa sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
    <p>Notifíquese ás partes a presente resolución.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, abondando a manifestación da parte ou do seu avogado ou representante dentro do indicado prazo.</p>
    <p>A anterior resolución entregarase ao secretario para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mándoo e asínoo».</p>
    <p>E para que sirva de notificación en legal forma a Gespalia, S.L., en ignorado paradoiro, expido o presente para a súa inserción no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 9 de maio de 2014</p>
    <footer><p>A secretaria xudicial</p></footer>

