---
date: '2014-03-17'
id: G2177-050214-0001
page: 11385
number: 52
agency: Xulgado de Primeira Instancia número 6 de Santiago de Compostela
section: V. Administración de xustiza.
title: EDICTO de notificación de sentenza (605/2013).
range: Edicto
url: >-
  https://www.xunta.gal/dog/Publicados/2014/20140317/AnuncioG2177-050214-0001_gl.html
---
<p>Cristina Cao Sánchez, secretaria xudicial do Xulgado de Primiera Instancia número 6 de Santiago de Compostela, </p>
    <p>Anuncio:</p>
    <p>No presente procedemento de divorcio seguido por instancia de Enrique Martínez Rodríguez contra Alda María Maciel Gómez foi ditada sentenza cuxa parte dispositiva é do teor literal seguinte:</p>
    <p>«Resolvo.</p>
    <p>Que estimando integramente a demanda de divorcio interposta pola procuradora Sra. Regueiro Muñoz en nome e representación de Enrique Martínez Rodríguez, asistido da letrada Sra. Millán Acosta, contra Alda María Maciel Gómez, maior de idade, indicada en autos, declarada en rebeldía procesual e sen intervención do Ministerio Fiscal por non concorreren fillos menores de idade ou incapaces no citado matrimonio, debo decretar e decreto o divorcio do matrimonio contraído por ambos os dous litigantes no día 13.6.2008 en Santiago de Compostela, inscrito no tomo 101, páxina 13 do Rexistro Civil desa localidade, pois que concorre a causa prevista no artigo 86.1 do Código civil, transcorridos máis de tres meses de matrimonio.</p>
    <p>Unha vez firme esta resolución, remítanse os oportunos oficios para as procedentes anotacións rexistrais.</p>
    <p>Non procede efectuar especial pronunciamento sobre as custas do presente proceso.</p>
    <p>Esta resolución non é firme e contra ela cabe interpor recurso de apelación nos prazos e termos previstos na vixente Lei de axuizamento civil para a súa resolución pola Audiencia Provincial da Coruña (artigos 458 e 776 da Lei de axuizamento civil) logo de consignación do depósito previsto na D.A. décimo quinta da LOPX.</p>
    <p>Así o pronuncio, mando e asino, por esta a miña sentenza, Roberto Soto Sola, maxistrado xuíz titular do Xulgado de Primera Instancia nº 6 desta localidade e o seu partido xudicial.</p>
    <p>Publicación. A anterior resolución foi lida e publicada en audiencia pública polo xuíz que a ditou, no día da data; dou fe.»</p>
    <p>E encontrándose a devandita demandada, Alda María Maciel Gómez, en paradoiro descoñecido, expídese este documento para que lle sirva de notificación en forma.</p>
    <p>Santiago de Compostela, 5 de febreiro de 2014</p>
    <footer><p>A secretaria xudicial</p></footer>

