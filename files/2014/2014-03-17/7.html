---
date: '2014-03-17'
id: O90-110314-0001
page: 11355
number: 52
agency: Axencia Galega de Desenvolvemento Rural
section: III. Outras disposicións.
title: >-
  RESOLUCIÓN do 6 de marzo de 2014 pola que se modifica a Resolución do 5 de
  setembro de 2013 pola que se aproban as bases reguladoras das subvencións aos
  proxectos dinamizadores das áreas rurais de Galicia para proxectos de aforro
  enerxético e fomento do uso das enerxías renovables promovidos polos
  concellos, cofinanciadas co Fondo Europeo Agrícola de Desenvolvemento Rural
  (Feader) no marco do PDR de Galicia 2007-2013, e se anuncia a convocatoria
  para o período 2013/14.
range: Resolución
url: >-
  https://www.xunta.gal/dog/Publicados/2014/20140317/AnuncioO90-110314-0001_gl.html
---
<p>A Resolución do 5 de setembro de 2013, pola que se convocan para o período 2013/14 as subvencións aos proxectos de aforro enerxético e fomento do uso de enerxías renovables promovidos polos concellos, cofinanciadas co Fondo Europeo Agrícola de Desenvolvemento Rural (Feader) no marco do PDR de Galicia 2007-2013 (DOG nº 177, do 17 de setembro), establece a repartición da dotación económica entre as anualidades 2013 (400.000 €) e 2014 (400.000 €). Igualmente, establecía o 30 de novembro de 2013 como prazo para executar e xustificar correctamente o investimento correspondente á anualidade 2013, e o 30 de xuño de 2014 como prazo límite para a execución e xustificación final dos proxectos.</p>
    <p>Debido á concorrencia no tempo da xustificación de cinco convocatorias, dúas delas con gran número de expedientes, e a resolución e pagamento doutra convocatoria que afectaba a todos os concellos de Galicia, resultou imposible rematar a fase de instrución en tempo e forma.</p>
    <p>Co obxecto de non causar un prexuízo aos beneficiarios das axudas, e unha vez tramitado o oportuno expediente,</p>
    <h2>RESOLVO:</h2>
    <p>Artigo 1. <em>Crédito orzamentario</em></p>
    <p>O crédito previsto para a anualidade 2013 na Resolución do 5 de setembro de 2013 pola que se convocan para o período 2013/14 as subvencións aos proxectos de aforro enerxético e fomento do uso de enerxías renovables promovidos polos concellos, cofinanciadas co Fondo Europeo Agrícola de Desenvolvemento Rural (Feader) no marco do PDR de Galicia 2007-2013 (DOG nº 177, do 17 de setembro) pasa integramente á anualidade 2014, aplicación orzamentaria 12.A1.712A.760.0.</p>
    <p>Artigo 2. <em>Prazo de execución e xustificación dos investimentos</em></p>
    <p>Modifícase o artigo 5 da Resolución do 5 de setembro de 2013 (DOG nº 177, do 17 de setembro), que queda redactado coma segue:</p>
    <p>«Os investimentos xustificaranse documentalmente de acordo co disposto nas bases reguladoras.</p>
    <p>O prazo límite para a execución e xustificación dos investimentos vinculados aos proxectos subvencionados será o 30 de xuño de 2014».</p>
    <p>Santiago de Compostela, 6 de marzo de 2014</p>
    <footer><p>P.D. (Resolución do 24.7.2013; DOG nº 148, do 5 de agosto)<br>Antonio Crespo Iglesias<br>Director xeral da Axencia Galega de Desenvolvemento Rural</p></footer>

