---
date: '2014-03-17'
id: G0164-070314-0003
page: 11335
number: 52
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 7 de febreiro de 2014 pola que se recoñece a Biblioteca da Real
  Academia Galega como biblioteca de especial interese para Galicia.
range: Orde
url: >-
  https://www.xunta.gal/dog/Publicados/2014/20140317/AnuncioG0164-070314-0003_gl.html
---
<p>A Lei 5/2012, do 15 de xuño, de bibliotecas de Galicia, establece as bases e as estruturas fundamentais para a planificación e o desenvolvemento do Sistema Galego de Bibliotecas, así como a regulación da organización, do funcionamento, da coordinación, da avaliación e da promoción das bibliotecas de Galicia como servizos culturais que garanten o dereito da cidadanía a acceder en condicións de igualdade á cultura, á lectura, á información e ao coñecemento. A dirección e a coordinación do Sistema Galego de Bibliotecas serán exercidas pola Consellería de Cultura, Educación e Ordenación Universitaria.</p>
    <p>A Orde do 11 de xuño de 2007 pola que se regula o recoñecemento de biblioteca de especial interese para Galicia indica os requisitos que deben reunir os centros bibliotecarios para obter esta condición e establece que o recoñecemento se realizará mediante orde da Consellería de Cultura, Educación e Ordenación Universitaria, logo de estudo e proposta dos servizos técnicos da citada consellería.</p>
    <p>Vista a proposta do secretario xeral de Cultura, de conformidade co establecido na devandita Orde do 11 de xuño de 2007,</p>
    <h2>RESOLVO:</h2>
    <p>Recoñecer como biblioteca de especial interese para Galicia a Biblioteca da Real Academia Galega.</p>
    <p>Santiago de Compostela, 7 de febreiro de 2014</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

