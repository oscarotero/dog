---
date: '2014-03-17'
id: CA05-120314-0001
page: 11423
number: 52
agency: Consellería de Traballo e Benestar
section: VI. Anuncios. a) Administración autonómica.
title: >-
  RESOLUCIÓN do 10 de marzo de 2014, da Secretaría Xeral Técnica da Consellería
  de Traballo e Benestar, pola que se emprazan as persoas interesadas no recurso
  contencioso-administrativo, procedemento ordinario núm. 27/2014, interposto
  polo Concello de Riotorto contra a Resolución da Secretaría Xeral de Política
  Social do 3 de decembro de 2013, pola que se declara a procedencia do
  reintegro de contías ingresadas para o concepto de axuda no fogar a persoas
  valoradas como dependentes e para o concepto de axuda no fogar prestación
  básica, con cargo á subvención concedida na anualidade 2011 ao Concello de
  Riotorto, ao abeiro da Orde do 3 de marzo de 2011 pola que se regulan as bases
  polas que se rexerá a concesión de subvencións destinadas ao cofinanciamento
  da prestación de servizos sociais polas corporacións locais e se procede á súa
  convocatoria para o exercicio 2011.
range: Resolución
url: >-
  https://www.xunta.gal/dog/Publicados/2014/20140317/AnuncioCA05-120314-0001_gl.html
---
<p>A Consellería de Traballo e Benestar recibiu da Sección 1ª da Sala do <br>Contencioso-Administrativo do Tribunal Superior de Xustiza de Galicia, un oficio mediante o cal se ordena a remisión a ese órgano xudicial do expediente que motivou a Resolución da Secretaría Xeral de Política Social do 3 de decembro de 2013, pola que se declara a procedencia do reintegro de contías ingresadas para o concepto de axuda no fogar a persoas valoradas como dependentes e para o concepto de axuda no fogar «prestación básica», con cargo á subvención concedida na anualidade 2011 ao Concello de Riotorto, ao abeiro da Orde do 3 de marzo de 2011, pola que se regulan as bases polas que se rexerá a concesión de subvencións destinadas ao cofinanciamento da prestación de servizos sociais polas corporacións locais e se procede á súa convocatoria para o exercicio 2011, obxecto do recurso contencioso-administrativo interposto polo Concello de Riotorto, ou ben dunha copia autentificada do dito expediente, debidamente foliada e, de ser o caso, cos documentos e índices correspondentes. </p>
    <p>En consecuencia, esta secretaría xeral técnica acordou nesta data e de conformidade co disposto no artigo 49 da Lei 29/1998, do 13 de xullo, reguladora da xurisdición <br>contencioso-administrativa, a remisión do correspondente expediente administrativo á referida sala, o que se publica para xeral coñecemento de todas as persoas interesadas no procedemento e se emprazan estas para que poidan comparecer como parte nos autos na Sección 1ª da Sala do Contencioso-Administrativo do Tribunal Superior de Xustiza de Galicia no prazo de nove días, contados desde o seguinte ao da publicación desta resolución no<em> Diario Oficial de Galicia</em>.</p>
    <p>Santiago de Compostela, 10 de marzo de 2014</p>
    <footer><p>Mª Jesús Lorenzana Somoza<br>Secretaria xeral técnica da Consellería de Traballo e Benestar</p></footer>

