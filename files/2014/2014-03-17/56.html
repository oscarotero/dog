---
date: '2014-03-17'
id: O143-030314-0002
page: 11444
number: 52
agency: Augas de Galicia
section: VI. Anuncios. a) Administración autonómica.
title: >-
  ANUNCIO do 25 de febreiro de 2014 polo que se fai pública a proposta de
  resolución ditada no expediente sancionador en materia de verteduras de augas
  residuais seguido contra a Asociación Protectora de Animales San Francisco de
  Asís (concello de Irixoa). Clave DH.D15.44123.
range: Anuncio
url: >-
  https://www.xunta.gal/dog/Publicados/2014/20140317/AnuncioO143-030314-0002_gl.html
---
<p>No 14 de febreiro de 2014 ditouse proposta de resolución no expediente sancionador de clave DH.D15.44123 seguido contra a Asociación Protectora de Animales San Francisco de Asís pola comisión dunha infracción de carácter leve en materia de verteduras de augas residuais, tipificada no artigo 85.e) da Lei 9/2010.</p>
    <p>Intentada a notificación da devandita proposta de resolución por correo certificado con aviso de recepción no domicilio que consta no expediente, foi devolto polo servizo de Correos. Por tanto, e de acordo co disposto no artigo 59.5 da Lei 30/1992, de réxime xurídico das administracións públicas e do procedemento administrativo común, mediante o presente anuncio notifícase a proposta de resolución ao interesado e fáiselle saber que unha copia dela está ao seu dispor nas oficinas de Augas de Galicia (praza de Camilo Díaz Baliño, 7-9, 15781 Santiago de Compostela), e que se lle outorga un prazo de quince días, contado a partir do día seguinte ao desta publicación, para os efectos de comparecer nestas oficinas para proceder á notificación do devandito acordo, tempo durante o cal poderá presentar as alegacións que considere oportunas.</p>
    <p>Santiago de Compostela, 25 de febreiro de 2014</p>
    <footer><p>Francisco Menéndez Iglesias<br>Director de Augas de Galicia</p></footer>

