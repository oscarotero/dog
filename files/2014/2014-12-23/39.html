---
date: '2014-12-23'
id: G0165-021214-0009
page: 52402
number: 245
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ORDE do 9 de outubro de 2014 pola que se autoriza a transmisión mortis causa
  da concesión e da batea Rucha.
range: Orde
url: >-
  https://www.xunta.gal/dog/Publicados/2014/20141223/AnuncioG0165-021214-0009_gl.html
---
<p>Visto o expediente instruído para efectos de transmisión da batea <em>Rucha</em> e da concesión administrativa que o ampara, resulta:</p>
    <p>a) Antecedentes.</p>
    <p>Primeiro. Mediante escrito do 11 de marzo de 2014, Carmen Teijeiro Ramos, no nome e representación da comunidade de herdeiros de Serafín Galbán Caamaño, solicitou autorización para a transmisión da concesión e da batea <em>Rucha</em>. </p>
    <p>Segundo. O informe do Servizo de Protección dos Recursos sobre as características da batea é favorable.</p>
    <p>b) Consideracións legais e técnicas.</p>
    <p>Primeiro. Este órgano é competente para resolver o expediente de conformidade coa Lei 6/2009, do 11 de decembro (DOG nº 243, do 15 de decembro), de modificación da Lei 11/2008, do 3 de decembro (DOG nº 243, do 16 de decembro), de pesca de Galicia; co Decreto 406/1996, do 7 de novembro, que aproba o Regulamento de viveiros de cultivos mariños nas augas de Galicia; co Decreto 174/2002, do 10 de maio, polo que se modifica o Regulamento de viveiros (DOG nº 97, do 22 de maio), e coa Resolución do 12 de abril de 2012, de delegación de sinatura en materia de acuicultura nos titulares das xefaturas de coordinación da Área do Mar da Consellería do Medio Rural e do Mar. </p>
    <p>Segundo. O expediente seguiu todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e co Decreto 174/2002, do 10 de maio, polo que se modifica o Regulamento de viveiros (DOG nº 97, do 22 de maio), e na Orde do 15 de xuño de 1999, modificada pola Orde do 8 de maio de 2000, pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
    <p>Vistas as disposicións citadas, a proposta de resolución elaborada polo Servizo de Recursos Mariños, o artigo 89 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e demais normas de xeral e pertinente aplicación, esta consellería resolve:</p>
    <p>Autorizar a transmisión <em>mortis causa</em>, a favor dos fillos Juana, María del Carmen, María José, Rita, Serafín e María Jesús Galbán Teijeiro (76503132A - 33223271R - 33240825Y - 33250159W - 33267376S - 76776995M) 1/12 privativo cada un deles, da concesión administrativa e da batea que se indica a continuación:</p>
    <p>Identificación:</p>
    <p>Tipo: batea.</p>
    <p>Nome: <em>Rucha</em>.</p>
    <p>Localización: </p>
    <p>Distrito: Caramiñal (A Coruña).</p>
    <p>Polígono: E.</p>
    <p>Cuadrícula nº: 17.</p>
    <p>Especies autorizadas: mexillón (<em>Mytilus galloprovincialis</em>).</p>
    <p>Título habilitante: concesión.</p>
    <p>Orde de outorgamento: 18.8.1971 (BOE/DOG nº 232, do 28 de setembro).</p>
    <p>Remate da vixencia: 15.12.2019.</p>
    <p>Actuais titulares: Serafín Galbán Caamaño e Carmen Teijeiro Ramos (35367444E - 33076058B) 100 % gananciais.</p>
    <p>Novos titulares: Carmen Teijeiro Ramos (33076058B) 6/12 privativo, e a cada un dos fillos Juana, María del Carmen, María José, Rita, Serafín e María Jesús Galbán Teijeiro (76503132A - 33223271R - 33240825Y - 33250159W - 33267376S - 76776995M) 1/12 privativo.</p>
    <p>Os novos titulares da concesión subróganse nos dereitos e obrigas dos anteriores. </p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes, ante a conselleira do Medio Rural e do Mar, ou recurso contencioso-administrativo, ante a xurisdición contencioso-administrativa, que se interporá no prazo de dous meses, contados en ambos os dous casos desde o día seguinte ao da súa notificación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e o artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>A Coruña, 9 de outubro de 2014</p>
    <footer><p>P.D. de sinatura (Resolución do 12.4.2012)<br>Juan Carlos Barreiro González<br>Xefe de Coordinación da Área do Mar da Coruña</p></footer>

