---
date: '2014-10-22'
id: L151-031014-0001
page: 45190
number: 202
agency: Concello de Mugardos
section: VI. Anuncios. b) Administración local.
title: >-
  ANUNCIO da aprobación inicial da modificación puntual das aliñacións da rúa
  Lagoas do Plan xeral de ordenación municipal.
range: Anuncio
url: >-
  https://www.xunta.gal/dog/Publicados/2014/20141022/AnuncioL151-031014-0001_gl.html
---
<p>O Concello Pleno, na sesión ordinaria que tivo lugar o día 26 de setembro de 2014, aprobou inicialmente a modificación puntual das aliñacións da rúa Lagoas do Plan xeral de ordenación municipal do concello de Mugardos, redactado polo arquitecto Alejandro García Virosta, con data de abril de 2014.</p>
    <p>O que se fai público en cumprimento do disposto no artigo 85.2 da Lei 9/2002, do 30 de decembro, de ordenación urbanística e protección do medio rural de Galicia, para os efectos de que durante o prazo de dous (2) meses, contado a partir da publicación deste anuncio no <em>Diario Oficial de Galicia,</em> poidan formular as reclamacións e alegacións que consideren pertinentes. </p>
    <p>Suspensión de licenzas.</p>
    <p>Así mesmo, o Concello Pleno, na sesión ordinaria que tivo lugar o día 26 de setembro de 2014, acordou a suspensión de licenzas de parcelación de terreos, edificación e demolición para a área determinada na dita modificación. O que se fai público en cumprimento do artigo 77 da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>Mugardos, 1 de outubro de 2014</p>
    <footer><p>Xosé Fernández Barcia<br>Alcalde</p></footer>

