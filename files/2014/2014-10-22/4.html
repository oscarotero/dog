---
date: '2014-10-22'
id: G0244-171014-0001
page: 45092
number: 202
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 17 de outubro de 2014, da Secretaría Xeral da Igualdade, pola
  que se amplía o prazo de presentación da documentación xustificativa
  establecido na Resolución do 8 de agosto de 2014, pola que se establecen as
  bases reguladoras das axudas do programa Emega para fomentar o emprendemento
  feminino, cofinanciadas polo FSE, e se procede á súa convocatoria para o ano
  2014 (SI429A).
range: Resolución
url: >-
  https://www.xunta.gal/dog/Publicados/2014/20141022/AnuncioG0244-171014-0001_gl.html
---
<footer><p><img src="/dog/Publicados/2014/20141022/AnuncioG0244-171014-0001_gl-web-images/FSE_fmt.jpeg" alt="missing image file"></p></footer>
    <p>Por Resolución da Secretaría Xeral da Igualdade do 8 de agosto de 2014 establecéronse as bases reguladoras e convocáronse as axudas do programa Emega para fomento do emprendemento feminino (DOG núm. 151, do 11 de agosto). </p>
    <p>O artigo 25 da Resolución do 8 de agosto de 2014 establece que, para a xustificación das axudas concedidas, as beneficiarias presentarán, con data límite do 30 de novembro de 2014, a documentación que se indica nos números 1.1 e/ou 1.2, segundo corresponda. Tendo en conta o volume de solicitudes presentadas e o longo proceso de tramitación, e co fin de optimizar os procesos de xestión e dado que non se causa prexuízo a terceiros, procede modificar o dito artigo 25, ampliando o prazo ata unha data que permita a mellor xustificación por parte das beneficiarias. </p>
    <p>Por todo o exposto, no uso das atribucións que me foron conferidas, </p>
    <h2>DISPOÑO:</h2>
    <p>Artigo único.</p>
    <p>Modifícase o apartado 1 do artigo 25 (xustificación da subvención) da Resolución do 8 de agosto de 2014, pola que se establecen as bases reguladoras das axudas do programa Emega para fomento do emprendemento feminino, cofinanciadas polo FSE, e se procede á súa convocatoria para o ano 2014, que queda redactado como segue:</p>
    <p>«Con base no establecido no título III, artigo 48.3 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia, e tendo en conta o obxecto e a natureza destas axudas, as beneficiarias, para cobraren as contías concedidas, deberán presentar, como máximo ata o día 30 de decembro de 2014, a seguinte documentación, da cal se achegará un único exemplar orixinal».</p>
    <p>Disposición derradeira</p>
    <p>Esta resolución entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 17 de outubro de 2014</p>
    <footer><p>Susana López Abella<br>Secretaria xeral da Igualdade</p></footer>

