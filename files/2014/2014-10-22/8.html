---
date: '2014-10-22'
id: G0165-171014-0001
page: 45109
number: 202
agency: Consellería do Medio Rural e do Mar
section: III. Outras disposicións.
title: >-
  ORDE do 17 de outubro de 2014 que modifica a Orde do 4 de agosto de 2014 pola
  que se convocan novamente para o 2014 as axudas para fomentar a utilización de
  maquinaria en réxime asociativo en Galicia, cofinanciadas co Fondo Europeo
  Agrícola de Desenvolvemento Rural (Feader) no marco do PDR de Galicia
  2007-2013.
range: Orde
url: >-
  https://www.xunta.gal/dog/Publicados/2014/20141022/AnuncioG0165-171014-0001_gl.html
---
<footer><p><img src="/dog/Publicados/2014/20141022/AnuncioG0165-171014-0001_gl-web-images/FEADER%20gallego_fmt.jpeg" alt="missing image file"></p></footer>
    <p>A Orde do 4 de agosto de 2014 (publicada no <em>Diario Oficial de Galicia</em> nº 153, do 13 de agosto) pola que se convocan novamente para o ano 2014 as axudas para o fomento de utilización de maquinaria en réxime asociativo en Galicia cofinanciadas co Fondo Europeo Agrícola de Desenvolvemento Rural (Feader) no marco do PDR de Galicia 2007-2013, e se convocan para o ano 2014, establece no seu artigo 14 un prazo de xustificación e solicitude de pagamento da subvención ata o 31 de outubro de 2014. </p>
    <p>Debido a que a tramitación destas axudas se atrasou no tempo e non puideron ser aprobadas ata o día 14 de outubro, o período de tempo do que disporen os beneficiarios destas para a adquisición da maquinaria é demasiado curto para poder xustificalas en tempo e forma, o que é unha causa de atraso imputable á Administración.</p>
    <p>En consecuencia, de conformidade co previsto no artigo 30.1º.3 do Estatuto de autonomía de Galicia e no uso das facultades que me confire a Lei 9/2007, do 13 de xuño, de subvencións de Galicia, e no uso das competencias que me confire a Lei 1/1983, do 22 de febreiro, reguladora da Xunta e da súa Presidencia,</p>
    <h2>DISPOÑO:</h2>
    <p>Artigo único</p>
    <p>Modificar a Orde do 4 de agosto de 2014 pola que se convocan novamente para o ano 2014 as axudas para o fomento de utilización de maquinaria en réxime asociativo en Galicia cofinanciadas co Fondo Europeo Agrícola de Desenvolvemento Rural (Feader) no marco do PDR de Galicia 2007-2013, e se convocan para o ano 2014, como segue.</p>
    <p>Un. Modifícase o número 1 do artigo 14 do seguinte modo:</p>
    <p>1. Para esta convocatoria, a xustificación dos investimentos subvencionados, que figura no parágrafo 4 do artigo 22 da Orde do 19 de abril de 2013, deberá realizarse ata o 15 de novembro de 2014, inclusive. </p>
    <p>Disposición derradeira única</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 17 de outubro de 2014</p>
    <footer><p>Rosa María Quintana Carballo<br>Conselleira do Medio Rural e do Mar</p></footer>

