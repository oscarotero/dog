---
date: '2014-04-01'
id: G0164-200314-0006
page: 14312
number: 63
agency: 'Consellería de Cultura, Educación e Ordenación Universitaria'
section: IV. Oposicións e concursos.
title: >-
  ANUNCIO do 18 de marzo de 2014, da Dirección Xeral de Centros e Recursos
  Humanos, polo que se comunica a publicación das puntuacións definitivas e a
  relación de excluídos definitivos en varias especialidades, abertas entre
  outras polo Anuncio do 30 de setembro de 2013, da Dirección Xeral de Centros e
  Recursos Humanos (Diario Oficial de Galicia do 17 de outubro).
range: Anuncio
url: >-
  https://www.xunta.gal/dog/Publicados/2014/20140401/AnuncioG0164-200314-0006_gl.html
---
<p>Unha vez publicada a lista provisional e resoltas as reclamacións, procede publicar o baremo definitivo e a relación definitiva de excluídos na páxina web desta consellería.</p>
    <p>En consecuencia, esta dirección xeral </p>
    <footer><p>RESOLVE: </p></footer>
    <p>Primeiro. Facer públicas na páxina web desta consellería (http://www.edu.xunta.es) as puntuacións definitivas e a relación definitiva de excluídos do baremo para as prazas de interinidades e substitucións para impartir docencia nas especialidades de Procesos e Produtos de Téxtil, Confección e Pel (590120) do corpo de profesores de ensino secundario, Patronaxe e Confección (591217) e Servizos de Restauración (591226) do corpo de profesores técnicos de formación profesional, Guitarra (594414) e Trompa (594427) do corpo de profesores de música e artes escénicas e na especialidade de Técnicas de Gravado e Estampación (596614) do corpo de mestres de taller de artes plásticas e deseño, abertas entre outras, polo Anuncio do 30 de setembro de 2013, da Dirección Xeral de Centros e Recursos Humanos (<em>Diario Oficial de Galicia</em> do 17 de outubro).</p>
    <p>Segundo. Contra estas puntuacións definitivas e a relación definitiva de excluídos, que pon fin á vía administrativa, os interesados poderán interpor, con carácter potestativo, recurso de reposición ante o director xeral de Centros e Recursos Humanos, no prazo dun mes contado desde o día seguinte ao da publicación deste anuncio, de conformidade cos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben poderán interpor directamente recurso contencioso-administrativo no prazo de dous meses, contados desde o día seguinte ao da publicación deste anuncio, ante o xulgado do contencioso-administrativo, conforme os artigos 8, 14 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 18 de marzo de 2014</p>
    <footer><p>José Manuel Pinal Rodríguez<br>Director xeral de Centros e Recursos Humanos</p></footer>

