---
date: '2014-08-29'
id: CA01-270814-0002
page: 36655
number: 164
agency: Consellería de Facenda
section: IV. Oposicións e concursos.
title: >-
  RESOLUCIÓN do 25 de agosto de 2014, do tribunal designado para xulgar o
  proceso selectivo para o ingreso no corpo facultativo de grao medio da Xunta
  de Galicia, subgrupo A2, escala de enxeñeiros/as técnicos/as industriais,
  convocado pola Orde do 20 de xuño de 2013 (Diario Oficial de Galicia número
  122, do 28 de xuño), pola que se fai publica a data, a hora e o lugar de
  realización do segundo exercicio do proceso selectivo.
range: Resolución
url: >-
  https://www.xunta.gal/dog/Publicados/2014/20140829/AnuncioCA01-270814-0002_gl.html
---
<p>Na sesión que tivo lugar o día 25 de agosto de 2014, o tribunal nomeado pola Orde do 7 de abril, modificada pola Orde do 19 de maio de 2014, para cualificar o proceso selectivo para o ingreso no corpo facultativo de grao medio da Xunta de Galicia, subgrupo A2, escala de enxeñeiros/as técnicos/as industriais, acordou, de conformidade co disposto na base II.1.1.2 da convocatoria, que o segundo exercicio da fase de oposición terá lugar o día 9 de setembro de 2014 e que o lugar de realización será nas aulas 7 e 8 da Escola Galega de Administración Pública de Santiago de Compostela, en chamamento único que se iniciará ás 16.00 horas.</p>
    <p>Os aspirantes deberán ir provistos de DNI ou documento fidedigno acreditativo da súa identidade, a xuízo do tribunal, e bolígrafo de tinta azul.</p>
    <p>Non se permitirá o acceso ás aulas en que se realice o exercicio con teléfonos móbiles, axendas electrónicas ou calquera outro instrumento de que se poida valer o aspirante para auxiliarse na realización do exercicio. Non se habilitará ningún servizo de recollida de móbiles.</p>
    <p>Santiago de Compostela, 25 de agosto de 2014</p>
    <footer><p>Xan Mera Cabanelas<br>Presidente do tribunal</p></footer>

