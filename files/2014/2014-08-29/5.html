---
date: '2014-08-29'
id: CA04-080814-0011
page: 36657
number: 164
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 30 de xullo de 2014, da Xefatura Territorial de Pontevedra, de
  autorización administrativa e autorización administrativa de construción dunha
  instalación eléctrica no concello de Vigo (expediente IN407A 2014/82-4).
range: Resolución
url: >-
  https://www.xunta.gal/dog/Publicados/2014/20140829/AnuncioCA04-080814-0011_gl.html
---
<p>Visto o expediente para outorgamento de autorización administrativa e autorización administrativa de construción para a instalación eléctrica que a continuación se describe:</p>
    <p>Solicitante: Unión Fenosa Distribución, S.A.</p>
    <p>Domicilio social: travesía de Vigo, 204, 36207 Vigo.</p>
    <p>Denominación: modificado do anexo I LMT, CT-CR, RBT Canido.</p>
    <p>Situación: Vigo.</p>
    <p>Características técnicas: LMT subterránea a 15 kV con condutor tipo RHZ de 35 metros de lonxitude, con orixe no CR Canido e final no empalme que se vai realizar coa LMTS existente BAL706 ao CR Ricardo Mella. LMT subterránea a 15 kV con condutor tipo RHZ de 115 metros de lonxitude, con orixe no CR Canido e final no empalme que se vai realizar coa LMTS existente BAL706 aos CCTT Cauchos Galicia e Funditesa. Centro de transformación e reflexión Canido, a 630 kVA, RT 15 kV/400-230 V, con 9 celas de liña, 2 de acoplamento, 2 de remonte e 1 de protección, situado no Camiño do Romeo, Vigo.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica e na Resolución da Consellería de Economía e Industria do 19 de febreiro de 2014, pola que aproba o procedemento de autorización administrativa de construción, DOG nº 54, do 19 de marzo de 2014, esta xefatura territorial resolve:</p>
    <p>Conceder autorización administrativa e autorización administrativa de construción para a devandita instalación, cuxas características se axustarán en todas as súas partes ás que figuran no proxecto de execución e as condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>O prazo de posta en marcha da instalación, de acordo co artigo 131 do Real decreto 1955/2000, será de 12 meses a partir da recepción da presente resolución. Para efectos da posible solicitude de prórroga, o peticionario deberá ter en conta o disposto no capítulo IV do Decreto 1775/1967, do 22 de xullo.</p>
    <p>Contra a presente resolución poderá interpoñer recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén poderá interpoñer calquera outro recurso que estime pertinente ao seu dereito.</p>
    <p>Pontevedra, 30 de xullo de 2014</p>
    <footer><p>P.A. (Decreto 110/2013, do 4 de xullo)<br>Eugenio Fernández Piñeiro<br>Xefe do Servizo de Administración Industrial</p></footer>

