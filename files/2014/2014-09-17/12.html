---
date: '2014-09-17'
id: G2289-290814-0002
page: 41459
number: 177
agency: Xulgado de Primeira Instancia e Instrución número 1 de Ribeira
section: V. Administración de xustiza.
title: EDICTO (201/2013).
range: Edicto
url: >-
  https://www.xunta.gal/dog/Publicados/2014/20140917/AnuncioG2289-290814-0002_gl.html
---
<p>Xuízo de faltas nº 201/2013.</p>
    <p>Delito/falta: furto (condutas varias).</p>
    <p>Que en virtude do acordado nos autos de referencia, de conformidade co disposto nos artigos 156.4 e 164 da Lei 1/2000, de axuizamento civil, polo presente edicto notifícase a Francisco Tomé Sampedro a sentenza ditada o 23.12.2013 e que consta do seguinte encabezamento e resolución:</p>
    <p>«Sentenza:</p>
    <p>Ribeira, 23 de decembro de 2013</p>
    <p>Vista por min, Mª de las Nieves Corral Montes, xuíza do Xulgado de Primeira Instancia e Instrución número 1 de Ribeira e o seu partido xudicial, en audiencia pública, a presente causa de xuízo de faltas por unha falta de furto do artigo 623.1 do C.P., coa intervención do Ministerio Fiscal na persoa de Ana Mª Robles, sendo a parte denunciante Manuela Rey Parada, quen compareceu por si mesma, e parte denunciada Francisco Tomé Sampedro, quen non compareceu malia estar citado en legal forma.</p>
    <p>Decido que debo condenar e condeno a Francisco Tomé Sampedro como autor dunha falta de furto do artigo 623.1 do C.P. á pena de localización permanente de 8 días e ao pagamento dunha indemnización de 249 euros, cantidade que devindicará os xuros legais do artigo 576 da LAC, condenándoo igualmente ao pagamento das custas procesuais.</p>
    <p>A presente resolución non é firme e contra ela cabe recurso de apelación no prazo de cinco días seguintes á súa notificación para cuxo efecto deberá presentarse no devandito prazo escrito expoñendo as razóns en que se funde o recurso e que deberá tramitarse conforme o previsto nos artigos 790 a 792 da Lei de axuizamento criminal.</p>
    <p>Así por esta a miña sentenza, da que levará certificación ás actuacións orixinais, pronúncioo, mándoo e asínoo».</p>
    <p>Para a súa publicación en el <em>Diario Oficial de Galicia</em>, expido o presente edicto. Dou fe.</p>
    <p>Ribeira, 21 de agosto de 2014</p>
    <footer><p>O/a secretario/a xudicial</p></footer>

