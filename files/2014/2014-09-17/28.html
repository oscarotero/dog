---
date: '2014-09-17'
id: G1096-050914-0003
page: 41489
number: 177
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 1 de setembro de 2014 pola que se notifica a apertura do período
  voluntario para o pagamento da sanción coa remisión de impreso de pagamento de
  multas e sancións no expediente sancionador e de reposición da legalidade
  S-2011/046-P, devolto polo servizo de Correos por resultar o destinatario
  ausente na repartición.
range: Cédula
url: >-
  https://www.xunta.gal/dog/Publicados/2014/20140917/AnuncioG1096-050914-0003_gl.html
---
<p>O xefe do Servizo de Inspección Urbanística II da Axencia de Protección da Legalidade Urbanística, o 10 de xullo de 2014, notificou a apertura de período voluntario para o pagamento da sanción coa remisión de impreso de pagamento de multas e sancións a Servando Miguens Castro, na súa condición de promotor e propietario das obras consistentes en dúas edificacións auxiliares, dous soportais realizados na vivenda existente, muro de peche, pavimentos exteriores e grella, situados na rúa Viña Tinta, termo municipal da Illa de Arousa (Pontevedra).</p>
    <p>Ao non poder realizarse a notificación persoal desta notificación, mediante a presente cédula e ao abeiro do disposto no artigo 59.5 da Lei 30/1992, de réxime xurídico das administracións públicas e do procedemento administrativo común (LRXPAC), comunícaselle ao interesado a devandita notificación:</p>
    <p>«O día 15.10.2012, o subdirector da Axencia de Protección da Legalidade Urbanística, por substitución da directora, impón a Servando Miguens Castro, como responsable dunha infracción grave en materia de costas, unha multa por un importe de 12.897,05 €, na súa condición de promotor e propietario das obras consistentes en dúas edificacións auxiliares, dous soportais realizados na vivenda existente, muro de peche, pavimentos exteriores e grella, situadas na rúa Viña Tinta, nº 59, na parcela 5088, do polígono 34, referencia catastral 36062A034050880000MP, termo municipal da Illa de Arousa (Pontevedra).</p>
    <p>Contra a dita resolución, o interesado interpuxo recurso de reposición que foi desestimado mediante Resolución do 6.5.2013 da directora da Axencia de Protección da Legalidade Urbanística, confirmando a resolución impugnada.</p>
    <p>A Sala do Contencioso-Administrativo do Tribunal Superior de Xustiza de Galicia ditaminou, mediante sentenza firme número 114/2014 do 6.2.2014, desestimar o recurso de apelación interposto polo interesado contra o auto ditado polo Xulgado do Contencioso-Administrativo número 2 de Pontevedra do 1.10.2013 no P.O. 231/2013 (peza separada de medidas cautelares), no que se denegaba a suspensión en relación coa sanción pecuniaria imposta.</p>
    <p>Achégase o impreso de aboamento de multas e sancións para o pagamento en período voluntario da sanción de 12.897,05 €, desde que reciba a presente notificación, nos seguintes prazos: as resolucións notificadas entre os días 1 e 15 de cada mes, desde a data de recepción da notificación ata o día 20 do mes posterior ou, se este non for hábil, ata o inmediato hábil seguinte; se a notificación se realiza entre os días 16 e o último de cada mes, desde a data de recepción da notificación ata o día 5 do segundo mes posterior ou, se este non for hábil, ata o inmediato hábil seguinte.</p>
    <p>Advírteselle que, de non facerse efectivo o importe da sanción no prazo sinalado, se procederá pola vía de constrinximento».</p>
    <p>Para que conste e lle sirva de notificación ao destinatario arriba indicado, en cumprimento do disposto no artigo 59.5 da citada Lei 30/1992, do 26 de novembro, expido e asino esta cédula.</p>
    <p>Santiago de Compostela, 1 de setembro de 2014</p>
    <footer><p>María Martínez Allegue<br>Directora da Axencia de Protección da Legalidade Urbanística</p></footer>

