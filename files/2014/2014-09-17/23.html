---
date: '2014-09-17'
id: G0164-050914-0004
page: 41479
number: 177
agency: 'Consellería de Cultura, Educación e Ordenación Universitaria'
section: VI. Anuncios. a) Administración autonómica.
title: >-
  ANUNCIO do 25 de agosto de 2014, do Servizo de Vixilancia e Inspección, polo
  que  se  notifica  a  resolución  de  caducidade  do  expediente 
  sancionador   S-P-20.13, en materia de protección do patrimonio cultural de
  Galicia.
range: Anuncio
url: >-
  https://www.xunta.gal/dog/Publicados/2014/20140917/AnuncioG0164-050914-0004_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á persoa que se relaciona no anexo a resolución de caducidade do expediente sancionador S-P-20.13 por infracción da Lei 8/1995, do 30 de outubro, do patrimonio cultural de Galicia.</p>
    <p>Contra esta resolución, que non pon fin á vía administrativa, poderán os interesados interpoñer recurso de alzada ante o secretario xeral da Consellería de Cultura, Educación e Ordenación Universitaria no prazo dun mes contado a partir do día seguinte ao da súa publicación no Diario Oficial de Galicia, de conformidade co disposto no artigo 115 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Os interesados poderán examinar o expediente no Servizo de Patrimonio Cultural da Xefatura Territorial da Consellería de Cultura, Educación e Ordenación Universitaria en Pontevedra.</p>
    <p>O presente anuncio remitirase, así mesmo, ao concello correspondente ao último enderezo coñecido da entidade interesada, en aplicación do artigo 59.5 da Lei 30/1992, co obxecto de que proceda á súa publicación por medio dun anuncio no seu taboleiro de edictos.</p>
    <p>Santiago de Compostela, 25 de agosto de 2014</p>
    <footer><p>Mercedes Domínguez Francisco<br>Xefa do Servizo de Vixilancia e Inspección</p></footer>
    <h2>ANEXO</h2>
    <p>Nº de expediente: S-P-20.13.</p>
    <p>Interesado: Alexandre Miguel Fernández Barbosa. Compra y Venta de Madera.</p>
    <p>Último enderezo coñecido: Parada, Cerquido, nº 7, 36475 O Porriño, Pontevedra.</p>
    <p>Feitos imputados: corta de árbores e abandono dos seus restos, danos e estragos ocasionados polo uso de maquinaria pesada nas pistas forestais e a apertura de pista para sacar a madeira, no contorno de protección do castro de Santa Tegra, no Concello da Guarda (Pontevedra), sen contar coa previa e preceptiva autorización da Dirección Xeral do Patrimonio Cultural.</p>
    <p>Tipificación: artigo 91.h) da Lei 8/1995, do 30 de outubro, do patrimonio cultural de Galicia.</p>
    <p>Precepto sancionador: artigo 95 da Lei 8/1995, do 30 de outubro, do patrimonio cultural de Galicia.</p>

