---
date: '2014-12-24'
id: O143-171214-0002
page: 52515
number: 246
agency: Augas de Galicia
section: VI. Anuncios. a) Administración autonómica.
title: >-
  CÉDULA do 10 de novembro de 2014 de notificación do acordo de incoación do
  expediente de extinción dun título concesional no río Mero e nos regatos
  Rochino e Filgueira, concello de Cesuras, e anuncio de sometemento a
  información pública (clave 11/122/1/3).
range: Cédula
url: >-
  https://www.xunta.gal/dog/Publicados/2014/20141224/AnuncioO143-171214-0002_gl.html
---
<p>O 15 de novembro de 1958 a Dirección Xeral de Obras Hidráulicas ditou resolución pola que se lle outorga a Jesús Manteiga Manteiga o aproveitamento dun caudal de 500 l/s (400 l/s do río Mero, 30 l/s do regato Rochino e 70 l/s do regato Filgueira), con destino á produción de forza motriz para o accionamento dun muíño fariñeiro e enerxía eléctrica para uso público, no concello de Cesuras, A Coruña. </p>
    <p>O director de Augas de Galicia ditou con data do 7 de novembro de 2014 acordo de incoación do expediente de extinción por causa de caducidade do título concesional existente no río Mero e nos regatos Rochino e Filgueira, pola falta de explotación do aproveitamento durante tres anos consecutivos, por causas imputables ao titular concesional.</p>
    <p>Por medio da presente cédula, e segundo o disposto nos artigos 58.1 e 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle a Jesús Manteiga Manteiga o referido acordo polo que se acorda a extinción do título concesional existente no río Mero e nos regatos Rochino e Filgueira, transcribíndose a continuación a súa parte dispositiva: </p>
    <p>Primeiro. Iniciar o expediente de extinción por causa de caducidade do título concesional outorgado a Jesús Manteiga Manteiga po la Resolución do 15 de novembro de 1958 no río Mero, no regato Rochino e no regato Filgueira, no concello de Cesuras (A Coruña), con base na interrupción permanente da explotación durante tres anos consecutivos, por causas imputables ao titular. </p>
    <p>Segundo. Dispor a notificación do contido deste acordo ao concesionario, co fin de que no prazo de dez (10) días poida formular as alegacións e presentar os documentos que na súa defensa considere oportunos.</p>
    <p>Así mesmo, en virtude do principio de celeridade, procédese no mesmo acto a someter o dito expediente a información pública, de conformidade para os efectos previstos nos artigos 163.3 e 165 do Regulamento do dominio público hidráulico, aprobado por Real decreto 846/1986, do 11 de abril, durante un prazo de vinte días, contados desde o día seguinte ao da publicación do presente anuncio, durante o cal poderá comparecer por escrito ante Augas de Galicia, nas oficinas sitas na rúa Tomiño nº 16, baixo, 15703 Santiago de Compostela, calquera persoa, incluído o titular do dereito, que poida resultar afectada pola extinción do mesmo, manifestando cuanto considere conveniente. </p>
    <p>Clave e denominación do aproveitamento: 11/122/1/3, aproveitamento hidroeléctrico no río Mero e nos regatos Rochino e Filgueira </p>
    <p>Titular do aproveitamento: Jesús Manteiga Manteiga.</p>
    <p>Caudal máximo de auga concedido: 500 l/s (400 l/s do río Mero, 30 l/s do regato Rochino e 70 l/s do regato Filgueira).</p>
    <p>Corrente de onde se derivan as augas: río Mero, regato Rochino e regato Filgueira.</p>
    <p>Termo municipal onde radican as obras: Cesuras (A Coruña).</p>
    <p>Causa de extinción: caducidade, pola interrupción permanente da explotación, por causas imputables ao titular concesional.</p>
    <p>Servidumes: descoñecidas.</p>
    <p>Iniciación: de oficio.</p>
    <p>Santiago de Compostela, 10 de novembro de 2014 </p>
    <footer><p>Gonzalo Mosqueira Martínez<br>Director de Augas de Galicia</p></footer>

