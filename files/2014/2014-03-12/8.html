---
date: '2014-03-12'
id: G0164-040314-0002
page: 10576
number: 49
agency: 'Consellería de Cultura, Educación e Ordenación Universitaria'
section: IV. Oposicións e concursos.
title: >-
  ANUNCIO do 3 de marzo de 2014, da Dirección Xeral de Centros e Recursos
  Humanos, polo que se comunican a publicación das puntuacións definitivas e a
  relación de excluídos do baremo aberto mediante a Resolución do 28 de novembro
  de 2013 desta dirección xeral (Diario Oficial de Galicia do 12 de decembro),
  para impartir docencia de relixión católica, no nivel de educación secundaria
  obrigatoria e bacharelato, e de relixión evanxélica, no nivel de infantil e
  primaria e no de educación secundaria obrigatoria e bacharelato, nos centros
  docentes públicos que dependen desta consellería.
range: Anuncio
url: >-
  https://www.xunta.gal/dog/Publicados/2014/20140312/AnuncioG0164-040314-0002_gl.html
---
<p>Publicada a lista provisional e resoltas as reclamacións, procede publicar o baremo definitivo e a relación definitiva de excluídos na páxina web desta consellería.</p>
    <p>En consecuencia, esta dirección xeral</p>
    <h2>RESOLVE:</h2>
    <p>Primeiro. Facer públicas na páxina web da Consellería de Cultura, Educación e Ordenación Universitaria (http://www.edu.xunta.es/substitutoslistas/ -baremo listas abertas) as puntuacións definitivas e a relación de excluídos definitivamente do baremo para prazas de interinidades e substitucións para impartir docencia de relixión no nivel de educación secundaria obrigatoria e bacharelato nos centros docentes públicos que dependen da Consellería de Cultura, Educación e Ordenación Universitaria.</p>
    <p>Segundo. Contra estas puntuacións definitivas e a relación de excluídos definitivos, que pon fin á vía administrativa, as persoas interesadas poderán interpor, con carácter potestativo, recurso de reposición, ante o director xeral de Centros e Recursos Humanos, no prazo dun mes contado desde o día seguinte ao da publicación deste anuncio, de conformidade cos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou poderán interpor directamente recurso contencioso-administrativo no prazo de dous meses, contados desde o día seguinte ao da publicación deste anuncio, ante o xulgado do contencioso-administrativo, conforme os artigos 8, 14 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 3 de marzo de 2014</p>
    <footer><p>José Manuel Pinal Rodríguez<br>Director xeral de Centros e Recursos Humanos</p></footer>

