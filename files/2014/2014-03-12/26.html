---
date: '2014-03-12'
id: CA01-270214-0009
page: 10612
number: 49
agency: Consellería de Facenda
section: VI. Anuncios. a) Administración autonómica.
title: >-
  ORDE do 20 de febreiro de 2014 pola que se acorda declarar deserto o
  procedemento de alleamento dun inmoble en Vilaxoán (Vilagarcía de Arousa), en
  primeira, segunda e terceira poxa.
range: Orde
url: >-
  https://www.xunta.gal/dog/Publicados/2014/20140312/AnuncioCA01-270214-0009_gl.html
---
<p>Mediante Orde do 8 de novembro de 2011, da Consellería de Facenda, foi autorizado o alleamento mediante poxa dun inmoble situado no concello de Vilagarcía de Arousa.</p>
    <p>Logo de publicarse o 9 de xaneiro de 2014 no <em>Diario Oficial de Galicia</em> número 5, e nun xornal de ampla difusión (<em>Faro de Vigo</em> do mesmo día) o anuncio da Secretaría Xeral Técnica e do Patrimonio de alleamento do citado inmoble, tivo lugar o 12 de febreiro de 2014 a poxa pública anunciada, polo que, á vista das actas da mesa de contratación, de conformidade co disposto no artigo 70 do Decreto 50/1989, polo que se aproba o Regulamento para a execución da Lei do patrimonio da Comunidade Autónoma galega, e tras a proposta da Secretaría Xeral Técnica e do Patrimonio,</p>
    <h2>DISPOÑO:</h2>
    <p>Primeiro. Declarar deserta en primeira, segunda e terceira poxa a adxudicación do seguinte ben inmoble:</p>
    <p>Predio urbano, destinado a vivenda, sinalado coa letra A, sito na planta primeira do bloque I (nº 12), con entrada no portal A, de 85,20 m<span class="dog-superindice">2</span> de superficie construída, dividida en vestíbulo, distribuidor, cociña, estar-comedor, tres dormitorios, dous baños (hoxe un só baño) e terraza. Tomando como referencia a fachada principal do edificio, linda: á fronte, saínte do soar do edificio e caixa de escaleiras; dereita, caixa de escaleiras e vivenda B do portal A; esquerda, saínte do soar do edificio, e fondo, saínte do soar do edificio e relanzo. A vivenda anexa unha praza de aparcadoiro descuberta nº 23, situada no terreo da edificación. Referencia catastral: 7451053NH1175S0005AL. Inscrita no Rexistro da Propiedade de Vilagarcía de Arousa co número 33.342, folio 171, libro 398, tomo 1.005.</p>
    <p>Tipo de licitación primeira poxa: 81.164,53 euros.</p>
    <p>Tipo de licitación segunda poxa: 68.989,85 euros.</p>
    <p>Tipo de licitación terceira poxa: 56.815,17 euros.</p>
    <p>Segundo. Contra esta resolución, que pon fin á vía administrativa, poderase interpoñer recurso potestativo de reposición perante esta consellería no prazo dun mes, contado desde o día seguinte ao da súa publicación no <em>Diario Oficial de Galicia</em>, ou recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses.</p>
    <p>Santiago de Compostela, 20 de febreiro de 2014</p>
    <footer><p>P.D. (Orde do 9.1.2012; DOG<em> </em>nº 9, do 13 de xaneiro)<br>Mª del Socorro Martín Hierro<br>Secretaria xeral técnica e do Patrimonio da Consellería de Facenda</p></footer>

