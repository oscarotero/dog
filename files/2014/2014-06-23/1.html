---
date: '2014-06-23'
id: CA02-200614-0006
page: 28261
number: 118
agency: 'Consellería de Medio Ambiente, Territorio e Infraestruturas'
section: II. Autoridades e persoal. a) Cesamentos.
title: >-
  DECRETO 71/2014, do 20 de xuño, polo que se dispón que cese Ethel María
  Vázquez Mourelle como directora da Axencia Galega de Infraestruturas.
range: Decreto
url: >-
  https://www.xunta.gal/dog/Publicados/2014/20140623/AnuncioCA02-200614-0006_gl.html
---
<p>En virtude do establecido no artigo 13.2 do Estatuto da Axencia Galega de Infraestruturas aprobado polo Decreto 173/2011, do 4 de agosto, e nos artigos 4.13º e 34.2º da Lei 1/1983, do 22 de febreiro, de normas reguladoras da Xunta e da súa Presidencia, e 65 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, presentada, o pasado 17 de xuño, renuncia expresa da titular do posto de directora da Axencia Galega de Infraestruturas, con motivo de pasar a desempeñar o cargo de conselleira de Medio Ambiente, Territorio e Infraestruturas, por proposta do vicepresidente e conselleiro de Presidencia, Administracións Públicas e Xustiza, e logo de deliberación do Consello da Xunta de Galicia, na súa reunión do día vinte de xuño de dous mil catorce,</p>
    <h2>DISPOÑO:</h2>
    <p>Que cese, por pase a outro destino, Ethel María Vázquez Mourelle, como directora da Axencia Galega de Infraestruturas, agradecéndolle os servizos prestados. </p>
    <p>O cesamento terá efectos do día 17 de xuño de 2014.</p>
    <p>Santiago de Compostela, vinte de xuño de dous mil catorce.</p>
    <footer><p>Alberto Núñez Feijóo<br>Presidente</p></footer>
    <p class="dog-firma-izq">Alfonso Rueda Valenzuela<br>Vicepresidente e conselleiro de Presidencia, Administracións Públicas e Xustiza</p>

