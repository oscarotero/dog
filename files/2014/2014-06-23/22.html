---
date: '2014-06-23'
id: G2345-030614-0002
page: 28379
number: 118
agency: Xulgado do Social número 2 da Coruña
section: V. Administración de xustiza.
title: EDICTO (113/2012).
range: Edicto
url: >-
  https://www.xunta.gal/dog/Publicados/2014/20140623/AnuncioG2345-030614-0002_gl.html
---
<p>María Adelaida Egurbide Margañón, secretaria xudicial do Xulgado do Social número 2 da Coruña, fago saber que no procedemento ordinario 113/2012 deste xulgado do social, seguido por instancia de José Manuel Rodríguez Golpe e Alfonso Tizón Fiaño contra a empresa Prefabricados Castelo, S.A., Cosar XXI, S.L.U. e Fogasa, sobre ordinario, se ditou sentenza coa seguinte resolución:</p>
    <p>Debo estimar e estimo parcialmente a demanda que en materia de cantidade interpuxeron Alfonso Tizón Fiaño e José Manuel Rodríguez Golpe fronte a Cosar XXI, S.L.U. e Prefabricados Castelo, S.A., con intervención do Fogasa e, en consecuencia, debo condenar e condeno solidariamente as partes demandadas a que lle aboen a Alfonso Tizón Fiaño a cantidade de 303,61 euros e a José Manuel Rodríguez Golpe a cantidade de 8.958,80 euros, que se deberán incrementar, en ambos os casos, cos xuros previstos no artigo 29.3 do Estatuto dos traballadores.</p>
    <p>Notifíquese esta resolución ás partes e fágaselles saber o seu dereito a interpor contra ela recurso de suplicación ante a Sala do Social do Tribunal Superior de Xustiza de Galicia, que se poderá anunciar por comparecencia ou por escrito ante este xulgado no prazo de cinco días a partir da súa notificación.</p>
    <p>Advírtase o recorrente que non sexa traballador ou beneficiario do réxime público da Seguridade Social, ou habente causa seu, ou non teña recoñecido o beneficio da xustiza gratuíta, de que deberá depositar a cantidade de 300 euros do depósito especial indicado no artigo 229.1.a) da Lei reguladora da xurisdición social, na conta aberta na entidade Banesto, a nome deste xulgado, acreditando mediante a presentación do xustificante de ingreso no período comprendido ata a formalización do recurso así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado a cantidade obxecto de condena, ou formalizar aval bancario por esa cantidade en que se faga constar a responsabilidade solidaria do avalista, e incorporala a este xulgado co anuncio do recurso. En todo caso, o recorrente deberá designar letrado para a tramitación do recurso, no momento de o anunciar.</p>
    <p>Dedúzase testemuño literal desta sentenza que quedará nestas actuacións, con inclusión da orixinal no libro de sentenzas.</p>
    <p>Así, por esta miña sentenza, pronúncioo, mándoo e asínoo. </p>
    <p>E para que sirva de notificación en legal forma a Prefabricados Castelo, S.A., en ignorado paradoiro, expido este edicto para a súa inserción no <em>Diario Oficial de Galicia</em>.</p>
    <p>A Coruña, 3 de xuño de 2014</p>
    <footer><p>A secretaria xudicial</p></footer>

