---
date: '2014-07-28'
id: G1096-140714-0001
page: 32592
number: 141
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 10 de xullo de 2014 pola que se notifica a resolución do recurso
  potestativo de reposición interposto contra a Resolución do 2 de maio de 2013
  ditada no expediente IU3/64/2012-R1.
range: Cédula
url: >-
  https://www.xunta.gal/dog/Publicados/2014/20140728/AnuncioG1096-140714-0001_gl.html
---
<p>A directora da Axencia de Protección da Legalidade Urbanística ditou o 18 de xuño do 2014 a resolución pola cal se desestima o recurso potestativo de reposición interposto contra a Resolución do 2 de maio do 2013, ditada pola directora da Axencia de Protección da Legalidade Urbanística, en relación coas obras promovidas por María Rosa Machado de Jesús e Arturo Fernando Morgado, consistentes en construción dunha vivenda unifamiliar no lugar de Camiño do Arrodeo, Rairo, no termo municipal de Ourense.</p>
    <p>Ao non poderse realizar a notificación persoal daquela resolución aos citados interesados, mediante esta cédula, e ao abeiro do disposto no artigo 59.5º da Lei 30/1992, do 26 de novembro, de réxime xurídico das administracións públicas e do procedemento administrativo común (LRXPAC), notifícaselles aos citados interesados a dita resolución.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, fáiselles saber aos interesados que o texto íntegro da resolución que se lles notifica está ao seu dispor nas dependencias da Axencia de Protección da Legalidade Urbanística, sitas no Edificio Witland, 1º andar, Salgueiriños, en Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación desta cédula. Transcorrido o dito prazo, a notificación entenderase producida.</p>
    <p>Contra esta resolución, que pon fin á vía administrativa, os interesados poderán interpoñer recurso contencioso-administrativo, ante o xulgado do contencioso-administrativo en cuxa circunscrición radique o inmoble afectado, conforme o disposto no artigo 14.1.3ª da Lei 29/1998, do 13 de xullo, reguladora da xurisdición contencioso-administrativa, no prazo de dous meses contados a partir do día seguinte a aquel en que se producise a notificación, segundo o disposto no artigo 46.1 da citada lei. </p>
    <p>Para que conste e lles sirva de notificación aos interesados, en cumprimento do disposto no artigo 59.5º da LRXPAC, expido e asino esta cédula.</p>
    <p>Santiago de Compostela, 10 de xullo de 2014</p>
    <footer><p>María Martínez Allegue<br>Directora da Axencia de Protección da Legalidade Urbanística</p></footer>

