---
date: '2014-01-08'
id: L226-171213-0001
page: 743
number: 4
agency: Concello de Marín
section: VI. Anuncios. b) Administración local.
title: >-
  ANUNCIO   de   licitación   do   contrato  administrativo  especial  do 
  servizo  bar-restaurante na praia de Portocelo.
range: Anuncio
url: >-
  https://www.xunta.gal/dog/Publicados/2014/20140108/AnuncioL226-171213-0001_gl.html
---
<p>1. Entidade contratante:</p>
    <p>– Organismo: Concello de Marín. Aprobado o expediente e iniciada a licitación mediante acordo da Xunta de Goberno Local de data 5.12.2013.</p>
    <p>– Dependencia que tramita o expediente: Secretaría Xeral.</p>
    <p>– Expediente: 558/13.</p>
    <p>– Obtención de documentación: Servizo de Secretaría, avda. de Ourense, s/n, Marín (Pontevedra), teléfono 986 88 03 00, fax 986 88 20 13, enderezo da internet do perfil do contratante: www.concellodemarin.es</p>
    <p>2. Obxecto do contrato:</p>
    <p>– Tipo de contrato: contrato administrativo especial do servizo de bar-restaurante na praia de Portocelo.</p>
    <p>– Obxecto do contrato: a prestación do servizo de bar-restaurante nun equipamento público de titularidade municipal destinado o uso xeral, situado na praia de Portocelo.</p>
    <p>– Non suxeito a regulación harmonizada.</p>
    <p>– CPV: 55300000-3 e 55330000-2 ou similares.</p>
    <p>4. Canon mínimo: 200,00 €, mensuais máis IVE (21 %).</p>
    <p>5. Duración: dous (2) anos, prorrogables ano a ano ata un máximo de catro anos.</p>
    <p>6. Tramitación e procedemento:</p>
    <p>– Tramitación: ordinaria.</p>
    <p>– Procedemento de adxudicación: aberto con varios criterios de valoración.</p>
    <p>– Criterios de adxudicación: 1. Canon. Ata 70 puntos. 2. Memoria de desenvolvemento do servizo: ata 30 puntos.</p>
    <p>7. Requisitos específicos do contratista:</p>
    <p>– Solvencia económica e financeira e solvencia técnica e profesional: solvencia económica e financeira: declaración apropiada de entidades financeiras. Tratándose de persoas xurídicas, ademais do medio anterior poderán acreditar a solvencia mediante a presentación das contas anuais ou extracto delas (ver cláusula 11.4 do prego). Requisitos mínimos de solvencia técnica ou profesional: deberá acreditarse unha experiencia mínima de 1 ano no ramo da hostalaría. Acreditación da solvencia técnica ou profesional: para a acreditación deste requisito, as persoas físicas deberán achegar certificado do empregador ou informe de vida laboral e as persoas xurídicas relación dos principais servizos ou traballos realizados que acredite a devandita experiencia no sector (ver cláusula 11.5 do prego).</p>
    <p>– Outros requisitos específicos: capacidade de obrar, non prohibición para contratar, non estar incurso en incompatibilidades, cumprimento das obrigas coa Seguridade Social, cumprimento coas obrigas tributarias. Para as empresas estranxeiras, declaración de sometemento á lexislación española.</p>
    <p>8. Presentación de ofertas:</p>
    <p>– Data límite de presentación: vinte e seis (26) días hábiles contados desde o día seguinte ao da derradeira publicación (DOG, BOP ou perfil do contratante), finalizando ás 14.00 horas do último día de prazo. Se o último día do prazo para presentar proposicións for inhábil, enténdese prorrogado ata o primeiro día hábil seguinte.</p>
    <p>– Lugar de presentación: Rexistro Xeral do Concello de Marín, avenida de Ourense, s/n, Marín, das 9.00 ás 14.00 horas, agás o sábado que será das 9.00 ás 13.00 horas.</p>
    <p>9. Gastos de anuncios: serán de conta do adxudicatario ata o límite de 1.000,00 €.</p>
    <p>Marín, 5 de decembro de 2013</p>
    <footer><p>María Ramallo Vázquez<br>Alcaldesa</p></footer>

