---
date: '2014-01-08'
id: L148-161213-0001
page: 745
number: 4
agency: Concello de Miño
section: VI. Anuncios. b) Administración local.
title: >-
  ANUNCIO de rectificación de erros detectados no prego de prescricións técnicas
  do expediente de contratación do servizo de mantemento das instalacións
  eléctricas do Concello de Miño, que inclúe a iluminación de Nadal, e apertura
  dun novo prazo para a presentación de ofertas.
range: Anuncio
url: >-
  https://www.xunta.gal/dog/Publicados/2014/20140108/AnuncioL148-161213-0001_gl.html
---
<p>En relación co expediente de contratación do contrato de servizo de mantemento das instalacións de iluminación pública e as instalacións eléctricas do Concello de Miño, incluíndo a subministración, instalación, mantemento, montaxe e desmontaxe da iluminación de Nadal, despois de observarse erros materiais no prego de prescricións técnicas, acordouse, por Resolución de Alcaldía do día 10 de decembro de 2013, a súa rectificación:</p>
    <p>1. Erros detectados:</p>
    <p>1º. Quinto parágrafo do punto 16 do prego de prescricións técnicas:</p>
    <p>16. Control de lámpadas en servizo e reparación de avarías.</p>
    <p>...</p>
    <p>Polo que respecta á reparación das avarías producidas por terceiros (puntos chocados, causadas por obras e produto de desastres naturais) e ás provocadas por soportes oxidados ou elementos instalados que estean fóra de normas ou obsoletos, aplicaranse os prezos unitarios ofertados polo contratista na súa oferta económica.</p>
    <p>…</p>
    <p>Texto correcto que substitúe o anterior:</p>
    <p>16. Control de lámpadas en servizo e reparación de avarías.</p>
    <p>...</p>
    <p>Polo que respecta á reparación das avarías producidas por terceiros (puntos chocados, causadas por obras e produto de desastres naturais) e ás provocadas por soportes oxidados ou elementos instalados que estean fóra de normas ou obsoletos, procederase na forma indicada no punto 18 do presente prego.</p>
    <p>…</p>
    <p>2º. Terceiro parágrafo do punto 34 do prego de prescricións técnicas:</p>
    <p>34. Responsabilidades do contratista </p>
    <p>…</p>
    <p>Será igualmente responsable da calidade dos equipamentos instalados, da súa alimentación eléctrica, das proteccións contra contactos directos e indirectos. </p>
    <p>…</p>
    <p>Texto correcto que substitúe o anterior:</p>
    <p>34. Responsabilidades do contratista. </p>
    <p>…</p>
    <p>Será igualmente responsable da calidade dos equipamentos instalados e das proteccións contra contactos directos e indirectos. </p>
    <p>…</p>
    <p>2. Novo prazo de entrega de proposicións:</p>
    <p>Ábrese un novo prazo para a presentación de oferta que será de 15 días naturais que se contarán desde a derradeira publicación do presente anuncio de corrección no Diario Oficial de Galicia, no Boletín Oficial da provincia da Coruña e no perfil de contratante.</p>
    <p>3. Os pregos de prescricións técnicas corrixidos publicaranse no perfil de contratante.</p>
    <p>Miño, 11 de decembro de 2013</p>
    <footer><p>Eva Vilariño González<br>Concelleira delegada da Área de Urbanismo, Facenda e Persoal</p></footer>

