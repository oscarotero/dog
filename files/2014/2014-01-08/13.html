---
date: '2014-01-08'
id: G2345-101213-0001
page: 660
number: 4
agency: Xulgado do Social número 2 da Coruña
section: V. Administración de xustiza.
title: EDICTO (51/2012).
range: Edicto
url: >-
  https://www.xunta.gal/dog/Publicados/2014/20140108/AnuncioG2345-101213-0001_gl.html
---
<p>María Adelaida Egurbide Margañón, secretaria xudicial do Xulgado do Social número 2 da Coruña, fago saber que no procedemento ordinario 51/2012 deste xulgado do social, seguido por instancia de Esperanza González Rodríguez, José Ángel Insua López, María Teresa Sánchez Losada, María Yolanda Torres Iglesias e Juan Ramón Castro García contra a empresa Ambulancias Carballo, S.L., o administrador concursal de Ambulancias Carballo, S.L. e o Fogasa, sobre ordinario, ditouse a seguinte resolución:</p>
    <p>«Decido que debo estimar e estimo parcialmente a demanda que en materia de cantidade foi interposta por Esperanza González Rodríguez, José Ángel Insua López, María Teresa Sánchez Losada, María Yolanda Torres Iglesias e Juan Ramón Castro García, fronte á empresa Ambulancias Carballo, S.L., con intervención procesual de Fogasa, e a administración concursal da empresa, e en consecuencia, debo condenar e condeno a parte demandada a que aboe as seguintes cantidades: a Esperanza González Rodríguez, 3.790,71 euros; a José Ángel Insua López, 2.647,36 euros; a María Teresa Sánchez Losada, 2.814,24 euros; a María Yolanda Torres Iglesias, 3.671,76 euros, e a Juan Ramón Castro García, 2.665,77 euros.</p>
    <p>Notifíquese a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, abondando a manifestación da parte ou do seu avogado ou representante dentro do indicado prazo.</p>
    <p>Advírtase ao recorrente que non fose traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros do depósito especial indicado no artigo 229.1.a) da Lei reguladora da xurisdición social, na conta aberta na entidade Banesto, a nome deste xulgado, acreditando mediante a presentación do xustificante de ingreso no período comprendido ata a formalización do recurso así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado, a cantidade obxecto de condena, ou formalizar aval bancario pola devandita cantidade en que se faga constar a responsabilidade solidaria do avalista, incorporándoos a este xulgado co anuncio de recurso.</p>
    <p>En todo caso, o recorrente deberá designar letrado para a tramitación do recurso no momento de anuncialo.</p>
    <p>Dedúzase testemuño literal desta sentenza que quedará nestas actuacións, con inclusión da orixinal no libro de sentenzas.</p>
    <p>Así por esta a miña sentenza, pronúncioo, mándoo e asínoo.</p>
    <p>Publicación. Expídoa eu, secretaria xudicial, para facer constar que na mesma data da sentenza se deposita na secretaría deste xulgado a anterior sentenza para a súa notificación e publicidade na forma permitida e ordenada pola Constitución e as leis. Seguidamente, líbrase testemuño da sentenza para a súa unión aos autos. Dou fe».</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>E para que sirva de notificación a empresa Ambulancias Carballo, S.L., en ignorado paradoiro, expídese a presente cédula para a súa publicación no Diario Oficial de Galicia e colocación no taboleiro de anuncios.</p>
    <p>A Coruña, 11 de decembro de 2013</p>
    <footer><p>A secretaria xudicial</p></footer>

