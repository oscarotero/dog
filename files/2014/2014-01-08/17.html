---
date: '2014-01-08'
id: G2347-101213-0001
page: 667
number: 4
agency: Xulgado do Social número 4 da Coruña
section: V. Administración de xustiza.
title: EDICTO (1013/2011).
range: Edicto
url: >-
  https://www.xunta.gal/dog/Publicados/2014/20140108/AnuncioG2347-101213-0001_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos número 1013/2011 por instancia de Alicia Beatriz Blanco Nogueira contra a empresa María Milagros Márquez Varela e o Fondo de Garantía Salarial, sobre cantidade, nos cales se ditou sentenza o 19.11.2013 que, copiada nos particulares necesarios, di así:</p>
    <p>«Resolución</p>
    <p>Admítese a demanda formulada por Alicia Beatriz Blanco Nogueira fronte a Mª Milagros Márquez Varela e, en consecuencia, condénase a Mª Milagros Márquez Varela a aboar a Alicia Beatriz Blanco Nogueira a cantidade de catro mil doce euros con trinta e seis céntimos de euro (4.012,36 euros), devindicando os conceptos salariais o xuro moratorio do 10 %.</p>
    <p>Notifíquese a resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, abondando a manifestación da parte ou do seu avogado, graduado social colexiado ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña».</p>
    <p>E para que conste, para os efectos da súa publicación no <em>Diario Oficial de Galicia</em> co fin de que sirva de notificación en forma á empresa María Milagros Márquez Varela expido e asino a presente.</p>
    <p>A Coruña, 10 de decembro de 2013</p>
    <footer><p>A secretaria xudicial</p></footer>

