---
date: '2014-02-07'
id: L249-310114-0001
page: 5297
number: 26
agency: Concello de Salceda de Caselas
section: VI. Anuncios. b) Administración local.
title: >-
  ANUNCIO de información pública sobre a aprobación inicial da modificación
  puntual do Plan especial de reforma interior da UE-02.
range: Anuncio
url: >-
  https://www.xunta.gal/dog/Publicados/2014/20140207/AnuncioL249-310114-0001_gl.html
---
<p>Aprobouse inicialmente a modificación do Plan especial de reforma interior da UE-02 no concello de Salceda de Caselas, que afecta os terreos situados dentro do polígono catastral&amp;nbsp;32, cuxos lindeiros son: ao leste coa antiga estrada PO-410 e a estrada a Caldelas; ao norte coa Esfarrapada, ao sur coa estrada PO-410 e ao oeste coa Feira. De conformidade co artigo&amp;nbsp;86.1.a) da Lei 9/2002, do 30 de decembro, de ordenación urbanística e protección do medio rural de Galicia, sométese o expediente a información pública polo prazo dun mes contado desde o día seguinte ao da publicación deste anuncio no <em>Diario Oficial de Galicia</em>. Durante o dito prazo, poderá ser examinado por calquera interesado no Departamento de Urbanismo do concello, para que formule as alegacións que considere pertinentes ou para obter copias.</p>
    <p>Suspéndese o outorgamento de licenzas no ámbito do Plan especial da UE 02. A suspensión determinada pola aprobación inicial terá unha duración máxima de dous anos contados desde a dita aprobación e, en calquera caso, extinguirase coa aprobación definitiva da modificación do plan.</p>
    <p>Salceda de Caselas, 29 de xaneiro de 2014</p>
    <footer><p>Marcos David Besada Pérez<br>Alcalde</p></footer>

