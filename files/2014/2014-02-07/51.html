---
date: '2014-02-07'
id: L178-200114-0001
page: 5298
number: 26
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de información pública sobre o Plan especial de protección e
  acondicionamento do parque arqueolóxico da Rocha Forte (PE-7R).
range: Anuncio
url: >-
  https://www.xunta.gal/dog/Publicados/2014/20140207/AnuncioL178-200114-0001_gl.html
---
<p>A Xunta de Goberno Local da cidade de Santiago de Compostela, na sesión que tivo lugar o día 21 de novembro de 2013, aprobou inicialmente o Plan especial de protección e acondicionamento do parque arqueolóxico da Rocha Forte (PE-7R), segundo o documento presentado polo Consorcio de Santiago o 29 de outubro de 2013, coa condición de que, con anterioridade á apertura do trámite de exposición pública, se emenden as deficiencias que se sinalan no mesmo acordo. </p>
    <p>Con data do 9 de decembro de 2013, o promotor presentou un documento reformado no cal se emendaron as deficiencias sinaladas.</p>
    <p>En aplicación do disposto no artigo 86 da Lei 9/2002, do 30 de decembro, de ordenación urbanística e protección do medio rural de Galicia (LOUG), o expediente sométese ao trámite de información pública, durante o prazo dun mes, contado a partir do día seguinte ao da publicación deste anuncio no Diario Oficial de Galicia, co fin de que os interesados poidan consultar o expediente, no Servizo de Planeamento e Xestión, e, de ser o caso, formulen as alegacións que xulguen oportunas.</p>
    <p>O acordo de aprobación inicial determina automaticamente, por aplicación do disposto no artigo 77.2 da LOUG, a suspensión do outorgamento de licenzas para todas aquelas actuacións que poidan resultar incompatibles coa nova ordenación proposta. A suspensión terá unha duración máxima de dous anos, contados desde o acordo de aprobación inicial, e extinguirase en todo caso coa aprobación definitiva do plan especial.</p>
    <p>Santiago de Compostela, 7 de xaneiro de 2014</p>
    <footer><p>María Pardo Valdés<br>Concelleira delegada da Área de Desenvolvemento Urbano e Sostible</p></footer>

