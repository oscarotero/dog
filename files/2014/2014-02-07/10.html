---
date: '2014-02-07'
id: G0003-030214-0001
page: 5219
number: 26
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 31 de xaneiro de 2014, da Dirección Xeral de Recursos Humanos,
  pola que se publica a orde de prelación e puntuación definitiva obtidas polas
  persoas aspirantes admitidas nas listas para a formalización de nomeamentos
  estatutarios temporais nas categorías de cociñeiro/a e pinche.
range: Resolución
url: >-
  https://www.xunta.gal/dog/Publicados/2014/20140207/AnuncioG0003-030214-0001_gl.html
---
<p>Por Resolución da Dirección de Recursos Humanos do 15 febreiro de 2013 (DOG nº 39, do 25 de febreiro) abriuse o prazo para a inscrición de aspirantes de diversas categorías de xestión e servizos para vinculacións temporais no ámbito das institucións sanitarias do Servizo Galego de Saúde e entidades adscritas á Consellería de Sanidade, entre elas as de cociñeiro/a e pinche.</p>
    <p>Na dita resolución preveuse unha xeración de listas coas persoas inscritas ata o 25 de marzo de 2013 que cumpran os requisitos determinados nesa resolución. </p>
    <p>Por Resolución do 13 de novembro de 2013 (DOG nº 223, do 21 de novembro) publicáronse os resultados provisionais de baremación dos/das aspirantes admitidos/as. </p>
    <p>Finalizado o prazo de reclamación contra a dita resolución e analizadas as reclamacións presentadas, este centro directivo, de conformidade coa base sétima da Resolución do 15 febreiro de 2013 de inicio do prazo de inscrición nas listas das respectivas categorías, </p>
    <h2>RESOLVE:</h2>
    <p>Primeiro. Aprobar a orde de prelación e puntuación definitiva obtidas polas persoas aspirantes admitidas nas listas para a formalización de nomeamentos estatutarios temporais no ámbito do Servizo Galego de Saúde e entidades adscritas á Consellería de Sanidade nas categorías de cociñeiro/a e pinche. </p>
    <p>Segundo. As listas co número de orde e a puntuación definitiva obtidos polas persoas aspirantes admitidas encóntranse publicadas, á disposición das persoas interesadas, na páxina web do Servizo Galego de Saúde (www.sergas.es).</p>
    <p>Ademais, o estado de cada solicitude pode ser consultado polo/a aspirante no seu expediente electrónico persoal en Fides/expedient-e/sección de procesos.</p>
    <p>Terceiro. De conformidade coa base sétima da Resolución do 15 de febreiro de 2013, contra a presente resolución, que pon fin á vía administrativa, as persoas interesadas poderán interpor recurso contencioso-administrativo no prazo de dous meses, contados a partir do día seguinte á súa publicación, ante o xulgado do contencioso-administrativo competente, de conformidade co establecido nos artigos 8, 14 e 46 da Lei 29/1998, do 13 de xullo, reguladora da xurisdición contencioso-administrativa. Potestativamente, e con carácter previo, poderase interpor recurso de reposición ante este mesmo órgano, no prazo dun mes contado a partir do día seguinte á súa publicación.</p>
    <p>Cuarto. As listas entrarán en vigor con efectos do 11 de febreiro de 2014. Resultarán de aplicación aos chamamentos que se efectúen a partir da dita data as normas de xestión contidas no Pacto sobre selección de persoal estatutario temporal aprobado pola Resolución do 26 de abril de 2011 (DOG nº 89, do 9 de maio). </p>
    <p>Santiago de Compostela, 31 de xaneiro de 2014</p>
    <footer><p>Margarita Prado Vaamonde<br>Directora xeral de Recursos Humanos</p></footer>

