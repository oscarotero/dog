---
date: '2014-02-18'
id: G0165-040214-0004
page: 6830
number: 33
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO do 4 de febreiro de 2014, da Xefatura Territorial de Pontevedra, polo
  que se comunica o comezo dos traballos de investigación da propiedade na zona
  de concentración parcelaria de Oubiña, 2º sector (Cambados).
range: Anuncio
url: >-
  https://www.xunta.gal/dog/Publicados/2014/20140218/AnuncioG0165-040214-0004_gl.html
---
<p>Ponse en coñecemento de todas as persoas interesadas na concentración parcelaria da zona de Oubiña, 2º sector (Cambados, Pontevedra), declarada de utilidade pública e urxente execución polo Decreto 146/2013, do 5 de setembro (DOG número 179, do 19 de setembro), que se van iniciar os traballos de investigación da propiedade para os efectos da concentración, que darán comezo o día seguinte ao da publicación deste anuncio e que se prolongarán durante o tempo necesario, no lugar habilitado para os efectos na mesma parroquia e nas dependencias do Servizo de Infraestruturas Agrarias de Pontevedra.</p>
    <p>Requírense os propietarios, arrendatarios e, en xeral, os cultivadores e titulares de calquera dereito para que, dentro do citado prazo, lle presenten ao persoal encargado dos citados traballos os escritos en que fundamenten os seus dereitos e declaren, en todo caso, os gravames ou situacións xurídicas que afecten as súas parcelas ou os seus dereitos.</p>
    <p>Advírtese que as parcelas dos propietarios que non declarasen neste período serán consideradas como parcelas de descoñecidos e daráselles o destino sinalado na Lei 10/1985, do 14 de agosto, de concentración parcelaria para Galicia, modificada pola Lei 12/2001, do 10 de setembro. Tamén se advirte de que a falsidade destas declaracións dará lugar, con independencia das sancións penais, á responsabilidade por danos e perdas que deriven desta.</p>
    <p>Os traballos de concentración afectarán en principio as parcelas rústicas incluídas no sector 2º da parroquia de Oubiña (Cambados, Pontevedra). Polo tanto, os propietarios deberán, no seu propio interese, ademais de facer a declaración das súas parcelas, seguir o desenvolvemento dos traballos de concentración para facer valer os seus dereitos no momento oportuno.</p>
    <p>Pontevedra, 4 de febreiro de 2014</p>
    <footer><p>Miguel Ángel Pérez Dubois<br>Xefe territorial de Pontevedra</p></footer>

