---
date: '2014-02-05'
id: L170-160114-0002
page: 4991
number: 24
agency: Concello das Pontes de García Rodríguez
section: VI. Anuncios. b) Administración local.
title: >-
  ANUNCIO de convocatoria para a provisión de diversas prazas de persoal laboral
  fixo correspondentes á oferta de emprego público de 2010 e incluídas no
  proceso de consolidación de emprego temporal.
range: Anuncio
url: >-
  https://www.xunta.gal/dog/Publicados/2014/20140205/AnuncioL170-160114-0002_gl.html
---
<p>As bases xerais que regulan a convocatoria de diversos procesos selectivos para cubrir as prazas vacantes de persoal laboral fixo do Concello das Pontes de García Rodríguez que máis adiante se indican foron publicadas integramente no <em>Boletín Oficial</em> da provincia da Coruña (BOP) nº 58, do 25 de marzo de 2011, con corrección de erros no BOP nº 66, do 6 de abril.</p>
    <p>As bases específicas das diversas prazas agora convocadas publicáronse no BOP nº 244, do 24 de decembro de 2013.</p>
    <p>As prazas que se convocan –correspondentes á oferta de emprego público de 2010 e incluídas no proceso de consolidación de emprego temporal– son as seguintes:</p>
    <p>Persoal laboral fixo (quenda libre):</p>
    <p>– Unha (1) praza de condutor. Titulación requirida: graduado escolar, formación profesional de 1º grao ou equivalente.</p>
    <p>– Unha (1) praza de oficial administrativo/a do pavillón polideportivo municipal. Titulación requirida: bacharel superior.</p>
    <p>– Unha (1) praza de auxiliar de biblioteca, oficina de información xuvenil (OIX) e arquivo. Titulación requirida: graduado escolar, formación de 1º grao ou equivalente.</p>
    <p>– Unha (1) praza de traballador/a social. Titulación requirida: asistente social ou equivalente.</p>
    <p>A presentación de solicitudes para participar nestas convocatorias farase no Rexistro Xeral do Concello das Pontes de García Rodríguez –ou en calquera dos lugares a que se refire o artigo 38.4 da Lei 30/1992, do 26 de novembro, de réxime xurídico das administracións públicas e do procedemento administrativo común– durante o prazo de vinte días naturais, que comezarán a contarse a partir do día seguinte ao da publicación do extracto do anuncio destas convocatorias no <em>Boletín Oficial del Estado</em>.</p>
    <p>As Pontes de García Rodríguez, 2 de xaneiro de 2014</p>
    <footer><p>Valentín González Formoso<br>Alcalde</p></footer>

