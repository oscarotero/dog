---
date: '2014-02-05'
id: G2346-170114-0001
page: 4831
number: 24
agency: Xulgado do Social número 3 da Coruña
section: V. Administración de xustiza.
title: EDICTO (463/2013).
range: Edicto
url: >-
  https://www.xunta.gal/dog/Publicados/2014/20140205/AnuncioG2346-170114-0001_gl.html
---
<p>Juan Rey Pita, secretario xudicial do Xulgado do Social número 3 da Coruña, fago saber que no procedemento despedimento/cesamentos en xeral 463/2013 deste xulgado do social, seguido por instancia de María Saladina Varela Crespo contra a empresa Leandro Javier Pernas Viña e Fogasa sobre despedimento, se ditou a seguinte resolución:</p>
    <p>«Decisión:</p>
    <p>1. Estimo a demanda sobre despedimento formulada por Saladina Varela Crespo fronte á empresa Leandro Javier Pernas Viña e, en consecuencia, declaro a improcedencia do despedimento e, en aplicación do artigo 110.1.b) da Lei reguladora da xurisdición social, considero feita a opción pola indemnización, declaro extinguida a relación laboral e condeno a citada empresa a aboar á parte demandante a indemnización prevista para o despedimento improcedente, calculada ata a presente resolución no importe de 1.139,6 euros.</p>
    <p>2. O Fogasa deberase ater a esta resolución nos termos do artigo 33 do Estatuto dos traballadores e do artigo 23.6, inciso primeiro, da Lei reguladora da xurisdición social.</p>
    <p>Notifíqueselles esta sentenza ás partes, advertindo de que contra ela poderán interpor recurso de suplicación ante o Tribunal Superior de Xustiza, que deberá ser anunciado por comparecencia, ou mediante escrito neste xulgado, no prazo dos cinco días seguintes ao da notificación desta sentenza, ou por simple manifestación no momento en que se practique a notificación. </p>
    <p>Advírtase igualmente o recorrente que non for traballador ou beneficiario do réxime público da Seguridade Social, ou habente causa seu, ou non teña recoñecido o beneficio da xustiza gratuíta, que deberá depositar a cantidade de 300 euros na conta aberta en Banesto (0030 1846), a nome deste xulgado, co número 1533 0000 36 0463 13, acreditando mediante a presentación do xustificante de ingreso no período comprendido ata a formalización do recurso así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado co número 1533 0000 60 0463 13, a cantidade obxecto da condena, ou formalizar aval bancario por esa cantidade, no cal se faga constar a responsabilidade solidaria do avalista e incorporalos a este xulgado co anuncio de recurso. En todo caso, o recorrente deberá designar letrado para a tramitación do recurso, no momento de o anunciar.</p>
    <p>Así, por esta miña sentenza, definitivamente xulgando, pronúncioo, mándoo e asínoo.</p>
    <p>Publicación. A anterior sentenza leuna e publicouna o maxistrado que a ditou, en audiencia pública do día da data, do que dou fe».</p>
    <p>E para que lle sirva de notificación en legal forma a empresa Leandro Javier Pernas Viña, expídese este edicto para a súa inserción no <em>Diario Oficial de Galicia</em>.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, agás no suposto da comunicación das resolucións que sexan autos ou sentenzas, ou cando se trate de emprazamento.</p>
    <p>A Coruña, 17 de xaneiro de 2014</p>
    <footer><p>O secretario xudicial</p></footer>

