---
date: '2014-02-05'
id: C3K1-240114-0004
page: 4801
number: 24
agency: Consellería de Sanidade
section: IV. Oposicións e concursos.
title: >-
  ORDE do 15 de xaneiro de 2014 pola que se declara deserto un posto de traballo
  vacante no Servizo Galego de Saúde, convocado para a súa provisión, polo
  sistema de libre designación, pola Orde do 14 de outubro de 2013.
range: Orde
url: >-
  https://www.xunta.gal/dog/Publicados/2014/20140205/AnuncioC3K1-240114-0004_gl.html
---
<p>Pola Orde do 14 de outubro de 2013 (DOG nº 211, do 5 de novembro), anúnciase a convocatoria pública para a provisión, polo sistema de libre designación, do posto de traballo vacante que se detalla no anexo I desa orde.</p>
    <p>De conformidade co establecido no artigo 29.2 do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e no artigo 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e no uso das atribucións conferidas polo artigo 17.4 do citado decreto lexislativo, esta consellería,</p>
    <h2>DISPÓN:</h2>
    <p>Primeiro. Declarar deserto o posto de traballo que se indica no anexo desta orde, de conformidade coa base sexta da convocatoria.</p>
    <p>Segundo. Contra esta orde, que pon fin á vía administrativa, as persoas interesadas poderán interpoñer recurso contencioso-administrativo no prazo de dous meses, contados a partir do día seguinte ao da súa publicación no <em>Diario Oficial de Galicia</em>, ante o xulgado do contencioso-administrativo competente, de conformidade co establecido nos artigos 8, 14 e 46 da Lei 29/1998, do 13 de xullo, reguladora da xurisdición contencioso-administrativa. Potestativamente, e con carácter previo, poderase interpoñer recurso de reposición, ante a conselleira de Sanidade, no prazo dun mes contado desde a mesma data, de conformidade co establecido na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 15 de xaneiro de 2014</p>
    <footer><p>Rocío Mosquera Álvarez<br>Conselleira de Sanidade</p></footer>
    <h2>ANEXO</h2>
    <p>Denominación do posto: xefatura do Servizo de Recursos Humanos.</p>
    <p>Código do posto segundo convocatoria (antiga RPT): SAS991000427001001. </p>
    <p>Código do posto actual segundo nova RPT: SAS994000327001001.</p>
    <p>Dependencia segundo convocatoria (antiga RPT): Dirección Provincial de Lugo do Servizo Galego de Saúde.</p>
    <p>Dependencia segundo nova RPT: Xerencia de Xestión Integrada de Lugo, Cervo e Monforte de Lemos (Lugo)-Dirección de Recursos Humanos.</p>
    <p>Localidade: Lugo.</p>

