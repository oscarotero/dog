---
date: '2014-05-19'
id: G0165-120514-0002
page: 22397
number: 94
agency: Consellería do Medio Rural e do Mar
section: III. Outras disposicións.
title: >-
  ORDE do 8 de maio de 2014 pola que se fixan os prezos de venda ao público de
  dúas publicacións editadas por esta consellería.
range: Orde
url: >-
  https://www.xunta.gal/dog/Publicados/2014/20140519/AnuncioG0165-120514-0002_gl.html
---
<p>A Lei 6/2003, do 9 de decembro, de taxas, prezos e exaccións reguladoras da Comunidade Autónoma de Galicia, no seu artigo 51 sinala a obriga de que os prezos privados sexan fixados polas consellerías correspondentes, logo do informe favorable da Consellería de Facenda, e publicados no <em>Diario Oficial de Galicia</em>.</p>
    <p>Para cumprir este mandato e despois de emitido informe favorable da Consellería de Facenda, esta consellería</p>
    <footer><p>DISPÓN:</p></footer>
    <p>Artigo 1. <em>Obxecto</em></p>
    <p>Mediante a presente orde establécense os prezos privados pola venda de dúas publicacións editadas pola Consellería do Medio Rural e do Mar: <em>Guía de criterios de sostenibilidad e integración paisajística de los establecimientos de acuicultura litoral</em>, pola cantidade de 18,72 euros (IVE incluído), e <em>Guía de criterios de sustentabilidade e integración paisaxística dos establecementos de acuicultura litoral</em>, pola cantidade de 18,72 euros (IVE incluído).</p>
    <p>Artigo 2. <em>Forma de liquidación e pagamento</em></p>
    <p>O pagamento do prezo deberá terse realizado no momento de presentar a solicitude da publicación que se relaciona no anexo como requisito previo e necesario para a realización da entrega conforme o establecido na Orde da Consellería de Economía e Facenda do 29 de xuño de 1994 pola que se regula o procedemento de recadación voluntaria das taxas e prezos da Comunidade Autónoma de Galicia.</p>
    <p>Disposición derradeira única</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 8 de maio de 2014</p>
    <footer><p>Rosa María Quintana Carballo<br>Conselleira do Medio Rural e do Mar</p></footer>
    <footer><p>ANEXO</p></footer>
    <p><em>Guía de criterios de sostenibilidad e integración paisajística de los establecimientos de acuicultura litoral</em>: 18,72 euros.</p>
    <p><em>Guía de criterios de sustentabilidade e integración paisaxística dos establecementos de acuicultura litoral</em>: 18,72 euros.</p>

