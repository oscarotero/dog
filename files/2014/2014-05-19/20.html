---
date: '2014-05-19'
id: G0007-250414-0007
page: 22472
number: 94
agency: Xulgado do Social número 3 de Santiago de Compostela
section: V. Administración de xustiza.
title: EDICTO (1022/2012).
range: Edicto
url: >-
  https://www.xunta.gal/dog/Publicados/2014/20140519/AnuncioG0007-250414-0007_gl.html
---
<p>Susana Varela Amboage, secretaria xudicial do Xulgado do Social número 3 de Santiago de Compostela, fago saber:</p>
    <p>Que no procedemento ordinario 1022/2012 deste xulgado do social, seguido por instancia de Juan Manuel Couselo Juncal contra a empresa Casal Munín, S.L., Fondo de Garantía Salarial (Fogasa), sobre ordinario, se ditou Sentenza número 170, cuxos encabezamento e decisión son do teor literal seguinte:</p>
    <p>«Sentenza</p>
    <p>Santiago de Compostela, 22 de abril de 2014</p>
    <p>Vistos por Mª del Carmen Barcala Barreiro, maxistrada xuíza substituta do Xulgado do Social número 3 dos de Santiago de Compostela, os presentes autos rexistrados co número indicado, promovidos por instancia de Juan Manuel Couselo Juncal, asistido pola letrada Sra. Señor Sánchez, fronte á mercantil Casal Munín, S.L. e o Fondo de Garantía Salarial (Fogasa), que non compareceron malia constar debidamente citados, dítase a presente sentenza sobre a base dos seguintes</p>
    <p>(…)</p>
    <p>Decido</p>
    <p>Que estimo integramente a demanda interposta por Juan Manuel Couselo Juncal fronte á mercantil Casal Munín, S.L. e o Fogasa e, en consecuencia, condeno a mercantil Casal Munín, S.L. a que lle aboe ao demandante a cantidade de 7.144,99 euros en concepto de indemnización por despedimento, cantidade que debe ser incrementada cos xuros do artigo 1.108 do CC calculados desde a data do despedimento, e a cantidade de 1.189,39 euros en concepto de parte proporcional de vacacións e aviso previo, cantidade que debe ser incrementada cos xuros de mora do artigo 29.3 do ET.</p>
    <p>Notifíqueselles esta resolución ás partes, facéndolles saber que contra esta poden interpor recurso de suplicación ante o TSX de Galicia no prazo de cinco días.</p>
    <p>Así o acorda, manda e asina Carmen Barcala Barreiro, maxistrada xuíza substituta do Xulgado do Social número 3 de Santiago de Compostela».</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>E para que sirva de notificación a Casal Munín, S.L., expido o presente edicto.</p>
    <p>Santiago de Compostela, 24 de abril de 2014</p>
    <footer><p>A secretaria xudicial</p></footer>

