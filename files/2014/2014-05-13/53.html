---
date: '2014-05-13'
id: G1613-230414-0002
page: 21558
number: 90
agency: Fundación Santiago Rey Fernández-Latorre
section: VI. Anuncios. c) Outros anuncios.
title: ANUNCIO de convocatoria da LVI edición do Premio Fernández Latorre.
range: Anuncio
url: >-
  https://www.xunta.gal/dog/Publicados/2014/20140513/AnuncioG1613-230414-0002_gl.html
---
<p>A Fundación Santiago Rey Fernández-Latorre convoca o LVI Premio Fernández Latorre e invita a particulares e institucións a participar nel.</p>
    <p>Este premio réxese polas seguintes bases:</p>
    <p>1. Premio.</p>
    <p>Concederase o Premio Fernández Latorre dotado nesta edición con 10.000 euros, a unha traxectoria, persoal ou profesional, ou a un traballo periodístico publicado en calquera medio de comunicación entre o 7 de maio de 2013 e o 6 de maio de 2014.</p>
    <p>2. Ditame e entrega.</p>
    <p>O ditame farase público no diario <em>La Voz de Galicia</em> o vindeiro 25 de xullo, festividade do Apóstolo Santiago e Día de Galicia.</p>
    <p>O premio entregarase no transcurso dun acto que se celebrará no último trimestre de 2014.</p>
    <p>3. Xurado.</p>
    <p>O xurado terá, ademais das facultades normais para elixir a traxectoria ou traballo premiados, as de interpretar as presentes bases.</p>
    <p>4. Presentación de traballos.</p>
    <p>Os expedientes ou traballos deberanse enviar por correo electrónico:</p>
    <p>(fundacionsantiagoreyfernandez-latorre@lavoz.es) ou ordinario á Fundación Santiago Rey Fernández-Latorre, avda. da Prensa, 84-85, polígono Industrial de Sabón, 15143 Arteixo (A Coruña), ata o 31 de maio, coa indicación «Premio Fernández Latorre». </p>
    <p>Os expedientes ou traballos poderán ser presentados polos interesados, polos membros do xurado ou por calquera persoa ou entidade. Neste último caso debe acreditarse o consentimento do candidato.</p>
    <p>5. Condicións.</p>
    <p>A presentación a este premio supón a conformidade dos participantes coas bases e implica, de ser o caso, a autorización para a difusión pública, sen finalidade lucrativa, do traballo premiado. </p>
    <p>A decisión do xurado é inapelable.</p>
    <p>A Coruña, 10 de abril de 2014</p>
    <footer><p>Santiago Rey Fernández-Latorre<br>Presidente da Fundación Santiago Rey Fernández-Latorre</p><p>P.O. José Francisco Sánchez Sánchez <br>(Director da Fundación Santiago Rey Fernández-Latorre, 32436350W)</p></footer>

