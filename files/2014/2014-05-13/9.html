---
date: '2014-05-13'
id: O3C3-050514-0001
page: 21410
number: 90
agency: Axencia Galega de Emerxencias
section: III. Outras disposicións.
title: >-
  RESOLUCIÓN do 15 de abril de 2014 pola que se crean, modifican e suprimen
  determinados ficheiros con datos de carácter persoal existentes nesta axencia.
range: Resolución
url: >-
  https://www.xunta.gal/dog/Publicados/2014/20140513/AnuncioO3C3-050514-0001_gl.html
---
<p>A Axencia Galega de Emerxencias (Axega) ten o firme propósito de dar oportuno cumprimento á normativa en materia de protección de datos, polo que durante todos estes anos vén realizando continuas auditorías e verificacións periódicas das medidas de seguridade, tanto técnicas coma organizativas. </p>
    <p>No marco dunha nova revisión, é preciso reformular a estrutura dos ficheiros declarados, modificalos para que reflictan a realidade dos datos que a eles se incorporan e declarar aqueles novos, que dean cobertura ás finalidades a que se destinan por parte da Axega. </p>
    <p>Ao abeiro do artigo número 20 da Lei orgánica 15/1999, do 13 de decembro, de protección de datos de carácter persoal, e do título V do seu regulamento aprobado mediante o Real decreto 1720/2007, do 21 de decembro, no que se refire á creación, modificación e supresión de ficheiros das administracións públicas, especifícase que só se poderá facer mediante a disposición xeral correspondente publicada no diario oficial correspondente. </p>
    <p>En consecuencia, e en virtude das facultades conferidas no artigo 9 do Decreto 223/2007, do 5 de decembro, polo que se aproba o estatuto da Axencia Galega de Emerxencias, </p>
    <h2>DISPOÑO:</h2>
    <p>Artigo 1. <em>Obxecto</em></p>
    <p>Esta resolución ten por obxecto a creación, modificación e supresión dos ficheiros de datos de carácter persoal existentes na Axencia Galega de Emerxencias que se relacionan no anexo. </p>
    <p>Artigo 2. <em>Contido</em> </p>
    <p>A información exixida para as disposicións de creación de ficheiros no artigo 20 da Lei orgánica 15/1999, do 13 de decembro, de protección de datos de carácter persoal, e no artigo 54 do seu regulamento asociado, o Real decreto 1720/2007, do 21 de decembro, está contida no anexo desta resolución. </p>
    <p>Artigo 3. <em>Finalidade e uso dos ficheiros</em></p>
    <p>Os datos de carácter persoal incluídos nos ficheiros da Axencia Galega de Emerxencias creados por esta resolución só serán utilizados para os fins expresamente previstos e declarados no anexo e polo persoal debidamente autorizado.</p>
    <p>Artigo 4. <em>Cesión de datos</em></p>
    <p>Os datos só serán cedidos nos supostos expresamente previstos pola lei e os declarados no anexo. No suposto de cesión de datos ás administracións públicas observarase o disposto na normativa vixente respecto a esta materia.</p>
    <p>Artigo 5. <em>Órgano responsable dos ficheiros</em> </p>
    <p>A responsabilidade sobre os ficheiros creados por esta resolución correspóndelle á Axencia Galega de Emerxencias, encadrada na Vicepresidencia e Consellería de Presidencia, Administracións Públicas e Xustiza. </p>
    <p>No anexo detállase a unidade ante a cal se exercerán os dereitos de acceso, rectificación, cancelación e oposición dos datos que constan nos ficheiros. </p>
    <p>Artigo 6. <em>Nivel de protección e medidas de seguranza</em> </p>
    <p>Os niveis dos ficheiros creados por esta resolución atópanse clasificados atendendo ao disposto no artigo 80 do Real decreto 1720/2007, do 21 de decembro. No anexo aparece a clasificación (nivel básico, medio ou alto) dos ficheiros creados baixo esta resolución. </p>
    <p>O titular do órgano responsable destes ficheiros adoptará as medidas técnicas, de xestión e organización que sexan necesarias para asegurar a confidencialidade e integridade dos datos, así como as conducentes a facer efectivas as garantías, obrigas e dereitos recoñecidos na Lei orgánica 15/1999 e nas súas normas de desenvolvemento. </p>
    <p>Disposición derradeira</p>
    <p>Esta resolución entrará en vigor o día seguinte ao da súa publicación no <em>Diario Oficial de Galicia</em>. </p>
    <p>Santiago de Compostela, 15 de abril de 2014</p>
    <footer><p>Alfonso Rueda Valenzuela<br>Presidente da Axencia Galega de Emerxencias</p></footer>
    <h2>ANEXO</h2>
    <p>I. Ficheiros de nova creación responsabilidade da Axega. </p>
    <p>Créase o seguinte ficheiro: </p>
    <table>
     <tbody>
      <tr>
       <td>Denominación do ficheiro</td>
       <td>Videovixilancia</td>
      </tr>
      <tr>
       <td>Finalidade e usos previstos</td>
       <td>Videovixilancia das instalacións</td>
      </tr>
      <tr>
       <td>Colectivos sobre os cales se pretende obter datos ou que resulten obrigados a subministralos</td>
       <td>Persoas que acceden ás instalacións da Axega</td>
      </tr>
      <tr>
       <td>Procedencia de recollida de datos</td>
       <td>O propio interesado ou representante legal</td>
      </tr>
      <tr>
       <td>Procedemento de recollida de datos</td>
       <td>Cámaras de videovixilancia</td>
      </tr>
      <tr>
       <td>Estrutura básica do ficheiro. Tipos de datos de carácter persoal (categorías de datos)</td>
       <td>Datos de carácter identificativo: imaxe/voz</td>
      </tr>
      <tr>
       <td>Sistema de tratamento</td>
       <td>Automatizado</td>
      </tr>
      <tr>
       <td>Comunicacións ou cesións de datos</td>
       <td>Non se prevén</td>
      </tr>
      <tr>
       <td>Transferencias internacionais de datos a terceiros países</td>
       <td>Non se prevén</td>
      </tr>
      <tr>
       <td>Servizos ou unidades ante os cales poden exercer os dereitos de acceso, rectificación, cancelación e oposición</td>
       <td>Secretaría Xeral
        Rúa Roma, 25-27, 1º, 15703 Santiago de Compostela
        lopd.axega@xunta.es</td>
      </tr>
      <tr>
       <td>Nivel do ficheiro</td>
       <td>Básico</td>
      </tr>
     </tbody>
    </table>
    <p>II. Modificación de ficheiros responsabilidade da Axencia Galega de Emerxencias.</p>
    <p>Modifícanse os seguintes ficheiros: </p>
    <p>1. Ficheiro: xestión de incidencias 112 (creado por Resolución do 2 de abril de 2009; DOG núm. 76). </p>
    <table>
     <tbody>
      <tr>
       <td>Responsable do ficheiro</td>
       <td>Axencia Galega de Emerxencias</td>
      </tr>
      <tr>
       <td>Servizos ou unidades ante os cales poden exercer os dereitos de acceso, rectificación, cancelación e oposición</td>
       <td>Secretaría Xeral
        Rúa Roma, 25-27, 1º, 15703 Santiago de Compostela
        lopd.axega@xunta.es</td>
      </tr>
      <tr>
       <td>Sistema de tratamento</td>
       <td>Automatizado</td>
      </tr>
      <tr>
       <td>Colectivo de afectados</td>
       <td>Persoas que notifican, interveñen ou participan nunha chamada de emerxencia ao teléfono 112. Profesionais e técnicos que realicen funcións de protección civil. Cargos públicos</td>
      </tr>
      <tr>
       <td>Estrutura básica do ficheiro. Tipos de datos de carácter persoal (categorías de datos)</td>
       <td>Datos de carácter identificativo: DNI/NIF, nome, apelidos, enderezo (postal/electrónico), teléfono, teléfono móbil; representante legal.
        Datos de características persoais: estado civil, datos de familia, data de nacemento, idade, sexo.
        Datos de circunstancias sociais: licenzas, permisos, autorizacións, pertenza a clubs ou asociacións.
        Datos de detalle de emprego: posto de traballo, situación laboral, categoría profesional. 
        Datos académicos e profesionais: formación/titulacións, experiencia profesional.
        Datos de saúde.</td>
      </tr>
      <tr>
       <td>Motivo da modificación</td>
       <td>Cambio no responsable do ficheiro, na súa estrutura ou colectivo afectado, así como o sistema de tratamento. Modifícase tamén o órgano encargado da atención dos dereitos ARCO</td>
      </tr>
      <tr>
       <td>Nivel do ficheiro</td>
       <td>Alto</td>
      </tr>
     </tbody>
    </table>
    <p>2. Ficheiro: xestión TAXGAL (creado por Resolución do 2 de abril de 2009; DOG núm. 76). </p>
    <table>
     <tbody>
      <tr>
       <td>Responsable do ficheiro</td>
       <td>Axencia Galega de Emerxencias</td>
      </tr>
      <tr>
       <td>Servizos ou unidades ante os cales poden exercer os dereitos de acceso, rectificación, cancelación e oposición</td>
       <td>Secretaría Xeral
        Rúa Roma, 25-27, 1º, 15703 Santiago de Compostela
        lopd.axega@xunta.es</td>
      </tr>
      <tr>
       <td>Sistema de tratamento</td>
       <td>Automatizado</td>
      </tr>
      <tr>
       <td>Estrutura básica do ficheiro. Tipos de datos de carácter persoal (categorías de datos)</td>
       <td>Datos de carácter identificativo: DNI/NIF, nome, apelidos, enderezo (postal/electrónico), teléfono, teléfono móbil; representante legal; matrícula do vehículo; imaxe/voz.
        Datos de características persoais: estado civil, datos de familia, data de nacemento, idade, sexo.
        Datos de circunstancias sociais: licenzas, permisos, autorizacións, pertenza a clubs ou asociacións.
        Datos de detalle de emprego: posto de traballo, situación laboral, categoría profesional. 
        Datos académicos e profesionais: formación/titulacións, experiencia profesional.
        Datos de saúde.</td>
      </tr>
      <tr>
       <td>Motivo da modificación</td>
       <td>Cambio no responsable do ficheiro, na súa estrutura, así como o sistema de tratamento. Modifícase tamén o órgano encargado da atención dos dereitos ARCO</td>
      </tr>
      <tr>
       <td>Nivel do ficheiro</td>
       <td>Básico</td>
      </tr>
     </tbody>
    </table>
    <p>3. Ficheiro: control de acceso ás instalacións (creado por Resolución do 2 de abril de 2009; DOG núm. 76). </p>
    <table>
     <tbody>
      <tr>
       <td>Responsable do ficheiro</td>
       <td>Axencia Galega de Emerxencias</td>
      </tr>
      <tr>
       <td>Servizos ou unidades ante os cales poden exercer os dereitos de acceso, rectificación, cancelación e oposición</td>
       <td>Secretaría Xeral
        Rúa Roma, 25-27, 1º 15703 Santiago de Compostela
        lopd.axega@xunta.es</td>
      </tr>
      <tr>
       <td>Finalidade</td>
       <td>Control de acceso aos edificios</td>
      </tr>
      <tr>
       <td>Estrutura básica do ficheiro. Tipos de datos de carácter persoal (categorías de datos)</td>
       <td>Datos de carácter identificativo: DNI/NIF, nome, apelidos, sinatura.
        Datos de detalle de emprego: posto de traballo, situación laboral, categoría profesional.</td>
      </tr>
      <tr>
       <td>Motivo da modificación</td>
       <td>Cambio no responsable do ficheiro, na súa estrutura e finalidade. Modifícase tamén o órgano encargado da atención dos dereitos ARCO</td>
      </tr>
      <tr>
       <td>Nivel do ficheiro</td>
       <td>Básico</td>
      </tr>
     </tbody>
    </table>
    <p>III. Supresión de ficheiros responsabilidade da Axencia Galega de Emerxencias. </p>
    <p>Suprímese o seguinte ficheiro: </p>
    <table>
     <tbody>
      <tr>
       <td>Nome do ficheiro</td>
       <td>Xestión de usuarios</td>
      </tr>
      <tr>
       <td>Data de creación</td>
       <td>21.4.2009</td>
      </tr>
      <tr>
       <td>Motivo da supresión</td>
       <td>Os datos non compoñen un conxunto organizado deles, senón a relación de usuarios dos sistemas de información, tanto propios como os dos encargados de tratamentos da Axega</td>
      </tr>
      <tr>
       <td>Destino dos datos</td>
       <td>Os datos figuran como parte do documento de seguridade ou dos contratos do artigo 12 da Lei orgánica 15/1999</td>
      </tr>
      <tr>
       <td>Previsión de destrución</td>
       <td>Consérvanse todos os datos na medida de seren necesarios</td>
      </tr>
     </tbody>
    </table>

