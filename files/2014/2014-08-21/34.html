---
date: '2014-08-21'
id: L250-010814-0001
page: 36134
number: 158
agency: Concello de Salvaterra de Miño
section: VI. Anuncios. b) Administración local.
title: ANUNCIO de licitación do contrato de servizo de axuda no fogar.
range: Anuncio
url: >-
  https://www.xunta.gal/dog/Publicados/2014/20140821/AnuncioL250-010814-0001_gl.html
---
<p>Mediante acordo da Xunta de Goberno Local, en sesión ordinaria, celebrada o día 17 de xullo de 2014, iniciouse o expediente de contratación seguinte:</p>
    <p>1. Entidade adxudicadora.</p>
    <p>a) Organismo: Concello de Salvaterra de Miño.</p>
    <p>b) Dependencia que tramita o expediente: Secretaría. </p>
    <p>2. Obxecto do contrato.</p>
    <p>a) Tipo de contrato: servizo.</p>
    <p>b) Descrición do obxecto: contratación do servizo de axuda no fogar.</p>
    <p>c) Duración do contrato: catro anos, prorrogable a seis anos.</p>
    <p>3. Tramitación: urxente.</p>
    <p>4. Procedemento: aberto, con varios criterios de adxudicación.</p>
    <p>5. Base ou tipo de licitación.</p>
    <p>O orzamento para a prestación do servizo que servirá de base de licitación será o seguinte que inclúe o IVE e demais tributos que graven a execución do contrato, e ten carácter limitativo, non podendo superarse en ningún caso:</p>
    <p>– Importe por hora de axuda a domicilio a través da Lei de dependencia: 12,04 euros (incluído o 4 % de IVE).</p>
    <p>– Importe por hora de axuda a domicilio en réxime de concorrencia: 12,51 euros (incluído o 8 % de IVE).</p>
    <p>A oferta fará referencia ao IVE e, de non constar, entenderase incluído no prezo proposto polo licitador.</p>
    <p>O importe do contrato determinarase en función do número de horas efectivas de prestación do servizo que se efectúe pola empresa adxudicataria. O orzamento total do contrato, que abranguerá todos os elementos que constitúen o seu obxecto, ascenderá, como máximo, ás seguintes cantidades anuais:</p>
    <p>• Importe máximo anual de axuda a domicilio a través da Lei de dependencia: 195.000,00 euros (IVE incluído).</p>
    <p>• Nº de horas máximo de axuda a domicilio a través da Lei de dependencia: 1.578 horas.</p>
    <p>• Importe máximo anual de axuda a domicilio en réxime de concorrencia: 20.000,00 euros (IVE incluido).</p>
    <p>• Nº de horas máximo de axuda a domicilio en réxime de concorrencia: 305 horas.</p>
    <p>6. Garantía provisional.</p>
    <p>Non se exixe.</p>
    <p>7. Obtención de documentación e información.</p>
    <p>Concello de Salvaterra de Miño, praza da Constitución, nº 1 (36450). </p>
    <p>Páxina web: http://concellodesalvaterra.org. Poderán obter documentación e información ata o día de finalización do prazo de presentación de ofertas.</p>
    <p>Teléfonos: 986 65 81 26/986 65 80 82. Fax: 986 65 83 60.</p>
    <p>8. Presentación de ofertas.</p>
    <p>As proposicións para tomar parte na licitación presentaranse de luns a venres, das 9.00 ás 13.00 horas, no Rexistro de Licitacións (Secretaría Xeral) do Concello de Salvaterra de Miño, no prazo de 13 días naturais contados a partir do día seguinte ó da publicación do anuncio no último dos boletíns en que apareza (<em>Diario Oficial de Galicia</em> ou <em>Boletín Oficial</em> da provincia). Se o último día do prazo fose sábado ou día inhábil, o prazo rematará o inmediato día hábil seguinte.</p>
    <p>Os pregos de cláusulas admnistrativas e técnicas serán publicados no perfil do contratante do Concello de Salvaterra de Miño. Poderá publicarse, asi mesmo, aquela outra información ou documentación que sexa necesaria ou conveniente.</p>
    <p>9. Criterios de adxudicación.</p>
    <p>Son os establecidos na cláusula 12ª do prego de cláusulas administrativas particulares.</p>
    <p>10. Documentación que hai que presentar.</p>
    <p>Véxanse as bases que rexen o contrato.</p>
    <p>11. Apertura de proposicións.</p>
    <p>O día de apertura de proposicións fixarase no perfil do contratante ou taboleiro de anuncios do concello cunha antelación de, cando menos, 2 días ao da súa realización.</p>
    <p>12. Gastos de publicidade: a cargo do contratista adxudicatario.</p>
    <p>Salvaterra de Miño, 23 de xullo de 2014</p>
    <footer><p>Arturo Grandal Vaqueiro <br>Alcalde</p></footer>

