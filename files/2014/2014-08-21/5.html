---
date: '2014-08-21'
id: G1994-310714-0002
page: 36074
number: 158
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO de notificación de sentenza (RSU 2710/2012 MRA).
range: Edicto
url: >-
  https://www.xunta.gal/dog/Publicados/2014/20140821/AnuncioG1994-310714-0002_gl.html
---
<p>M. Socorro Bazarra Varela, secretaria xudicial da sección número 1 da Sala Segunda do Social do Tribunal Superior de Xustiza de Galicia, fago saber que no procedemento de recurso de suplicación 2710/2012 desta sección, seguido por instancia de Transportes Buytrago Andalucía, S.A. contra o Fogasa, Transportes Luperco, S.L., José Manuel Matalobos Mariño sobre reclamación de cantidade, foi ditada a seguinte resolución:</p>
    <p>«Decidimos que, desestimando o recurso de suplicación interposto pola representación procesual da empresa Transportes Buytrago, S.L. contra a sentenza do 31 de xaneiro de 2012, ditada nos autos número 961/2011 seguidos por instancia do demandante contra as demandadas sobre cantidades, debemos confirmar e confirmamos a sentenza da instancia.</p>
    <p>Así o pronunciamos, mandamos e asinamos por esta nosa sentenza.</p>
    <p>Incorpórese o orixinal desta sentenza, pola súa orde, ao libro de sentenzas desta sala do social do Tribunal Superior de Xustiza de Galicia.</p>
    <p>Modo de impugnación. Faise saber ás partes que contra esta sentenza cabo interpor recurso de casación para a unificación de doutrina que se debe preparar mediante escrito presentado ante esta sala do social dentro do improrrogable prazo de dez días hábiles inmediatos seguintes á data de notificación desta sentenza. Se o recorrente non tiver a condición de traballador ou beneficiario do réxime público de seguridade social, deberá consignar a cantidade de 600 euros en concepto de depósito para recorrer, na conta de consignacións desta sala aberta no Banesto co nº 1552, indicando no campo do concepto “Recurso” seguido do código “35 Social Casación”. Se o ingreso se fixer mediante transferencia bancaria, deberá incluír despois da conta referida, separados por un espazo, o código “35 Social Casación”. Se efectuar diversos pagamentos na mesma conta, deberá especificar un ingreso por cada concepto, mesmo se obedecen a outros recursos da mesma ou distinta clase indicando no campo de observacións a data da resolución impugnada no formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>Así o pronunciamos, mandamos e asinamos por esta nosa sentenza.</p>
    <p>Advírtese á parte en ignorado paradoiro que, en diante, se lle efectuarán as notificacións nas dependencias do xulgado, salvo que se trate de autos, sentenzas ou emprazamentos, de acordo co previsto no artigo 59 da Lei de procedemento laboral».</p>
    <p>E para que así conste para efectos da súa publicación no DOG co fin de que sirva de notificación en forma a Transportes Luperco, S.L., coa advertencia de que as seguintes comunicacións se farán no xulgado, salvo as que deban revestir forma de auto ou sentenza ou cando se trate de emprazamento, expido e asino este edicto.</p>
    <p>A Coruña, 29 de xullo de 2014</p>

