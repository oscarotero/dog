---
date: '2014-08-21'
id: L442-310714-0001
page: 36132
number: 158
agency: Concello de Paradela
section: VI. Anuncios. b) Administración local.
title: >-
  ANUNCIO de aprobación definitiva do estudo de detalle para revisión de
  ordenación de volumes en RE-3, promovido de oficio polo Concello de Paradela.
range: Anuncio
url: >-
  https://www.xunta.gal/dog/Publicados/2014/20140821/AnuncioL442-310714-0001_gl.html
---
<p>O Pleno da corporación, na sesión que tivo lugar o día 17 de xullo de 2014, adoptou o seguinte acordo:</p>
    <p>Primeiro. Aprobar definitivamente o estudo de detalle promovido de oficio polo concello denominado aprobación do estudo de detalle para revisión da ordenación de volumes en RE-3, co obxecto de reordenar os volumes previstos neste ámbito, ao abeiro do disposto no PXOM, que prevé a realización dos estudos de detalle co fin de modificar os parámetros establecidos.</p>
    <p>Segundo. Notificárllelo persoalmente aos interesados; publicar o presente acordo no <em>Diario Oficial de Galicia</em> e, xunto coa normativa urbanística aprobada, no <em>Boletín Oficial</em> da provincia.</p>
    <p>Terceiro. Dar traslado á Consellería de Medio Ambiente, Territorio e Infraestruturas da documentación a que se fai referencia no artigo 92.3 da Lei 9/2002, do 30 de decembro, de ordenación urbanística e protección do medio rural de Galicia, dando traslado de dous exemplares do instrumento definitivamente aprobado.</p>
    <p>O acto de aprobación definitiva do citado estudo de detalle foi comunicado á Consellería de Medio Ambiente, Territorio e Infraestruturas con data do 18 de xullo de 2014, en cumprimento do disposto polo artigo 92.3 da Lei 9/2002, do 30 de decembro, de ordenación urbanística e protección do medio rural de Galicia (LOUG).</p>
    <p>O anuncio da aprobación definitiva, xunto coa normativa, publicouse no BOP de Lugo número 169, o día 24 de xullo de 2014.</p>
    <p>Contra o acordo de aprobación definitiva do citado estudo de detalle, que pon fin á vía administrativa, poderase interpor, directamente, recurso contencioso-administrativo ante a sala correspondente do Contencioso-Administrativo do Tribunal Superior de Xustiza de Galicia, segundo dispoñen os artigos 10 e 46 da Lei 29/1998, do 13 de xullo, reguladora desta xurisdición, no prazo de dous meses, contados a partir do día seguinte ao da publicación, sen prexuízo de calquera outro recurso que considere conveniente ou exercer as accións que proceden ante a xurisdición competente.</p>
    <p>Paradela, 28 de xullo de 2014</p>
    <footer><p>Eliseo López Rodríguez<br>Alcalde en funcións</p></footer>

