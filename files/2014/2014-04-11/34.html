---
date: '2014-04-11'
id: CA02-310314-0002
page: 16579
number: 71
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  RESOLUCIÓN do 27 de marzo de 2014, da Secretaría Xeral Técnica da Consellería
  de Medio Ambiente, Territorio e Infraestruturas, pola que se empraza a Benita
  Díaz Fernández no recurso contencioso-administrativo P.O. 105/2013, interposto
  contra a Resolución do 25 de marzo de 2010 de aprobación definitiva de
  proxecto de expropiación forzosa do parque empresarial de Taboada.
range: Resolución
url: >-
  https://www.xunta.gal/dog/Publicados/2014/20140411/AnuncioCA02-310314-0002_gl.html
---
<p>Para os efectos de dar cumprimento ao solicitado polo Xulgado do Contencioso-Administrativo número 1 de Lugo, en relación co recurso contencioso-administrativo P.O. 105/2013, interposto por Manuel Lareu Navaza contra a Resolución do 25 de marzo de 2010 de aprobación definitiva do proxecto de expropiación forzosa do parque empresarial de Taboada (Lugo), esta secretaría resolveu ordenar a remisión do correspondente expediente ao Tribunal Superior de Xustiza de Galicia.</p>
    <p>A devandita resolución de remisión do expediente intentouse notificar persoalmente a Benita Díaz Fernández, con último domicilio coñecido en TN Industrial de Interiores, es.1, pt.1, parque empresarial de Taboada, 27550 Taboada, interesada no citado procedemento, sen que fose posible tal notificación.</p>
    <p>Polo exposto, mediante a presente resolución emprázase para que poida comparecer como interesada nos autos no prazo de nove días, de acordo co disposto no artigo 49.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 27 de marzo de 2014</p>
    <footer><p>José Antonio Fernández Vázquez<br>Secretario xeral técnico da Consellería de Medio Ambiente, <br>Territorio e Infraestruturas</p></footer>

