---
date: '2014-04-10'
id: C141-270314-0002
page: 16349
number: 70
agency: Portos de Galicia
section: VI. Anuncios. a) Administración autonómica.
title: >-
  RESOLUCIÓN do 24 de marzo de 2014 pola que se aproba o documento da
  delimitación dos espazos e usos portuarios do porto de Brens-Cee (A Coruña).
range: Resolución
url: >-
  https://www.xunta.gal/dog/Publicados/2014/20140410/AnuncioC141-270314-0002_gl.html
---
<p>A área de explotación e planificación portuaria do ente público Portos de Galicia redactou e tramitou o documento de delimitación dos espazos e usos portuarios do porto de Brens-Cee, instalacións portuarias situadas no termo municipal de Cee, na provincia da Coruña, e adscritas ao ente público para a súa xestión. Este documento foi redactado de acordo coa formulación prevista no artigo 69 do texto refundido da Lei de portos do Estado e da mariña mercante, aprobado mediante o Real decreto lexislativo 2/2011, do 5 de setembro (<em>Boletín Oficial del Estado</em> núm. 253, do 20 de outubro), aplicable ao dominio público portuario competencia da Comunidade Autónoma de Galicia en defecto de lexislación autonómica propia.</p>
    <p>Na reunión do Consello de Administración de Portos de Galicia realizada o día 28 de febreiro de 2014, este acordou dar a súa conformidade á delimitación dos espazos e usos portuarios do porto de Brens-Cee, segundo o disposto no artigo 13.e) do Decreto 227/1995, de 20 de xullo, polo que se aproba o Regulamento do ente público, modificado polo Decreto 83/2002, do 28 de febreiro, e o referido artigo 69 do texto refundido, así como elevalo e propoñelo para a súa aprobación.</p>
    <p>Unha vez vistos o expediente e o informe-proposta da xefa da área de explotación e planificación portuaria do 24.2.2014, que conta coa conformidade do director de Portos de Galicia, así como o acordo do Consello de Administración de Portos de Galicia do 28.2.2014, que dá a conformidade á delimitación dos espazos e usos portuarios do porto de Brens-Cee, elevándoo e propoñéndoo para a súa aprobación, o presidente do Consello de Administración do ente público Portos de Galicia, por delegación da conselleira do Medio Rural e do Mar conferida por Orde do 30 de marzo de 2012,</p>
    <h2>resolve:</h2>
    <p>Aprobar o documento da delimitación dos espazos e usos portuarios do porto de Brens-Cee (A Coruña), asinado en xuño de 2012 polos enxeñeiros de camiños, canles e portos Andrés Cervantes Refojos, como xefe do departamento de planificación portuaria e por Ana Isabel Calzadilla Bouzón, como xefa da área de explotación e planificación portuaria.</p>
    <p>O que se fai público en cumprimento do artigo 69.6 do texto refundido da Lei de portos do Estado e da mariña mercante.</p>
    <p>Santiago de Compostela, 24 de marzo de 2014</p>
    <footer><p>José Juan Durán Hermida<br>Presidente de Portos de Galicia</p></footer>

