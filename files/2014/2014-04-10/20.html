---
date: '2014-04-10'
id: G2410-200314-0003
page: 16281
number: 70
agency: Xulgado do Social número 1 de Santiago de Compostela
section: V. Administración de xustiza.
title: EDICTO (1026/2013).
range: Edicto
url: >-
  https://www.xunta.gal/dog/Publicados/2014/20140410/AnuncioG2410-200314-0003_gl.html
---
<p>María Teresa Vázquez Abades, secretaria xudicial do Xulgado do Social número 1 de Santiago de Compostela, fai saber que no procedemento de despedimento obxectivo individual 1026/2013 deste xulgado do social, seguido por instancia de María Pilar Rey Varela contra a empresa Confecciones A Baña, S.L. Unipersoal, administradora concursal Josefa C. Rúa Gayo, Fogasa, sobre despedimento, se ditou a seguinte resolución cuxo ditame expresa:</p>
    <p>«1º. Estimo a demanda sobre despedimento formulada por María Pilar Rey Varela, representada e asistida pola letrada Sra. Romero Salgado, contra a entidade Confecciones A Baña, S.L. Unipersoal (declarada en concurso, sendo a administradora concursal Josefa C. Rúa Gayo), e contra o Fogasa, que non comparecen neste acto malia estar debidamente citados, sobre despedimento obxectivo individual, e en consecuencia, declaro a improcedencia do despedimento, con condena da empresa indicada á extinción da relación laboral a data de sentenza, con aboamento da indemnización detallada no número segundo deste ditame (ao non ser posible a readmisión por cesamento da actividade da empresa).</p>
    <p>2º. A indemnización segundo o disposto no número anterior sería de 9.588,12 €.</p>
    <p>3º. Debo absolver e absolvo o Fogasa, sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
    <p>Notifíqueselle ás partes a presente resolución facéndolles saber que fronte a esta poderán interpor recurso de suplicación para ante a Sala do Social do Tribunal Superior de Xustiza de Galicia, no prazo de cinco días contados desde o seguinte ao da súa notificación.</p>
    <p>A anterior resolución entregarase ao secretario para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, o pronuncio, mando e asino».</p>
    <p>E para que sirva de notificación en legal forma á empresa demandada Confecciones A Baña, S.L. Unipersoal, actualmente en paradoiro descoñecido, insiro o presente edicto no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 20 de marzo de 2014</p>
    <footer><p>A secretaria xudicial</p></footer>

