---
date: '2014-03-07'
id: G1441-170214-0002
page: 10001
number: 46
agency: Deputación Provincial de Pontevedra
section: VI. Anuncios. b) Administración local.
title: >-
  ANUNCIO polo que se fai pública a delegación do Concello da Estrada nesta
  deputación para que exerza as facultades de xestión, liquidación, inspección,
  recadación e revisión en voluntaria e executiva do imposto sobre vehículos de
  tracción mecánica, do imposto sobre construcións, instalacións e obras, das
  taxas municipais e outros ingresos de dereito público.
range: Anuncio
url: >-
  https://www.xunta.gal/dog/Publicados/2014/20140307/AnuncioG1441-170214-0002_gl.html
---
<p>O Pleno da Deputación Provincial de Pontevedra, na sesión ordinaria que tivo lugar o día 31 de xaneiro de 2014, acordou por unanimidade aceptar, de conformidade co previsto no artigo 7.2 do Real decreto lexislativo 2/2004, do 5 de marzo, polo que se aproba o texto refundido da Lei reguladora das facendas locais, a delegación que en materia de recursos locais realizou o Concello da Estrada por Acordo do Pleno do 2 e do 23 de decembro de 2013, e seguindo o establecido nos artigos 106.3 da Lei 7/1985, do 2 de abril, reguladora das bases do réxime local, e 7 do citado Real decreto lexislativo 2/2004, para que a Deputación Provincial de Pontevedra exerza as facultades de xestión, liquidación, inspección, recadación e revisión en voluntaria e executiva do imposto sobre vehículos de tracción mecánica, do imposto sobre construcións, instalacións e obras, das taxas municipais e outros ingresos de dereito público.</p>
    <p>A citada delegación será levada a cabo pola Deputación Provincial de Pontevedra a través dos seus servizos tributarios.</p>
    <p>O que se fai público para xeral coñecemento.</p>
    <p>Pontevedra, 3 de febreiro de 2014</p>
    <p>Rafael Louzán Abal Carlos Cuadrado Romay<br>Presidente da Deputación Secretario da Deputación<br>Provincial de Pontevedra Provincial de Pontevedra</p>

