---
date: '2014-04-29'
id: G0007-070414-0001
page: 19535
number: 81
agency: Xulgado do Social número 3 de Santiago de Compostela
section: V. Administración de xustiza.
title: EDICTO (967/2012).
range: Edicto
url: >-
  https://www.xunta.gal/dog/Publicados/2014/20140429/AnuncioG0007-070414-0001_gl.html
---
<p>Susana Varela Amboage, secretaria do Xulgado do Social número 3 de Santiago de Compostela, fago saber que por resolución ditada no día da data no proceso seguido por instancia de Jaime Liñares Manteiga contra Agrupación de Comerciantes de Santiago e outros, rexistrado co número 967/2012, se acordou citar a Agrupación de Comerciantes de Santiago, en ignorado paradoiro, co fin de que compareza na sala de vistas deste Xulgado do Social número 3, situado na rúa Berlín, s/n, polígono das Fontiñas, 15707 Santiago de Compostela, o día 12 de maio de 2014, ás 11.30 horas, para a continuación do acto de xuízo celebrado o día 4 de abril de 2014, coa advertencia de que é única convocatoria e de que os actos non se suspenderán por falta inxustificada de asistencia. </p>
    <p>Fáiselle saber que ten ao seu dispor na oficina xudicial a cédula de citación, copia da demanda e decreto de admisión desta, e demais resolucións e documentos que constan no procedemento.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, agás no suposto da comunicación das resolucións que sexan autos ou sentenzas, ou cando se trate de emprazamento.</p>
    <p>En caso de que pretenda comparecer no acto de xuízo asistido de avogado ou representado tecnicamente por graduado social colexiado, ou representado por procurador, porá esta circunstancia en coñecemento do xulgado ou tribunal por escrito, dentro dos dous días seguintes ao da súa citación para o xuízo co obxecto de que, unha vez trasladada esta intención ao demandante, poida este estar representado tecnicamente por graduado social colexiado, ou representado por procurador, designar avogado noutro prazo igual ou solicitar a súa designación a través da quenda de oficio. A falta de cumprimento destes requisitos supón a renuncia da parte ao dereito de se valer no acto de xuízo de avogado, procurador ou graduado social colexiado.</p>
    <p>E para que sirva de citación a Agrupación de Comerciantes de Santiago, expídese esta cédula para a súa publicación no Diario Oficial de Galicia e colocación no taboleiro de anuncios. </p>
    <p>Santiago de Compostela, 7 de abril de 2014</p>
    <footer><p>A secretaria xudicial</p></footer>

