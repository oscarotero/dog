---
date: '2014-04-29'
id: G0198-220414-0001
page: 19487
number: 81
agency: Axencia Galega de Innovación
section: III. Outras disposicións.
title: >-
  RESOLUCIÓN do 11 de abril de 2014 pola que se amplía a dotación orzamentaria e
  se modifica a distribución entre créditos orzamentarios da Resolución do 30 de
  decembro de 2013.
range: Resolución
url: >-
  https://www.xunta.gal/dog/Publicados/2014/20140429/AnuncioG0198-220414-0001_gl.html
---
<p>A Resolución do 30 de decembro de 2013, publicada no Diario Oficial de Galicia número 7, do 13 de xaneiro, establece as bases para a concesión, en réxime de concorrencia competitiva, das axudas do programa Conecta peme para fomentar a cooperación público-privada a través de proxectos de investigación e desenvolvemento en cooperación entre Pemes en áreas estratéxicas para a Comunidade Autónoma de Galicia, cofinanciadas polo Fondo Europeo de Desenvolvemento Rexional (Feder) no marco do programa operativo Feder Galicia 2007-2013, e se procede á súa convocatoria para o ano 2014 (código de procedemento IN852A).</p>
    <p>No seu artigo 6 establécense as aplicacións orzamentarias e os importes previstos para o financiamento das devanditas subvencións, así como a posibilidade de ampliar os créditos dedicados a esta convocatoria, logo de declaración de dispoñibilidade de crédito, como consecuencia das circunstancias establecidas no artigo 30.2 do Decreto 11/2009, do 8 de xaneiro, polo que se aproba o regulamento da Lei 9/2007, do 13 de xuño, de subvencións de Galicia, e, se é o caso, logo de aprobación da modificación orzamentaria que proceda.</p>
    <p>Nas aplicacións orzamentarias correspondentes existe crédito dispoñible e co fin de atender as solicitudes admitidas para participar nesta convocatoria, cómpre ampliar a dotación orzamentaria consignada inicialmente.</p>
    <p>Así mesmo, o artigo 31 do Decreto 11/2009, do 8 de xaneiro, polo que se aproba o regulamento da Lei 9/2007, do 13 de xuño, de subvencións de Galicia, regula a modificación da distribución entre créditos orzamentarios en subvencións convocadas, establecendo que ademais das modificacións que procedan no expediente de gasto se publicarán nos mesmos medios que a convocatoria.</p>
    <p>Unha vez constituída a Axencia Galega de Innovación, establecida no Decreto 50/2012, do 12 de xaneiro (Diario Oficial de Galicia número 19, do 27 de xaneiro), e no exercicio das facultades que me confire o artigo 17.3 deste decreto.</p>
    <h2>RESOLVO:</h2>
    <p>Artigo único.</p>
    <p>1. Ampliar a dotación orzamentaria para a anualidade 2014 da Resolución do 30 de decembro de 2013 (Diario Oficial de Galicia número 7, do 13 de xaneiro) pola que se establecen as bases para a concesión, en réxime de concorrencia competitiva, das axudas do programa Conecta peme para fomentar a cooperación público-privada a través de proxectos de investigación e desenvolvemento en cooperación entre pemes en áreas estratéxicas para a Comunidade Autónoma de Galicia, cofinanciadas polo Fondo Europeo de Desenvolvemento Rexional (Feder) no marco do programa operativo Feder Galicia 2007-2013, e se procede á súa convocatoria para o ano 2014 (código de procedemento IN852A).</p>
    <p>O importe da ampliación, ao igual que o total dos créditos da convocatoria estará cofinanciado nun 80 % polo Feder Galicia 2007-2013, eixe 1, tema prioritario 01, actuación 3 e nun 20 % polo FC.</p>
    <p>2. Na táboa seguinte detállanse os créditos definitivos:</p>
    <table>
     <tbody>
      <tr>
       <td>Aplicación orzamentaria</td>
       <td>Crédito inicial para a anualidade 2014</td>
       <td>Crédito inicial total da convocatoria</td>
       <td>Ampliación</td>
       <td>Crédito definitivo para a anualidade 2014</td>
       <td>Crédito definitivo total da convocatoria</td>
      </tr>
      <tr>
       <td>08.A3.561A.770.0</td>
       <td>5.500.000,00</td>
       <td>8.000.000,00</td>
       <td>3.434.756,00 </td>
       <td>8.934.756,00</td>
       <td>11.434.756,00</td>
      </tr>
     </tbody>
    </table>
    <p>Santiago de Compostela, 11 de abril de 2014</p>
    <footer><p>P.A. (Resolución do 1.7.2013 da Presidencia da Axencia;<br>DOG núm. 136, do 18 de xullo)<br>Benito Fernández Rodríguez<br>Director da Área de Xestión</p></footer>

