---
date: '2014-04-29'
id: CA04-240314-0003
page: 19555
number: 81
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 19 de marzo de 2014, da Xefatura Territorial de Pontevedra, pola
  que se somete a información pública a petición da autorización administrativa,
  aprobación do proxecto de execución e a declaración de utilidade pública, en
  concreto, dunha instalación eléctrica no concello de Ponte Caldelas
  (expediente IN407A 2014/42-4).
range: Resolución
url: >-
  https://www.xunta.gal/dog/Publicados/2014/20140429/AnuncioCA04-240314-0003_gl.html
---
<p>Para os efectos previstos na Lei 54/1997, do 27 de novembro, do sector eléctrico, e no título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización, declaración de utilidade pública, en concreto, e a urxente ocupación que leva implícita, da instalación eléctrica que se describe:</p>
    <p>Solicitante: Eléctrica Los Molinos, S.L. Elemol.</p>
    <p>Domicilio social: avenida de Pontevedra, 14, baixo, 36820 Ponte Caldelas.</p>
    <p>Denominación: LMTS Vilarchán-A Reigosa.</p>
    <p>Situación: Ponte Caldelas.</p>
    <p>Característica técnicas: LMT subterránea a 20 kV con condutor RHZ1 de 2.800 metros de lonxitude, con orixe na subestación A Reigosa e final no apoio AP-8, situado ao carón da estrada PO-532, en Vilarchán, Ponte Caldelas. LMT subterránea de 300 metros de lonxitude de conexión da LMTS anterior co centro de transformación A Reigosa.</p>
    <p>A relación concreta e individualizada dos bens ou dereitos que se van expropiar figura no anexo.</p>
    <p>Todas aquelas persoas ou entidades que se consideren afectadas poderán presentar as súas alegacións por duplicado nesta xefatura territorial, na avenida Fernández Ladreda, 43, 36003 Pontevedra, no prazo de trinta días a partir da última publicación ou notificación individual.</p>
    <p>Durante o dito período calquera persoa poderá achegar por escrito os datos oportunos para rectificar posibles erros na relación de persoas, bens e dereitos afectados, así como formular as posibles alegacións procedentes por razón do disposto no artigo 145 do Real decreto 1955/2000 anteriormente citado.</p>
    <p>Así mesmo, e no mencionado prazo, poderase examinar nesta xefatura territorial o proxecto da instalación.</p>
    <p>Pontevedra, 19 de marzo de 2014</p>
    <footer><p>Ignacio Rial Santomé<br>Xefe territorial de Pontevedra</p></footer>
    <h2>anexo<br>Relación de bens e dereitos afectados</h2>
    <table>
     <tbody>
      <tr>
       <td colspan="2">Numeración/subparcelas</td>
       <td>Titular</td>
       <td>Enderezo</td>
       <td>Natureza do ben</td>
       <td>Polígono/parcela</td>
       <td>Afección pleno dominio (m2)</td>
       <td>Afección servidume de paso (m2)</td>
      </tr>
      <tr>
       <td>1</td>
       <td>(Subparcelas 28-27-25-24-23-21-20-19-18-17-16)</td>
       <td>CMVMC da&amp;nbsp;Reigosa</td>
       <td>Casa do Pobo
        A Reigosa, s/n
        Tourón</td>
       <td>Matogueira</td>
       <td>(Pol. 21 parc. 969
        Pol. 21 parc. 9019
        Pol. 21 parc. 1
        Pol. 21 parc. 2)</td>
       <td>829,78</td>
       <td>2.484,42</td>
      </tr>
      <tr>
       <td>2</td>
       <td>(Subparcela 15)</td>
       <td>Litixio<br>CMVMC Vilarchán</td>
       <td>Vilarchán, s/n
        Ponte Caldelas
        Casa do Pobo A&amp;nbsp;Reigosa, s/n
        Tourón</td>
       <td>Matogueira</td>
       <td>Pol. 21 parc. 969</td>
       <td>72</td>
       <td>288</td>
      </tr>
      <tr>
       <td>3</td>
       <td>(Subparcelas 14-03-12-11)</td>
       <td>CMVMC Vilarchán</td>
       <td>Vilarchán, s/n
        Ponte Caldelas</td>
       <td>Matogueira</td>
       <td>Pol. 21 parc. 969</td>
       <td>396,60</td>
       <td>1.379</td>
      </tr>
      <tr>
       <td>4</td>
       <td>(Subparcela 29)</td>
       <td>Descoñecido</td>
       <td>Descoñecido</td>
       <td>Matogueira</td>
       <td>Pol. 22 parc. 418</td>
       <td>35,50</td>
       <td>142</td>
      </tr>
     </tbody>
    </table>

