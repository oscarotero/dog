---
date: '2014-04-29'
id: G0296-070414-0001
page: 19602
number: 81
agency: Federación Galega de Tiro con arco
section: VI. Anuncios. c) Outros anuncios.
title: >-
  ANUNCIO do 26 de decembro de 2013 sobre o acordo de creación do ficheiro de
  datos de carácter persoal desta federación.
range: Anuncio
url: >-
  https://www.xunta.gal/dog/Publicados/2014/20140429/AnuncioG0296-070414-0001_gl.html
---
<p>O artigo 20 da Lei orgánica 15/1999, do 13 de decembro, de protección de datos de carácter persoal, establece que a creación, modificación ou supresión dos ficheiros das administracións públicas só poderán facerse por medio de disposición xeral publicada no <em>Boletín Oficial del Estado</em> ou diario oficial correspondente.</p>
    <p>A entrada en vigor do Regulamento de desenvolvemento da Lei orgánica 15/1999, do 13 de decembro, de protección de datos de carácter persoal, aprobado mediante o Real decreto 1720/2007, do 21 de decembro, introduciu, a través dos artigos 53 e 54, algunhas novidades en canto á forma e contido da disposición, destacando a necesidade de especificar o sistema de tratamento do ficheiro, que poderá ser automatizado, non automatizado ou parcialmente automatizado.</p>
    <p>No exercicio das competencias que teño atribuídas, e co fin de cumprir o establecido no artigo 20 da devandita lei, así como no artigo 52 do seu regulamento de desenvolvemento,</p>
    <h2>dispoño:</h2>
    <p>Primeiro. Os ficheiros da Federación Galega de Tiro con Arco serán os contidos nos anexos deste acordo.</p>
    <p>Segundo. Créanse os ficheiros incluidos no anexo I deste acordo, en cumprimento do artigo 20 da Lei orgánica 15/1999 e do artigo 54.1 do regulamento de desenvolvemento.</p>
    <p>Tercero. Os ficheiros que se recollen no anexo deste acordo, rexeranse polas disposicións xerais e instrucións que se detallen para cada un deles, e estarán sometidos, en todo caso, ás normas legais e regulamentarias de superior rango que lles sexan aplicables.</p>
    <p>Cuarto. En cumprimento do artigo 55 do Regulamento de desenvolvemento da Lei 15/1999, os ficheiros serán notificados para a súa inscrición no Rexistro Xeral de Protección de Datos no prazo de trinta días desde a publicación deste acordo no boletín oficial da comunidade autónoma.</p>
    <p>Quinto. O presente acordo entrará en vigor o día seguinte da súa publicación no <em>Diario Oficial de Galicia</em>.</p>
    <p>Ferrol, 26 de decembro de 2013</p>
    <footer><p>Ignacio Cascón Salgado<br>Secretario da Federación Galega de Tiro con Arco</p></footer>
    <h2>ANEXO I<br>Ficheiros de nova creación</h2>
    <h2>Ficheiro: Federados</h2>
    <p>a) Identificación do ficheiro, indicando a súa denominación, así como a descrición da súa finalidade e usos previstos.</p>
    <p>a.1) Identificación do ficheiro: Federados.</p>
    <p>a.2) Finalidade e usos previstos: xestión de datos persoais coa finalidade de tramitar licenzas federativas, efectuar comunicacións aos federados, organizar eventos, coordinar actuacións coa Federación Española e coa Administración autonómica e desenvolver o cumprimento de todas as funcións que a lei e os estatutos da propia Federación Galega de Tiro con Arco lle confiren a esta entidade, dentro dos seguintes ámbitos:</p>
    <p>– Facenda e xestión económico-financeira:</p>
    <p>– Xestión tributaria e de recadación.</p>
    <p>– Xestión económica e contable.</p>
    <p>– Xestión fiscal.</p>
    <p>– Educación e cultura: deportes.</p>
    <p>– Finalidades varias:</p>
    <p>– Procedementos administrativos.</p>
    <p>– Rexistro de entrada e saída de documentos.</p>
    <p>– Outros rexistros administrativos.</p>
    <p>– Concesión e xestión de permisos, licenzas e autorizacións.</p>
    <p>– Xestión sancionadora.</p>
    <p>– Xestión de estatísticas internas.</p>
    <p>– Prestación de servizos de certificación.</p>
    <p>– Outras finalidades relacionadas cos fins da federación.</p>
    <p>b) Orixe dos datos, indicando o colectivo de persoas sobre o cal se pretende obter datos de carácter persoal ou que resulten obrigados a subministralos, o procedemento de recolla dos datos, e a súa procedencia:</p>
    <p>b.1) Colectivo: provedores, asociados ou membros, representantes legais, persoas de contacto, solicitantes, beneficiarios.</p>
    <p>Persoas físicas e xurídicas que compoñen os diversos estamentos que se integran na Federación Galega de Tiro con Arco (conforme o artigo 7 dos seus estamentos):</p>
    <p>a) Arqueiros.</p>
    <p>b) Entidades deportivas (clubs, seccións deportivas e agrupacións deportivas escolares) inscritas no Rexistro de Entidades Deportivas de Galicia.</p>
    <p>c) Técnicos, monitores e adestradores.</p>
    <p>d) Xuíces-árbitros. </p>
    <p>Por outra parte, tamén se recadarán os datos de terceiras persoas coas cales se manteñen relacións comerciais (subministradores de material deportivo, conferenciantes, etc.).</p>
    <p>b.2) Procedencia (o propio interesado ou o seu representante legal): </p>
    <p>Dos propios interesados cando solicitan a concesión da correspondente licenza á Federación Galega de Tiro con Arco (FGTA) ou de terceiras persoas cando facturan á FGTA.</p>
    <p>Procedemento de recolla: formulario de solicitude de licenza e anexos.</p>
    <p>c) Estrutura básica do ficheiro e sistema de tratamento empregado na súa organización.</p>
    <p>c.1) Estrutura:</p>
    <p>– Datos identificativos: NIF/DNI, nome e apelidos, enderezo, teléfono, sinatura, sexo, data de nacemento e club de pertenza.</p>
    <p>– Datos relativos á comisión de infraccións: infraccións administrativas.</p>
    <p>Norma que permite o seu tratamento: o artigo 65.4 dos estatutos da Federación Galega de Tiro con Arco (FGTA) establece a existencia dun libro de rexistro de sancións para os efectos de detectar a reincidencia e computar a prescrición das infraccións cometidas e as sancións impostas.</p>
    <p>– Outras categorías de carácter persoal: </p>
    <p>Datos de características persoais: data de nacemento, idade e sexo.</p>
    <p>Datos de circunstancias sociais: pertenza a clubs, asociacións, licenzas, permisos e autorizacións.</p>
    <p>c.2) Sistema de tratamento: ficheiro parcialmente automatizado.</p>
    <p>d) Comunicacións dos datos previstas (existe consentimento dos afectados):</p>
    <p>Á Federación Española de Tiro con Arco, á Dirección Xeral para o Deporte da Xunta de Galicia e á aseguradora da FGTA (responsabilidade civil e accidentes). </p>
    <p>e) Transferencias internacionais previstas a terceiros países:</p>
    <p>Non se realizan ou non están previstos tratamentos de datos fóra do territorio do Espazo Económico Europeo.</p>
    <p>f) Órganos responsables do ficheiro:</p>
    <p>Federación Galega de Tiro con Arco.</p>
    <p>g) Servizos ou unidades ante os que se poidan exercer os dereitos de acceso, rectificación, cancelación e oposición:</p>
    <p>Secretario da Federación Galega de Tiro con Arco.</p>
    <p>Casa do Deporte, avda. Castelao, s/n, 15406 Ferrol (A Coruña).</p>
    <p>h) Nivel de medidas de seguridade: nivel medio.</p>

