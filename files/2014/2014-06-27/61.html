---
date: '2014-06-27'
id: L375-200614-0002
page: 29296
number: 121
agency: Concello de San Cibrao das Viñas
section: VI. Anuncios. b) Administración local.
title: >-
  ANUNCIO de aprobación definitiva da modificación puntual número 1 Plan parcial
  Sur-R18.
range: Anuncio
url: >-
  https://www.xunta.gal/dog/Publicados/2014/20140627/AnuncioL375-200614-0002_gl.html
---
<p>O Pleno do Concello na sesión que tivo lugar o 29 de maio de 2014 acordou: </p>
    <p>«Primeiro. Aprobar definitivamente a modificación puntual 1 do Plan parcial do sector Sur-R18 que afecta a área de repartición AR-18 que desenvolve o Plan xeral de ordenación municipal a iniciativa de Antonio González Ferreño, en nome e representación de Inversiones Gallegas en Suelo, S.L., e redactada por Aurianova Arquitectos.</p>
    <p>Segundo. Publicar a aprobación definitiva no Diario Oficial de Galicia, para os efectos do establecido no artigo 92.1 da Lei 9/2002, do 30 de decembro, de ordenación urbanística e protección do medio rural de Galicia. Esta publicación deberá realizarse no prazo dun mes desde a adopción da aprobación definitiva.</p>
    <p>Igualmente, publicarase a aprobación definitiva xunto coa normativa e as ordenanzas do Plan parcial no Boletín Oficial da provincia de Ourense, todo iso en virtude do establecido no artigo 92.2 da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>Terceiro. Comunicar o acordo de aprobación definitiva, en virtude do artigo 92.3 da Lei 9/2002, do 30 de decembro, de ordenación urbanística e protección do medio rural de Galicia, para os efectos oportunos, á consellería competente en materia de Urbanismo e Ordenación do Territorio, achegando unha copia autenticada de dous exemplares do Plan parcial aprobado definitivamente con todos os planos e documentos que integran o plan sobre os que recaese acordo de aprobación definitiva, debidamente dilixenciados polo secretario do concello».</p>
    <p>O acto de aprobación definitiva do citado plan foi comunicado á Consellería de Medio Ambiente, Territorio e Infraestruturas con data do 20 de xuño de 2014 en cumprimento do disposto no artigo 92.3 da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>A normativa urbanística e ordenanzas publicáronse no <em>Boletín Oficial</em> da provincia de Ourense núm. 140, do 20 de xuño de 2014. </p>
    <p>Contra o presente acordo, en aplicación do artigo 107.3 da Lei 30/1992, do 26 de novembro, de réxime xurídico das administracións públicas e do procedemento administrativo común, e dado que aproba unha disposición de carácter xeral, poderá interpoñerse recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, no prazo de dous meses, contados desde o día seguinte ao da publicación do presente anuncio, de conformidade co artigo 46 da Lei 29/1998, do 13 de xullo, da xurisdición contencioso-administrativa. Todo iso sen prexuízo de que poida interpoñer calquera outro recurso que puidese considerar máis conveniente ao seu dereito.</p>
    <p>San Cibrao das Viñas, 20 de xuño de 2014</p>
    <footer><p>Manuel Pedro Fernández Moreiras<br>Alcalde</p></footer>

