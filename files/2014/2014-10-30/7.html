---
date: '2014-10-30'
id: G0003-211014-0001
page: 45917
number: 208
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 2 de outubro de 2014, da Xerencia de Xestión Integrada de
  Santiago de Compostela, pola que se anuncia a convocatoria pública para a
  provisión do posto de xefe/a do Servizo de Uroloxia.
range: Resolución
url: >-
  https://www.xunta.gal/dog/Publicados/2014/20141030/AnuncioG0003-211014-0001_gl.html
---
<p>De conformidade co establecido no Decreto 206/2005, do 22 de xullo (<em>Diario Oficial de Galicia</em> núm. 145, do 29 de xullo), de provisión de prazas de persoal estatutario do Servizo Galego de Saúde, así como no artigo 3 da Orde da Consellería de Sanidade do 24 de maio de 2006 (<em>Diario Oficial de Galicia</em> núm. 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, en virtude das competencias atribuídas polo Decreto 43/2013, do 21 de febreiro (<em>Diario Oficial de Galicia</em> núm. 47, do 7 de marzo), polo que se establece a estrutura orgánica do Servizo Galego de Saúde, a Orde do 5 de xullo de 2012 (<em>Diario Oficial de Galicia</em> núm. 139, do 20 de xullo), sobre delegación de competencias en órganos centrais e periféricos do Servizo Galego de Saúde, e o Decreto 168/2010, do 7 de outubro, polo que se regula a estrutura organizativa de xestión integrada do Servizo Galego de Saúde, o xerente de Xestión Integrada de Santiago de Compostela,</p>
    <h2>RESOLVE:</h2>
    <p>Convocar, para a súa cobertura polo procedemento de avaliación colexiada, a provisión do posto de xefe/a do Servizo de Uroloxía da Xerencia de Xestión Integrada de Santiago de Compostela, de acordo coas bases que se achegan como anexo I.</p>
    <p>As solicitudes de participación presentaranse no modelo que se achega como anexo II.</p>
    <p>As bases íntegras da convocatoria estarán expostas nos taboleiros de anuncios dos centros dependentes da Xerencia de Xestión Integrada de Santiago de Compostela, nos puntos de atención ao traballador (PAT) da Dirección de Recursos Humanos, na intranet da Xerencia de Xestión Integrada de Santiago de Compostela, así como na páxina web do Servizo Galego de Saúde (www.sergas.es).</p>
    <p>Contra a presente resolución poderá interpoñerse, nos termos previstos na Lei 30/1992, do 26 de novembro, de réxime xurídico das administracións públicas e do procedemento administrativo común, recurso de alzada ante a Dirección Xeral de Recursos Humanos do Servizo Galego de Saúde, no prazo dun mes contado desde o día seguinte ao da súa publicación.</p>
    <p>Santiago de Compostela, 2 de outubro de 2014</p>
    <footer><p>Luis Verde Remeseiro<br>Xerente de Xestión Integrada de Santiago de Compostela</p></footer>

