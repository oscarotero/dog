---
date: '2014-05-27'
id: CA02-190514-0001
page: 23904
number: 100
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 5 de maio de 2014, da Secretaría Xeral de Calidade e Avaliación
  Ambiental, polo que se somete a información pública a solicitude de
  autorización ambiental integrada e o estudo de impacto ambiental para unha
  planta de tratamento previo de residuos oleosos, promovida por Procesoil,
  S.L., no concello de Ferrol (A Coruña). Clave do expediente: 2014-IPPC-I-12.
range: Anuncio
url: >-
  https://www.xunta.gal/dog/Publicados/2014/20140527/AnuncioCA02-190514-0001_gl.html
---
<p>Para os efectos previstos na Lei 16/2002, do 1 de xullo, de prevención e control integrados da contaminación (BOE nº 157, do 2 de xullo) e na Lei 21/2013, do 9 de decembro, de avaliación ambiental (BOE nº 296, do 11 de decembro), faise público que por espazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedará exposta a seguinte documentación:</p>
    <p>– «Proxecto básico e estudo de impacto ambiental dun centro de tratamento previo de residuos oleosos. Emprazamento Porto Exterior de Ferrol. Abril de 2014».</p>
    <p>Co fin de que calquera interesado poida consultala e, se é o caso, formular no dito prazo as alegacións, suxestións ou observacións que estime convenientes. Os citados documentos estarán á disposición dos administrados, en horario de atención ao público, nas seguintes dependencias:</p>
    <p>– Secretaría Xeral de Calidade e Avaliación Ambiental-Servizo de Prevención e Control Integrados da Contaminación (r/ San Lázaro, s/n, 15781 Santiago de Compostela).</p>
    <p>Ademais poderán consultalos na páxina web da Consellería de Medio Ambiente, Territorio e Infraestruturas:</p>
    <p>(http://www.cmati.xunta.es/ »medio ambiente e sostibilidade »prevención e control de actividades »autorización ambiental integrada »proxectos en información pública).</p>
    <p>Santiago de Compostela, 5 de maio de 2014</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <h2>ANEXO I<br>Memoria resumo</h2>
    <p>Clave do expediente: 2014-IPPC-I-12.</p>
    <p>Peticionaria: Procesoil, S.L.</p>
    <p>Domicilio social: rúa dos Muiñeiros nº 9, Pol. Ind. Río do Pozo, Narón (A Coruña).</p>
    <p>Localización da instalación: Porto Exterior de Ferrol.</p>
    <p>Actividade: planta de nova construción para levar a cabo un sistema de tratamento previo de residuos líquidos oleosos procedentes de embarcacións e doutros residuos hidrocarburados e aceites de orixe industrial. O tratamento previo consiste nun conxunto de operacións para homoxeneizar a composición e características dos residuos.</p>
    <p>Descrición: a xestión levada a cabo na planta ten por obxecto a separación e extracción da auga e dos restos sólidos dos residuos hidrocarburados mediante os procesos de decantación con tratamento térmico, a ruptura de emulsións existentes e floculación (tratamento químico) e centrifugación e filtración (tratamento físico). </p>
    <p>Verteduras: as augas industriais separadas no acondicionamento das verteduras e o resto dos efluentes xerados no proceso industrial serán tratadas na estación depuradora de augas residuais da planta para a súa posterior vertedura ao dominio público marítimo terrestre, a través dun entroncamento coa rede de augas pluviais do porto de Ferrol.</p>
    <p>As augas procedentes dos aseos e vestiarios da planta serán vertidas directamente sen tratamento á rede de saneamento do porto de Ferrol.</p>
    <p>As augas pluviais diferéncianse segundo a zona de recollida:</p>
    <p>• No cubeto de almacenamento de tanques: serán enviadas ao sistema de tratamento da planta se se detecta contaminación derivada dalgún incidente, senón directamente á rede de pluviais.</p>
    <p>• Nas cubertas e en zonas distintas dos almacenamentos: directamente á rede de pluviais.</p>

