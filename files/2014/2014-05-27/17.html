---
date: '2014-05-27'
id: CA01-200514-0005
page: 23866
number: 100
agency: Consellería de Facenda
section: IV. Oposicións e concursos.
title: >-
  RESOLUCIÓN do 14 de maio de 2014, do tribunal designado para xulgar o proceso
  selectivo extraordinario de consolidación para o ingreso no corpo facultativo 
  superior  da  Xunta  de  Galicia,  subgrupo A1,  escala de biólogos/as,
  convocado pola Orde do 20 de xuño de 2013 (DOG núm. 122, do 28 de xuño), pola
  que se fai pública a data, a hora e o lugar de realización do segundo
  exercicio do proceso selectivo.
range: Resolución
url: >-
  https://www.xunta.gal/dog/Publicados/2014/20140527/AnuncioCA01-200514-0005_gl.html
---
<p>Na sesión que tivo lugar o día 14 de maio de 2014, o tribunal nomeado pola Orde do 6 de febreiro de 2014 (DOG núm. 36, do 21 de febreiro), modificada pola Orde do 24 de marzo de 2014 (DOG núm. 68, do 8 de abril), para xulgar o proceso selectivo extraordinario de consolidación para o ingreso no corpo facultativo superior da Xunta de Galicia, subgrupo A1, escala de biólogos/as, convocado pola Orde do 20 de xuño de 2013 (<em>Diario Oficial de Galicia</em> núm. 122, do 28 de xuño), acordou, de conformidade co disposto na base II.1.1.2 da convocatoria, que o segundo exercicio da fase de oposición terá lugar o día 12 de xuño e que o lugar de realización será na aula número 17 da Escola Galega de Administración Pública de Santiago de Compostela, en chamamento único que se iniciará ás 15.30 horas.</p>
    <p>Os aspirantes deberán ir provistos de DNI ou documento fidedigno acreditativo da súa identidade, a xuízo do tribunal, e bolígrafo de tinta azul. </p>
    <p>Non se permitirá o acceso ás aulas en que se realice o exercicio con teléfonos móbiles, axendas electrónicas ou calquera outro instrumento de que se poida valer o aspirante para auxiliarse na realización do exercicio. Non se habilitará ningún servizo de recollida de móbiles.</p>
    <p>Santiago de Compostela, 14 de maio de 2014</p>
    <footer><p>Ascensión Labella Lozano<br>Presidenta do tribunal</p></footer>

