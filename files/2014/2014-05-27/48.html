---
date: '2014-05-27'
id: G0165-130514-0001
page: 23915
number: 100
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO do 8 de maio de 2014, da Dirección Xeral de Produción Agropecuaria,
  polo que se empraza a persoa interesada no expediente núm. 02/15/09/00083, de
  axudas para a renovación do parque de maquinaria agrícola, ano 2009.
range: Anuncio
url: >-
  https://www.xunta.gal/dog/Publicados/2014/20140527/AnuncioG0165-130514-0001_gl.html
---
<p>De conformidade co disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, por descoñecerse o domicilio actual, notifícase á persoa interesada que se sinala no anexo deste anuncio a resolución do procedemento para declarar a perda do dereito á axuda do expediente núm. 02/15/09/00083, de axudas para a renovación do parque de maquinaria agrícola, ano 2009.</p>
    <p>A persoa interesada poderá comparecer, no prazo de dez días hábiles contados desde o seguinte ao da publicación deste anuncio no <em>Diario Oficial de Galicia</em>, nas dependencias do Servizo de Sanidade e Produción Vexetal da Consellería do Medio Rural e do Mar, situadas na rúa dos Irmandiños, s/n, Salgueiriños, 15701 Santiago de Compostela, A Coruña, das 9.00 ás 14.00 horas, de luns a venres, para o coñecemento íntegro do mencionado acordo de inicio e constancia de tal coñecemento.</p>
    <p>Transcorrido o devandito prazo sen efectuarse a comparecencia, a notificación entenderase producida desde o día seguinte á data da súa finalización.</p>
    <p>O presente anuncio remitirase, así mesmo, ao concello correspondente ao último enderezo coñecido da persoa interesada en aplicación do artigo 59.5 da Lei 30/1992, co obxecto de que proceda á súa publicación por medio dun anuncio no seu taboleiro de edictos.</p>
    <p>A presente resolución esgota a vía administrativa e contra ela poderase interpor directamente recurso contencioso-administrativo ante o órgano xudicial contencioso-administrativo competente no prazo de dous meses, contados a partir do día seguinte ao da súa notificación de acordo co previsto nos artigos 10 e 46.1 da Lei 29/1998, do 13 de xullo, reguladora da xurisdición contencioso-administrativa, ou ben, con carácter potestativo, recurso de reposición ante a Consellería do Medio Rural e do Mar no prazo dun mes contado na mesma forma anterior, de acordo co disposto nos artigos 107, 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 8 de maio de 2014</p>
    <footer><p>Patricia Ulloa Alonso<br>Directora xeral de Produción Agropecuaria</p></footer>
    <h2>Anexo</h2>
    <p>Expediente: núm. 02/15/09/00083.</p>
    <p>Interesado: José Antonio Méndez Corral.</p>
    <p>Acto de notificación: resolución do procedemento para declarar a perda do dereito á axuda.</p>
    <p>Último enderezo coñecido: Fonte Santaia, nº 4, Moar, 15686 Frades (A Coruña).</p>

