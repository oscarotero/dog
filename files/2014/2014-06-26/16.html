---
date: '2014-06-26'
id: G0007-060614-0002
page: 28921
number: 120
agency: Xulgado do Social número 3 de Santiago de Compostela
section: V. Administración de xustiza.
title: EDICTO (97/2014).
range: Edicto
url: >-
  https://www.xunta.gal/dog/Publicados/2014/20140626/AnuncioG0007-060614-0002_gl.html
---
<p>Execución de títulos xudiciais 97/2014. </p>
    <p>Procedemento orixe: procedemento ordinario 421/2013.</p>
    <p>Sobre: ordinario.</p>
    <p>Executante: Irene Iglesias Socastro.</p>
    <p>Avogada: María Sol Romero Salgado.</p>
    <p>Executada: Excavaciones Migasa, S.L.</p>
    <p>Susana Varela Amboage, secretaria xudicial do Xulgado do Social número 3 de Santiago de Compostela, fago saber que no procedemento de execución de títulos xudiciais número 97/2014 deste xulgado do social, seguido por instancia de Irene Iglesias Socastro contra a empresa Excavaciones Migasa, S.L., sobre reclamación de cantidade, se ditou auto e decreto de acumulación en data 4 de xuño de 2014 cuxa parte dispositiva é do teor literal seguinte:</p>
    <p>Parte dispositiva do auto:</p>
    <p>«Parte dispositiva:</p>
    <p>Dispoño despachar orde xeral de execución a favor da parte executante, Irene Iglesias Socastro, fronte a Excavaciones Migasa, S.L., parte executada, por importe de 3.662,60 euros en concepto de principal, máis outros 366,26 euros que se fixan provisionalmente en concepto de xuros que, se é o caso, se poidan devindicar durante a execución e as custas desta, sen prexuízo da súa posterior liquidación.</p>
    <p>O presente auto será notificado á parte executada, tal e como dispón o artigo 553 da LAC, e quedará a executada apercibida para os efectos mencionados nos razoamentos xurídicos terceiro e cuarto desta resolución, e conforme dispoñen os artigos 251.2 e 239.3 da LXS.</p>
    <p>Contra este auto poderá interporse recurso de reposición, que se interporá ante este órgano xudicial, no prazo dos tres días hábiles seguintes á súa notificación, no cal ademais de alegar as posibles infraccións en que puidese incorrer a resolución e o cumprimento ou incumprimento dos presupostos e requisitos procesuais exixidos, poderá deducirse a oposición á execución despachada, aducindo pagamento ou cumprimento documentalmente xustificado, prescrición da acción executiva ou outros feitos impeditivos, extintivos ou excluíntes da responsabilidade que se pretenda executar, sempre que tiveren acaecido con posterioridade á constitución do título, a non ser a compensación de débedas admisible como causa de oposición á execución.</p>
    <p>Se o recorrente non tiver a condición de traballador ou beneficiario do réxime público de Seguridade Social deberá consignar a cantidade de 25 euros en concepto de depósito para recorrer, na conta de consignacións deste Xulgado do Social número 3 aberta no Banco Santander, conta número 5076 0000 64 0264 13. Se o ingreso se fai mediante transferencia bancaria deberá ingresarse na conta número 000493569920005001274 e no campo “concepto” deberá indicar o número de conta 5076 0000 64 264 13. Se efectuar diversos pagamentos na mesma conta, deberá especificar un ingreso por cada concepto, mesmo se obedecen a outros recursos da mesma ou distinta clase, con indicación no campo de observacións da data da resolución contra a que se recorre utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>Así o acorda e asina a súa señoría. Dou fe.</p>
    <p>O/a maxistrado/a xuíz/a. A secretaria xudicial».</p>
    <p>E a parte dispositiva do decreto de acumulación:</p>
    <p>«Parte dispositiva:</p>
    <p>Acordo: acumular a presente execución número 97/2014 á seguida nesta oficina xudicial co número 264/2013.</p>
    <p>Lévese testemuño do presente á execución de razón e o orixinal ao libro correspondente de decretos.</p>
    <p>Notifíqueselles ás partes.</p>
    <p>Modo de impugnación: mediante recurso de revisión que se interporá ante quen dita esta resolución, no prazo de tres días hábiles seguintes á súa notificación, con expresión da infracción que a xuízo do recorrente contén esta, sen que a interposición do recurso teña efectos suspensivos con respecto á resolución contra a que se recorre.</p>
    <p>Así o acordo e asino.</p>
    <p>A secretaria xudicial».</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial.</p>
    <p>E para que sirva de notificación a Excavaciones Migasa, S.L., expido o presente edicto.</p>
    <p>Santiago de Compostela, 4 de xuño de 2014</p>
    <footer><p>A secretaria xudicial</p></footer>

