---
date: '2014-06-26'
id: G2346-050614-0001
page: 28918
number: 120
agency: Xulgado do Social número 3 da Coruña
section: V. Administración de xustiza.
title: EDICTO (147/2014).
range: Edicto
url: >-
  https://www.xunta.gal/dog/Publicados/2014/20140626/AnuncioG2346-050614-0001_gl.html
---
<p>Juan Rey Pita, secretario xudicial do Xulgado do Social número 3 da Coruña, fago saber que no procedemento de despedimento/cesamentos en xeral 147/2014 deste xulgado do social, seguido por instancia de Teresa Martínez Zapata contra Tercera Edad Servicios del Norte, S.L. e o Fogasa, sobre despedimento, ditouse a seguinte resolución:</p>
    <p>Fallo:</p>
    <p>1º. Estimo a demanda sobre despedimento formulada por Teresa Martínez Zapata fronte á empresa Tercera Edad Servicios del Norte, S.L. e, en consecuencia, declaro a improcedencia do despedimento con extinción da relación laboral na presente resolución e na data desta, debido a non ser posible a readmisión, e con condena á empresa citada ao aboamento á parte demandante dunha indemnización de 343,86 euros.</p>
    <p>2º. O Fogasa deberá pasar pola presente resolución nos termos do artigo 23.6, inciso primeiro, da LRXS.</p>
    <p>Notifíquese esta sentenza ás partes, advertindo que contra ela poderán interpoñer recurso de suplicación ante o Tribunal Superior de Xustiza, que deberá ser anunciado por comparecencia ou mediante escrito neste xulgado dentro dos cinco días seguintes á notificación desta sentenza, ou por simple manifestación no momento en que se lle practique a notificación. Advírtase, igualmente, ao recorrente que non fose traballador ou beneficiario do réxime público de Seguridade Social, ou habentes causa seus, ou non teña recoñecido o beneficio de xustiza gratuíta, que deberá depositar a cantidade de 300 euros na conta aberta en Banesto (0030.1846) a nome deste xulgado co número 1533.0000.36.0147.14, acreditando mediante a presentación do xustificante de ingreso no período comprendido ata a formalización do recurso, así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado, co número 1533.0000.60.0147.14, a cantidade obxecto de condena, ou formalizar aval bancario pola devandita cantidade en que se faga constar a responsabilidade solidaria do avalista, incorporándoos a este xulgado co anuncio de recurso. En todo caso, o recorrente deberá designar letrado para a tramitación do recurso, no momento de anuncialo.</p>
    <p>Así por esta a miña sentenza, definitivamente xulgando, pronúncioo, mándoo e asínoo.</p>
    <p>Publicación. Lida e publicada foi a anterior sentenza polo maxistrado que a ditou, achándose celebrando audiencia pública no día da data, do que dou fe.</p>
    <p>E para que sirva de notificación en legal forma a Tercera Edad Servicios del Norte, S.L., expido o presente para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 5 de xuño de 2014</p>
    <footer><p>O secretario xudicial</p></footer>

