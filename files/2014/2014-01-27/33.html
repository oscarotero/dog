---
date: '2014-01-27'
id: CA04-031213-0010
page: 3467
number: 17
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 29 de novembro de 2013, da Xefatura Territorial de Pontevedra,
  pola que se autoriza e se aproba o proxecto de execución dunha instalación
  eléctrica no concello de Tui (expediente IN407A 2013/205-4).
range: Resolución
url: >-
  https://www.xunta.gal/dog/Publicados/2014/20140127/AnuncioCA04-031213-0010_gl.html
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a continuación se describe:</p>
    <p>Solicitante: Sociedad Electricista de Tui, S.A.</p>
    <p>Domicilio social: rúa Coruña, 20, 36700 Tui.</p>
    <p>Denominación: reforma e ampliación de potencia CT Malvas e LMT.</p>
    <p>Situación: Tui.</p>
    <p>Características técnicas: adecuación do centro de transformación Malvas, situado na Cruz, Tui, consistente na instalación de celas baixo envolvente metálica e illadas en SF6, con telemando, colocación dos armarios de remota e motorización das celas de media tensión; instalación dun transformador de 160 kVA, con R.T. 20 kV/400 V e conexión coa rede de alta tensión mediante un paso aerosubterráneo e 75 metros de LMT con condutor RHZ1. </p>
    <p>Cumpridos os trámites ordenados na Lei 54/1997, do 27 de novembro, do sector eléctrico, e no capítulo II, título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial, resolve:</p>
    <p>Autorizar e aprobar o proxecto de execución das devanditas instalacións, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>O prazo de posta en marcha da instalación, de acordo co artigo 131 do Real decreto 1955/2000, será de 12 meses a partir da recepción da presente resolución. Para efectos da posible solicitude de prórroga, o peticionario deberá ter en conta o disposto no capítulo IV do Decreto 1775/1967, do 22 de xullo.</p>
    <p>Contra a presente resolución poderá interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén poderá interpor calquera outro recurso que considere pertinente ao seu dereito.</p>
    <p>Pontevedra, 29 de novembro de 2013</p>
    <footer><p>Ignacio Rial Santomé<br>Xefe territorial de Pontevedra</p></footer>

