---
date: '2014-01-27'
id: C141-080114-0003
page: 3476
number: 17
agency: Portos de Galicia
section: VI. Anuncios. a) Administración autonómica.
title: >-
  ACORDO do 23 de decembro de 2013 polo que se somete a información pública o
  trámite de competencia de proxectos relativo á solicitude presentada pola
  Asociación de Propietarios de Embarcacións da 7ª lista Robaleira de Bueu dunha
  concesión administrativa no porto de Bueu.
range: Acordo
url: >-
  https://www.xunta.gal/dog/Publicados/2014/20140127/AnuncioC141-080114-0003_gl.html
---
<p>A Asociación de Propietarios de Embarcacións da 7ª lista Robaleira de Bueu solicitou a este ente público unha concesión administrativa no dominio público portuario do porto de Bueu con destino á construción e explotación dun pantalán para atracada de embarcacións deportivas no porto de Bueu.</p>
    <p>O que, en cumprimento do artigo 85 do Real decreto lexislativo 2/2011, do 5 de setembro, polo que se aproba o texto refundido da Lei de portos do Estado e da mariña mercante, aplicable en defecto de lexislación autonómica propia, se fai público para que nun prazo dun (1) mes, contado a partir do día seguinte ao da publicación do presente anuncio no <em>Diario Oficial de Galicia,</em> poidan presentarse outras solicitudes que teñan o mesmo ou distinto obxecto que aquela, debendo reunir os requisitos previstos no artigo 84 do citado Real decreto lexislativo 2/2011.</p>
    <p>As solicitudes poderán presentarse mediante escrito dirixido ao presidente do ente público Portos de Galicia, sito no Edificio de Área Central, 5-A, 6º, 15706 Santiago de Compostela. O plano de localización da concesión solicitada atópase á disposición do público para o seu exame en horas de oficina, nas citadas oficinas en Santiago de Compostela e na páxina web www.portosdegalicia.es.</p>
    <p>Santiago de Compostela, 23 de decembro de 2013</p>
    <footer><p>José Juan Durán Hermida<br>Presidente de Portos de Galicia</p></footer>

