---
date: '2014-01-27'
id: C3K1-150114-0002
page: 3384
number: 17
agency: Consellería de Sanidade
section: III. Outras disposicións.
title: >-
  RESOLUCIÓN do 8 de xaneiro de 2014, da Dirección Xeral de Innovación e Xestión
  da Saúde Pública, pola que se fai pública a realización dun curso homologado
  de nivel básico para a obtención do carné de aplicador/manipulador de
  biocidas.
range: Resolución
url: >-
  https://www.xunta.gal/dog/Publicados/2014/20140127/AnuncioC3K1-150114-0002_gl.html
---
<p>A Orde do 30 de xullo de 1997, conxunta das consellerías de Agricultura, Gandería e Montes e de Sanidade e Servicios Sociais, pola que se establece na Comunidade Autónoma de Galicia a normativa reguladora para a homologación de cursos de capacitación para realizar tratamentos con praguicidas, así como para a obtención do carné de manipuladores destes produtos, establece no seu artigo 8.6 que os ministerios de Agricultura, Pesca e Alimentación e de Sanidade e Consumo comunicarán aos organismos responsables na comunidade autónoma, a homologación dos ditos cursos e, no seu artigo 9, a obrigatoriedade de que o organismo oficial responsable publique no <em>Diario Oficial de Galicia</em> a información correspondente a cada curso que se vai realizar.</p>
    <p>En consecuencia, anúnciase a realización dun curso de aplicador/manipulador de biocidas, nivel básico, homologado polas direccións xerais de Saúde Pública do Ministerio de Sanidade e Política Social e de Agricultura do Ministerio de Medio Ambiente, Rural e Mariño, solicitado pola entidade Estudios Cacumen, de acordo coas seguintes bases:</p>
    <p>1. Denominación do curso:</p>
    <p>Curso para a capacitación de aplicadores/manipuladores de produtos biocidas. Nivel básico.</p>
    <p>2. Entidade organizadora:</p>
    <p>Estudios Cacumen (José Ángel Castro Expósito).</p>
    <p>3. Data:</p>
    <p>Os días 7, 8, 14 e 15 de febreiro de 2014.</p>
    <p>4. Lugar de realización:</p>
    <p>Cacumen, rúa Tui, nº 24, baixo, 27004 Lugo.</p>
    <p>5. Número de prazas:</p>
    <p>Máximo 20 alumnos.</p>
    <p>6. Dirixido a:</p>
    <p>Persoal auxiliar dos servizos de aplicación de biocidas, non clasificados como moi tóxicos, e persoal de establecementos.</p>
    <p>7. Criterios de selección:</p>
    <p>Por rigorosa orde de recepción de inscricións.</p>
    <p>8. Presentación de solicitudes:</p>
    <p>Solicitude segundo modelo anexo.</p>
    <p>9. Programa:</p>
    <table>
     <tbody>
      <tr>
       <td colspan="2">Día 7.2.2014</td>
      </tr>
      <tr>
       <td>16.00-18.30 h</td>
       <td>Biocidas. Descrición e clasificación dos distintos tipos de biocidas.</td>
      </tr>
      <tr>
       <td>18.30-21.00 h</td>
       <td>Principais pragas. Pragas ambientais. Loita contra as pragas ambientais. Métodos de loita antivectorial.</td>
      </tr>
      <tr>
       <td colspan="2">Día 8.2.2014</td>
      </tr>
      <tr>
       <td>9.00-11.30 h</td>
       <td>Técnicas de aplicación de biocidas.</td>
      </tr>
      <tr>
       <td>11.30-14.00 h</td>
       <td>Prácticas: as principais pragas e métodos de loita. Métodos de prevención contra pragas.</td>
      </tr>
      <tr>
       <td colspan="2">Día 14.2.2014</td>
      </tr>
      <tr>
       <td>15.30-18.30 h</td>
       <td>Riscos derivados da manipulación de biocidas. Biocidas e ambiente. Problemas de destrución de envases.</td>
      </tr>
      <tr>
       <td>18.30-21.00 h</td>
       <td>Hixiene e seguridade na manipulación de biocidas. Intoxicación, prevención, diagnóstico e primeiros auxilios.</td>
      </tr>
      <tr>
       <td colspan="2">Día 15.2.2014</td>
      </tr>
      <tr>
       <td>9.00-11.00 h</td>
       <td>Prácticas: uso adecuado dos medios de protección persoal. Destrución de envases. Actuación e primeiros auxilios ante intoxicacións por biocidas.</td>
      </tr>
      <tr>
       <td>11.00-13.30 h</td>
       <td>Aplicación de distintos métodos de loita contra as pragas ambientais. Técnicas de aplicación de biocidas.</td>
      </tr>
      <tr>
       <td>13.30-14.30 h</td>
       <td>Exame tipo test.</td>
      </tr>
     </tbody>
    </table>
    <p>10. Certificado de superación do curso:</p>
    <p>É obrigatoria a asistencia a todas as sesións do curso. Finalizado este, a entidade organizadora realizará as probas pertinentes que avalíen os coñecementos adquiridos polos alumnos e, en caso de superalas, expedirá o certificado correspondente co que poderá solicitar á Dirección Xeral de Innovación e Xestión da Saúde Pública da Consellería de Sanidade, o carné de aplicador/manipulador de biocidas, nivel básico.</p>
    <p>Santiago de Compostela, 8 de xaneiro de 2014</p>
    <footer><p>Sonia Martínez Arca<br>Directora xeral de Innovación e Xestión da Saúde Pública</p></footer>
    <h2>ANEXO<br>Ficha de solicitude de inscrición<br>Curso para a capacitación de aplicadores/manipuladores de produtos biocidas. Nivel básico</h2>
    <p>Entidade organizadora: Estudios Cacumen (José Ángel Castro Expósito).</p>
    <p>Datas: os días 7, 8, 14 e 15 de febreiro de 2014.</p>
    <p>Lugar de realización do curso: Cacumen, rúa Tui, nº 24, baixo, 27004 Lugo.</p>
    <p>Duración: 20 horas teórico/prácticas e 1 hora de avaliación.</p>
    <p>Horario: o día 7 de febreiro en horario de 16.00-21.00 h, o 8 de 9.00-14.00 h, o 14 en horario de 15.30-21.00 h e o día 15 de 9.00-14.30 h.</p>
    <p>Nº de prazas: máximo 20 alumnos.</p>
    <p>Presentación de solicitudes: Estudios Cacumen, rúa Tui, nº 24, baixo, 27004 Lugo, telefono: 982 24 39 44, Fax: 982 28 41 61, correo eléctronico: cacumen@cacumenlugo.com</p>
    <p>Fecha límite de presentación de solicitudes: 3 de febreiro de 2014.</p>
    <p>Criterio de selección: por rigorosa orde de recepción da solicitude.</p>
    <p class="basic-paragraph">Apelidos </p>
    <p class="basic-paragraph">Nome </p>
    <p class="basic-paragraph">NIF </p>
    <p class="basic-paragraph">Enderezo </p>
    <p class="basic-paragraph">Localidade </p>
    <p class="basic-paragraph">Teléfono Fax </p>
    <p class="basic-paragraph">Empresa </p>

