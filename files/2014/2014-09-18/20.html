---
date: '2014-09-18'
id: CA05-080914-0002
page: 41579
number: 178
agency: Consellería de Traballo e Benestar
section: VI. Anuncios. a) Administración autonómica.
title: >-
  CÉDULA do 25 de agosto de 2014, da Xefatura Territorial da Coruña, pola que se
  fai pública unha notificación de acordo de procedencia de reintegro de axudas
  do programa de incentivos á contratación indefinida dos parados de longa
  duración, reguladas na Orde do 30 de decembro de 2008 (Diario Oficial de
  Galicia número 11, do 16 de xaneiro de 2009), relativa ao expediente TR347I
  2009/71-1.
range: Cédula
url: >-
  https://www.xunta.gal/dog/Publicados/2014/20140918/AnuncioCA05-080914-0002_gl.html
---
<p>Intentada a notificación da dita resolución segundo o disposto nos artigos 59.5º e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e non sendo posible a súa práctica, por medio desta cédula e segundo o disposto no número 5 do referido artigo e o establecido no artigo 61 do mesmo texto legal, notifícaselle ao interesado o contido da resolución que figura como anexo para que poidan ter coñecemento dela.</p>
    <p>Esta resolucion pon fin á via administrativa e contra ela o interesado pode interpoñer recurso contencioso-administrativo, no prazo de dous meses, que comezará a contar a partir do día seguinte ao da publicación desta cédula no Diario Oficial de Galicia, ante o órgano competente da xurisdición contencioso-administrativa. Así mesmo, con anterioridade e con carácter potestativo, poderá interpoñer recurso de reposición no prazo dun mes, que comezará a contar a partir do día seguinte ao desta publicación, ante esta xefatura territorial, todo isto de conformidade co establecido na Lei 29/1998, do 13 de xullo, reguladora da xurisdición contencioso-administrativa, e na Lei 30/1992, do 26 de novembro, de réxime xurídico das administracións públicas e do procedemento administrativo común. </p>
    <p>Lémbraselle tamén o seu dereito a consultar o expediente, depositado nas dependencias desta xefatura territorial, sitas na rúa Salvador de Madariaga, nº 9-1º, na Coruña, e a obter, se é o caso, copia da resolución, segundo o previsto na letra a) do artigo 35 da Lei 30/1992, do 26 de novembro.</p>
    <p>A Coruña, 25 de agosto de 2014</p>
    <footer><p>P.S. (Decreto 42/2013, do 21 de febreiro)<br>Manuel José Morán García<br>Xefe do Servizo de Coordinación Administrativa</p></footer>
    <h2>ANEXO</h2>
    <p>Nº de expediente: TR347I 2009/71-1.</p>
    <p>Nome ou razón social: Faceva Arzúa, S.L. </p>
    <p>Último enderezo coñecido: rúa Lugo, 21, 4º, 15810 Arzúa, A Coruña. </p>
    <p>Feito imputado: non manter no seu cadro de persoal fixo as persoas traballadoras contratadas ao abeiro deste programa durante un período mínimo de 3 anos.</p>
    <p>Precepto infrinxido: artigo 15.5 da orde de convocatoria.</p>
    <p>Contido da resolución: acordo da procedencia de reintegro.</p>

