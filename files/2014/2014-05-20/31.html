---
date: '2014-05-20'
id: CA04-300414-0004
page: 22704
number: 95
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 30 de abril de 2014, da Xefatura Territorial da Coruña, pola que
  se somete a información pública a solicitude de autorización administrativa e
  a aprobación do proxecto de execución e do estudo de impacto ambiental
  referidos á repotenciación do parque eólico Cabo Vilán, no concello de
  Camariñas, provincia da Coruña (expediente IN661A-2012/1).
range: Resolución
url: >-
  https://www.xunta.gal/dog/Publicados/2014/20140520/AnuncioCA04-300414-0004_gl.html
---
<p>En cumprimento do disposto na Lei 54/1997, do 27 de novembro, do sector eléctrico; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; no Decreto 442/1990, do 13 de setembro, de avaliación de impacto ambiental para Galicia; no Real decreto lexislativo 1/2008, do 11 de xaneiro, polo que se aproba o texto refundido da Lei de avaliación de impacto ambiental de proxectos (modificado pola Lei 6/2010, do 24 de marzo); na Lei 8/2009, do 22 de decembro, pola que se regula o aproveitamento eólico en Galicia; no Decreto 138/2010, do 5 de agosto, polo que se establece o procedemento e as condicións técnico-administrativas para a obtención das autorizacións de proxectos de repotenciación de parques eólicos existentes na Comunidade Autónoma de Galicia, e no Real decreto 661/2007, do 25 de maio, que regula a actividade de producción de enerxía eléctrica en réxime especial, sométese a información pública a solicitude presentada por Gas Natural Renovables, S.L. para a instalación que se describe a seguir:</p>
    <p>Solicitante: Gas Natural Fenosa Renovables, S.L.</p>
    <p>Domicilio: avda. de Arteixo 171 1º esqda. 15007 A Coruña.</p>
    <p>Denominación do proxecto: repotenciación do parque eólico Cabo Vilán.</p>
    <p>N° de expediente: IN661A 2012/1.</p>
    <p>Municipio afectado: Camariñas (A Coruña).</p>
    <p>Nº aeroxeradores para eliminar: 22 (20 aeroxeradores de 180 kW correspondentes ao exped. 52.221, 1 aeroxerador de 100 kW e 1 aeroxerador de 300 kW, ambos os dous correspondentes ao exped. 51.739).</p>
    <p>Potencia máxima que se vai instalar: 6 MW.</p>
    <p>Nº aeroxeradores que se van instalar: 2.</p>
    <p>Potencia máxima que se vai evacuar: 5,46 MW.</p>
    <p>Orzamento total : 6.087.280,01 €.</p>
    <p>Localización (área de afección):</p>
    <p>A área afectada pola actuación prevista está deﬁnida polos siguintes vértices:</p>
    <table>
     <tbody>
      <tr>
       <td>Vértice</td>
       <td>Coordenada UTM X</td>
       <td>Coordenada UTM Y</td>
      </tr>
      <tr>
       <td>V-A</td>
       <td>483.070</td>
       <td>4.778.335</td>
      </tr>
      <tr>
       <td>V-B</td>
       <td>483.974</td>
       <td>4.777.950</td>
      </tr>
      <tr>
       <td>V-C</td>
       <td>483.908</td>
       <td>4.777.560</td>
      </tr>
      <tr>
       <td>V-D</td>
       <td>483.064</td>
       <td>4.777.890</td>
      </tr>
     </tbody>
    </table>
    <table>
     <tbody>
      <tr>
       <td rowspan="2">Aeroxerador</td>
       <td colspan="2">Coordenadas UTM
        (ED50/fuso 29)</td>
      </tr>
      <tr>
       <td>X</td>
       <td>Y</td>
      </tr>
      <tr>
       <td>CV 01</td>
       <td>483.262</td>
       <td>4.778.168</td>
      </tr>
      <tr>
       <td>CV 02</td>
       <td>483.726</td>
       <td>4.777.880</td>
      </tr>
     </tbody>
    </table>
    <p>Características técnicas básicas das instalacións:</p>
    <p>• 2 aeroxeradores de 3.000 kW de potencia nominal unitaria con xerador asíncrono, montados sobre fuste tubular metálico cunha altura de 80 m e un diámetro de rotor de 90 m. </p>
    <p>• 2 centros de transformación de potencia unitaria 3.140 kVA e con relación de transformación de 1/20 kV, instalados no interior de torre de aeroxerador coa correspondente aparellaxe de seccionamento, manobra e protección.</p>
    <p>• Rede eléctrica soterrada a 20 kV de interconexión entre os centros de transformación dos aeroxeradores e o centro de interconexión, cunha lonxitude total de 2,55 km con conductor tipo RHZ1 OL 12/20 kV 3×(1×95) mm2 Al.</p>
    <p>• Centro de interconexión, que se aloxará no ediﬁcio existente do antigo CT-1, onde se instalaran os aparellos de medida, protección e control, así como un transformador de servizos auxiliares de 4 kVA e relación de transformación 20/0,23 kV.</p>
    <p>O obxecto da información pública consiste na solicitude de autorización administrativa, a aprobación do proxecto de execución e do estudo de impacto ambiental da repotenciación do parque eólico Cabo Vilán (substitución de 22 aeroxeradores por 2 novos de 3 MW cada un).</p>
    <p>O que se fai público para coñecemento xeral e para que todas aquelas persoas ou entidades que se consideren afectadas poidan examinar o expediente e presentar as súas alegacións nesta xefatura territorial, sita na rúa Vicente Ferrer, 2-2ª andar, 15071 A Coruña, no prazo de trinta días, que comezará a contar a partir do día seguinte ao da última publicación da presente resolución.</p>
    <p>Para idénticos efectos e no prazo de 30 días que comezará a contar a partir do día seguinte ao da última publicación desta resolución, o proxecto de execución e o estudo de impacto ambiental correspondente ás instalacións da repotenciación do parque eólico Cabo Vilán poderase examinar nesta xefatura territorial así como no Concello de Camariñas. Ademais, o estudo de impacto ambiental poderá ser consultado na Xefatura Territorial da Consellería de Medio Ambiente, Territorio e Infraestruturas na Coruña.</p>
    <p>Unha vez finalizado o prazo, o expediente, xunto coas alegacións recibidas, achegarase á Dirección Xeral de Enerxía e Minas da Consellería de Economía e Industria. </p>
    <p>A Coruña, 30 de abril de 2014</p>
    <footer><p>Por vacante (Artigo 30.3 do Decreto 110/2013; DOG nº 140, do 24 de xullo)<br>Isidoro Martínez Arca<br>Xefe do Servizo de Administración Industrial</p></footer>

