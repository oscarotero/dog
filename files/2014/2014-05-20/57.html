---
date: '2014-05-20'
id: L182-290414-0001
page: 22778
number: 95
agency: Concello de Teo
section: VI. Anuncios. b) Administración local.
title: >-
  ANUNCIO de aprobación inicial do plan de sectorización do sector I do SUND 12
  área mixta terciario/industrial de Portoameneiro.
range: Anuncio
url: >-
  https://www.xunta.gal/dog/Publicados/2014/20140520/AnuncioL182-290414-0001_gl.html
---
<p>Por Resolución da Alcaldía, do 27 de marzo de 2014, aprobouse inicialmente o Plan de sectorización do sector I do SUND 12 área mixta terciario/industrial de Portoameneiro, promovido de oficio polo Concello de Teo e redactado por Idom, S.A.</p>
    <p>De conformidade cos artigos 77 da Lei de ordenación urbanística e protección do medio rural de Galicia e 121 do Regulamento de planeamento, suspéndese o procedemento de outorgamento de licenzas naqueles ámbitos do territorio obxecto do planeamento cuxas novas determinacións supoñan a modificación da ordenación urbanística vixente.</p>
    <p>A duración da suspensión é de dous anos e, extinguirase en todo caso coa aprobación definitiva do plan de sectorización.</p>
    <p>A área afectada pola suspensión é o sector I do SUND 12 área mixta terciario (industrial de Portoameneiro), cunha superficie de 115.309,0 m2.</p>
    <p>Conforme o artigo 86 da Lei de ordenación urbanística e protección do medio rural de Galicia, sométese o expediente a información pública polo prazo dun mes mediante a publicación deste anuncio no Diario Oficial de Galicia, en <em>El</em> Correo Gallego, en <em>La</em> Voz de Galicia, no taboleiro de edictos e na páxina web do concello. Durante ese prazo, que se computará a partir do día seguinte ao da publicación deste anuncio no Diario Oficial de Galicia, os propietarios e demais interesados poderán formular as alegacións que teñan por conveniente para a defensa dos seus dereitos e intereses.</p>
    <p>O expediente completo está á disposición dos interesados na Secretaría do concello, en horario de oficina.</p>
    <p>Teo, 15 de abril de 2014</p>
    <footer><p>Martiño Noriega Sánchez<br>Alcalde</p></footer>

