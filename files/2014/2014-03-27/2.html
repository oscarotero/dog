---
date: '2014-03-27'
id: G0165-210314-0005
page: 12926
number: 60
agency: Consellería do Medio Rural e do Mar
section: II. Autoridades e persoal. b) Nomeamentos.
title: >-
  ORDE do 20 de marzo de 2014 pola que se dispón o nomeamento dun vogal do
  Consello de Administración da Autoridade Portuaria de Ferrol-San Cibrao.
range: Orde
url: >-
  https://www.xunta.gal/dog/Publicados/2014/20140327/AnuncioG0165-210314-0005_gl.html
---
<p>O texto refundido da Lei de portos do Estado e da mariña mercante, Real decreto lexislativo 2/2011, do 5 de setembro, no seu artigo 30 atribúelles ás comunidades autónomas as facultades de designación e separación dos vogais dos consellos de administración das autoridades portuarias de interese do Estado situadas no seu territorio, que se deberán facer necesariamente por proposta das administracións públicas e organismos e entidades que aqueles representen.</p>
    <p>O Acordo do Consello da Xunta de Galicia do 16 de setembro de 2010 faculta a persoa titular da consellería competente en materia de portos para o exercicio das ditas competencias.</p>
    <p>Por outra banda, a teor do previsto no Acordo do Consello da Xunta de Galicia do 6 de xuño de 2002, no cal se fixou a composición do Consello de Administración da Autoridade Portuaria de Ferrol-San Cibrao, nel intégranse un representante dos concellos de Cervo e Xove que alternarán cada dous anos.</p>
    <p>Tendo en conta que mediante a Orde do 23 de febreiro de 2012 (DOG número 47, do 7 de marzo) se dispuxo o nomeamento de vogal en representación do Concello de Xove, e transcorrido o período de dous anos antes indicado, cómpre efectuar un novo nomeamento.</p>
    <p>Polo exposto, en exercicio da facultade atribuída,</p>
    <h2>DISPOÑO:</h2>
    <p>Por proposta do alcalde-presidente do Concello de Cervo, o nomeamento como vogal no Consello de Administración da Autoridade Portuaria de Ferrol-San Cibrao de Alfonso Villares Bermúdez.</p>
    <p>Santiago de Compostela, 20 de marzo de 2014</p>
    <footer><p>Rosa María Quintana Carballo<br>Conselleira do Medio Rural e do Mar</p></footer>

