---
date: '2014-02-10'
id: CA05-280114-0008
page: 5514
number: 27
agency: Consellería de Traballo e Benestar
section: III. Outras disposicións.
title: >-
  RESOLUCIÓN do 20 de xaneiro de 2014, da Dirección Xeral de Traballo e Economía
  Social, pola que se dispón a inscrición no rexistro e a publicación no Diario
  Oficial de Galicia do acordo da Comisión Paritaria do Convenio colectivo de
  residencias privadas da terceira idade.
range: Resolución
url: >-
  https://www.xunta.gal/dog/Publicados/2014/20140210/AnuncioCA05-280114-0008_gl.html
---
<p>Visto o acordo da Comisión Paritaria do Convenio colectivo de residencias privadas da terceira idade, polo que se acadaron diversos acordos subscritos na xuntanza do 8 de xaneiro de 2014, e de conformidade co disposto no artigo 90.2 e 3 do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, e no Real decreto 713/2010, do 28 de maio, sobre rexistro e depósito de convenios e acordos colectivos de traballo, esta Dirección Xeral de Traballo e Economía Social</p>
    <h2>ACORDA:</h2>
    <p>Primeiro. Ordenar o seu rexistro e o depósito no Rexistro de Convenios e Acordos Colectivos de Traballo da Comunidade Autónoma de Galicia, creado mediante a Orde do 29 de outubro de 2010 (DOG nº 222, do 18 de novembro).</p>
    <p>Segundo. Dispoñer a súa publicación no <em>Diario Oficial de Galicia</em>.</p>
    <p>Santiago de Compostela, 20 de xaneiro de 2014</p>
    <footer><p>Odilo Martiñá Rodríguez<br>Director xeral de Traballo e Economía Social</p></footer>
    <h2>Acta da xuntanza da Comisión Paritaria<br>do Convenio colectivo de residencias privadas da<br>terceira idade</h2>
    <p>Santiago de Compostela, ás once horas do día oito de xaneiro de dous mil catorce, na sede do Consello Galego de Relacións Laborais, reúnense as persoas abaixo sinaladas.</p>
    <p>– Representación empresarial:</p>
    <p>Natalia Zabaleta Rodríguez (Acolle). </p>
    <p>Bernardo Dávila Fuertes (Acolle). </p>
    <p>Antonio Molina Schmid (Acolle). </p>
    <p>Lucía del Campo Redondo (Agarte).</p>
    <p>Tamar Hidalgo González (Agarte-asesora).</p>
    <p>José Manuel Pazos Seco (Agarte).</p>
    <p>Eva María Jove González (Agarte).</p>
    <p>José Antonio Patiño Amboage (Agarte).</p>
    <p>– Representación social:</p>
    <p>• CC.OO.</p>
    <p>Ángel Cameselle Corbacho.</p>
    <p>• UGT-Galicia.</p>
    <p>Javier Martínez Fente.</p>
    <p>Eliseo Rivas Pernas.</p>
    <p>E acordan: </p>
    <p>Primeiro. Constituír a Comisión Paritaria para a interpretación, aplicación e vixilancia do convenio colectivo indicado, composta por dous representantes de UGT e dous representantes de CC.OO., pola parte sindical, e tres representantes de Agarte e un representante de Acolle, pola parte empresarial. A secretaría da Comisión Paritaria correspóndelle a quen teña a presidencia de Agarte, con enderezo electrónico para efectos de notificacións administracion.coruna@losmnnolios.com. Os acordos desta comisión adoptaranse nos termos do artigo 89.3 do ET.</p>
    <p>Segundo. En relación coa dúbida interpretativa respecto do artigo 34 do convenio colectivo en relación cos anexos 1 e II, esta comisión expón:</p>
    <p>1. Establécese no convenio un incremento do 2,9 % para o ano 2013, do 0,3 % para 2014 e do 0,3 % para 2015.</p>
    <p>2. Aquelas empresas que no momento da sinatura do convenio colectivo non estiveren aboando o 2,9 % de incremento salarial aboarán o 1,5 % de incremento en 2013, o 0,7 % en 2014 e o 0,7 % en 2015.</p>
    <p>Terceiro. Realízanse as seguintes correccións de erros detectados no texto do convenio colectivo.</p>
    <p>1. No anexo 1, no complemento de domingos dos grupos D e E, onde figura a cantidade de 8,30 €, deben figurar 8,43 €.</p>
    <p>2. No primeiro parágrafo do artigo 43, a expresión «non inferior a catro meses nin superior a cinco meses» substitúese por «non inferior a catro meses nin superior a cinco anos».</p>
    <p>3. No artigo 9, as referencias do penúltimo e último parágrafo ao artigo 39 deben realizarse ao artigo 40.</p>
    <p>Cuarto. Respecto da consulta formulada sobre a interpretación do artigo 41 do convenio colectivo, esta comisión manifesta que o traballador ten dereito a dous días de permiso en caso de enfermidade grave ou intervención dos parentes a que se refire o propio artigo 41, que se pode ampliar ata sete días coa exixencia da necesidade dun desprazamento, valorarase esta ampliación en cada empresa en función das circunstancias de cada caso.</p>
    <p>Quinto. Facúltase o persoal do Consello Galego de Relacións Laborais para os trámites de rexistro, depósito e publicación desta acta.</p>
    <p>Non tendo máis asuntos que tratar, remata a reunión, ás doce trinta horas do día sinalado no encabezamento. Expídese para o efecto esta acta que asinan todos os asistentes, en proba de conformidade.</p>

