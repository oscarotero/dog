---
date: '2014-05-21'
id: CA02-140514-0003
page: 22829
number: 96
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  RESOLUCIÓN do 15 de abril de 2014, da Secretaría Xeral de Ordenación do
  Territorio e Urbanismo, de aprobación definitiva do proxecto de delimitación
  do núcleo rural de Vileiriz, parroquia de San Salvador de Vileiriz, concello
  do Páramo (expediente PTU-LU-12/090).
range: Resolución
url: >-
  https://www.xunta.gal/dog/Publicados/2014/20140521/AnuncioCA02-140514-0003_gl.html
---
<p>O Concello do Páramo remite documentación correspondente ao expediente de referencia, en relación coa súa aprobación definitiva, sobre a cal corresponde resolver á Secretaría Xeral de Ordenación do Territorio e Urbanismo, conforme a disposición adicional 2ª.2 da Lei 9/2002, de ordenación urbanística e protección do medio rural de Galicia.</p>
    <p>Consiste en memoria xustificativa, análise do modelo de asentamento poboacional e estudo do medio rural, criterios da delimitación, ordenanza reguladora, catálogo e planos, redactados en febreiro de 2014 pola arquitecta Patricia López González, con dilixencia de aprobación provisional plenaria do 20.3.2014. </p>
    <p>Examinada a documentación achegada polo Concello do Páramo e vista a proposta literal que nesta mesma data eleva a Subdirección Xeral de Urbanismo, resulta:</p>
    <p>I. Antecedentes.</p>
    <p>En datas do 18.6.2013 e do 12.2.2014, esta Secretaría Xeral de Ordenación do Territorio e Urbanismo ditara senllas resolucións de non aprobación do proxecto de delimitación do núcleo de Vileiriz, motivándoas na existencia de distintas deficiencias, nomeadamente o informe da Dirección Xeral do Patrimonio Cultural, do 12.3.2013, favorable, condicionado á incorporación dunha serie de medidas protectoras e correctoras.</p>
    <p>No documento agora remitido púidose comprobar que se realizaron as seguintes actuacións:</p>
    <p>– Corrección do proxecto de delimitación segundo a Resolución da Secretaría Xeral de Ordenación do Territorio e Urbanismo do 12.2.2014.</p>
    <p>– Informe do 11.3.2014 sobre o novo proxecto de delimitación emitido pola arquitecta asesora urbanística do Concello.</p>
    <p>– Aprobación provisional da delimitación no acordo do Concello Pleno adoptado o 20.3.2014. </p>
    <p>II. Análise e consideracións.</p>
    <p>Daquela, considerando a documentación achegada, estímase que o novo proxecto presentado dá cumprimento ao requirido na Resolución da Secretaría Xeral de Ordenación do Territorio e Urbanismo do 12.2.2014.</p>
    <p>De acordo co punto 2 da disposición adicional segunda da LOUG, e co artigo 12.1.b do Decreto 316/2009, do 4 de xuño, polo que se establece a estrutura orgánica da Consellería de Medio Ambiente, Territorio e Infraestruturas, a competencia para resolver sobre a aprobación definitiva dos expedientes de delimitación de solo de núcleos rurais correspóndelle á Secretaría Xeral de Ordenación do Territorio e Urbanismo.</p>
    <p>III. Resolución.</p>
    <p>Visto canto antecede,</p>
    <footer><p>RESOLVO:</p></footer>
    <p>Aprobar o expediente de delimitación do núcleo de Vileiriz, sito na parroquia de Vileiriz do concello do Páramo (Lugo). </p>
    <p>Contra esta resolución, que non pon fin á vía administrativa, poderase interpoñer recurso de alzada ante o conselleiro de Medio Ambiente, Territorio e Infraestruturas, no prazo dun mes que se contará a partir do día seguinte ao de notificación desta resolución, sen prexuízo de que os interesados poidan exercer, se é o caso, calquera outro que consideren procedente (artigos 48, 58, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, modificado pola Lei 4/1999, do 13 de xaneiro).</p>
    <p>No suposto de que o interesado sexa unha Administración pública non caberá interpoñer recurso en vía administrativa, podendo interpoñer recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ao da notificación, sen prexuízo da formulación, se é o caso, do requirimento previo en igual prazo (artigo 44 e 46 da Lei 29/1998, do 13 de xullo, da xurisdición contencioso-administrativa). </p>
    <p>Notifíquese ao concello e publíquese no <em>Diario Oficial de Galicia</em>.</p>
    <p>Santiago de Compostela, 15 de abril de 2014</p>
    <footer><p>María Encarnación Rivas Díaz<br>Secretaria xeral de Ordenación do Territorio e Urbanismo</p></footer>

