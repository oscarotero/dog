---
date: '2014-05-21'
id: L105-300414-0001
page: 22955
number: 96
agency: Concello de Arteixo
section: VI. Anuncios. b) Administración local.
title: ANUNCIO da aprobación inicial do Plan especial de reforma interior da UA 8.
range: Anuncio
url: >-
  https://www.xunta.gal/dog/Publicados/2014/20140521/AnuncioL105-300414-0001_gl.html
---
<p>Por Resolución da Alcaldía 635/2014, do 8 de abril, aprobouse inicialmente o expediente 17/2013.PERI do Plan especial de reforma interior da UA 8, sita en Arteixo, redactado por Monteoliva Arquitectura, S.L.P. e tramitado de oficio.</p>
    <p>En virtude do disposto polo artigo 86 da Lei 9/2002, do 30 de decembro, de ordenación urbanística e protección do medio rural de Galicia, o expediente de referencia queda sometido a información pública polo prazo dun mes, contado a partir do día seguinte a aquel en que se produza a última das publicacións que se inserirán no Diario Oficial de Galicia e en dous dos xornais de maior difusión da provincia. </p>
    <p>Durante o dito prazo, as persoas interesadas poderán examinar o seu contido (no Departamento de Urbanismo do Concello de Arteixo, de luns a venres, das 9.00 ás 14.00 horas, e nas dependencias do Rexistro Xeral os sábados, das 9.30 ás 13.30 horas), e presentar alegacións se o consideran oportuno.</p>
    <p>Así mesmo, resolveuse suspender o outorgamento de licenzas no ámbito que se concreta nos terreos lindeiros coas vías urbanas Camiño dos Cabalos, entre Río Miño e Río Tambre; Río Tambre e Baños ata Ría de Vigo e senda peonil desde Camiño dos Cabalos pola fronte das rúas Domingo de Andrade e Pedro Monteagudo, excluídos os predios con referencia catastral 9947807NH3994N, 9947808NH3994N, 9947809NH3994N, 9947810NH3994N e incluídos os de referencia 9846310NH3994N e 9846311NH3994N.</p>
    <p>Arteixo, 9 de abril de 2014</p>
    <footer><p>P.D. (Decreto 989/2011, do 21 de xuño)<br>Luis Alberto Castro Calvete<br>Concelleiro de Urbanismo</p></footer>

