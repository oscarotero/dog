---
date: '2014-08-27'
id: CA01-140814-0001
page: 36513
number: 162
agency: Consellería de Facenda
section: VI. Anuncios. a) Administración autonómica.
title: >-
  ANUNCIO do 14 de agosto de 2014, da Dirección Xeral da Función Pública, polo
  que se notifica a resolución ditada no recurso de alzada formulado por María
  Jesús Fanjul Alonso.
range: Anuncio
url: >-
  https://www.xunta.gal/dog/Publicados/2014/20140827/AnuncioCA01-140814-0001_gl.html
---
<p>Con data do 23 de xullo de 2014 a conselleira de Facenda ditou resolución no que atinxe ao recurso de alzada formulado por María Jesús Fanjul Alonso contra a Resolución do 3 de xuño de 2014, da Dirección Xeral da Función Pública, pola que de conformidade co artigo 12 do Decreto 37/2006, do 2 de marzo, se fai pública a actualización definitiva de méritos correspondente ao ano 2013 das listas para a cobertura con carácter transitorio de prazas reservadas a persoal funcionario e a contratación temporal de persoal laboral da Xunta de Galicia.</p>
    <p>Logo de tentar, dúas veces, a notificación da citada Resolución a través do servizo de Correos no domicilio indicado pola interesada para os efectos de notificacións, esta non se puido practicar, e foron devoltas polo dito servizo, por descoñecido/a en ambos os envíos.</p>
    <p>Polo exposto, esta dirección xeral, en cumprimento do disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, en virtude deste anuncio, notifica a María Jesús Fanjul Alonso a resolución antes referida.</p>
    <p>A interesada pode recoller a respectiva resolución mediante comparecencia nas dependencias da Subdirección Xeral de Réxime Xurídico e Relacións Laborais da Dirección Xeral da Función Pública (Edificio Administrativo San Caetano, s/n, 1, 3º, Santiago de Compostela), no prazo de dez días contados a partir do seguinte ao da publicación deste anuncio no DOG.</p>
    <p>Contra a presente resolución, que pon fin á vía administrativa, poderá interpoñer recurso contencioso-administrativo no prazo de dous meses contados a partir do día seguinte ao da súa comparecencia para recoller a resolución, ou ao do transcurso do prazo previsto no parágrafo anterior sen que a interesada compareza, perante o Xulgado do Contencioso-Administrativo de Santiago de Compostela, conforme aos artigos 8 e 14.2 da Lei 29/1998, do 13 de xullo, reguladora da xurisdición contencioso-administrativa (BOE núm. 167, do 14 de xullo).</p>
    <p>Santiago de Compostela, 14 de agosto de 2014</p>
    <footer><p>José María Barreiro Díaz<br>Director xeral da Función Pública</p></footer>

