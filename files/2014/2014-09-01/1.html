---
date: '2014-09-01'
id: G0244-260814-0001
page: 36706
number: 165
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 25 de agosto de 2014, da Secretaría Xeral da Emigración, pola
  que se amplían os prazos de presentación de solicitudes e de xustificación da
  Resolución do 19 de febreiro de 2014, pola que se aproban as bases reguladoras
  para a concesión, en réxime de concorrencia non competitiva, de subvencións
  para promover o autoemprego e a actividade emprendedora na Comunidade Autónoma
  galega das persoas galegas retornadas e se procede á súa convocatoria para o
  ano 2014.
range: Resolución
url: >-
  https://www.xunta.gal/dog/Publicados/2014/20140901/AnuncioG0244-260814-0001_gl.html
---
<p>No Diario Oficial de Galicia núm. 39, do 26 de febreiro de 2014, publicouse a Resolución do 19 de febreiro de 2014, pola que se aproban as bases reguladoras para a concesión, en réxime de concorrencia non competitiva, de subvencións para promover o autoemprego e a actividade emprendedora na Comunidade Autónoma galega das persoas galegas retornadas e se procede á súa convocatoria para o ano 2014.</p>
    <p>No artigo 8 da devandita resolución establécese que o prazo de presentación de solicitudes finalizará o 30 de setembro de 2014.</p>
    <p>Pola súa parte, no artigo 16 establécese que a actividade subvencionada deberá ser xustificada antes do 30 de outubro de 2014.</p>
    <p>Próximo a rematar o prazo de presentación de solicitudes, á vista de que aínda resta crédito nunha contía que permite atender un número superior de proxectos subvencionables, e co fin de garantir a maior eficacia posible das referidas axudas, considérase oportuno ampliar o prazo de presentación de solicitudes e, consecuentemente, o prazo de xustificación das subvencións solicitadas de acordo co novo prazo. </p>
    <p>En consecuencia, de conformidade co disposto no artigo 49 da Lei 30/1992, do 26 de novembro, de réxime xurídico das administracións públicas e do procedemento administrativo común, e dado que non se causan prexuízos a terceiros por tratarse de subvencións en réxime de concorrencia non competitiva,</p>
    <h2>RESOLVO:</h2>
    <p>Artigo 1. Ampliación do prazo de presentación de solicitudes</p>
    <p>Ampliar ata o 15 de novembro de 2014, inclusive, o prazo de presentación de solicitudes previsto no artigo 8 da Resolución do 19 de febreiro de 2014, pola que se aproban as bases reguladoras para a concesión, en réxime de concorrencia non competitiva, de subvencións para promover o autoemprego e a actividade emprendedora na Comunidade Autónoma galega das persoas galegas retornadas e se procede á súa convocatoria para o ano 2014. </p>
    <p>Artigo 2. Ampliación do prazo de xustificación</p>
    <p>Ampliar ata o 15 de decembro de 2014, inclusive, o prazo de xustificación previsto no artigo 16 da devandita resolución.</p>
    <p>Disposición derradeira</p>
    <p>Esta resolución entrará en vigor o día da súa publicación no Diario Oficial de Galicia. </p>
    <p>Santiago de Compostela, 25 de agosto de 2014</p>
    <footer><p>Antonio Rodríguez Miranda<br>Secretario xeral da Emigración</p></footer>

