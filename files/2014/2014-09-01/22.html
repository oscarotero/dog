---
date: '2014-09-01'
id: L354-260814-0001
page: 36925
number: 165
agency: Concello de Ourense
section: VI. Anuncios. b) Administración local.
title: >-
  ANUNCIO do 25 de agosto de 2014 de corrección de erros das bases e da
  convocatoria para a provisión, por libre designación, do posto de asesor/a
  xurídico/a.
range: Anuncio
url: >-
  https://www.xunta.gal/dog/Publicados/2014/20140901/AnuncioL354-260814-0001_gl.html
---
<p>Mediante acordo da Xunta de Goberno Local, do 25 de agosto de 2014, aprobouse o seguinte:</p>
    <p>1. Corrixir o erro da base quinta das que rexen a convocatoria para a provisión, polo procedemento de libre designación, aprobadas por Acordo da Xunta de Goberno Local do 5 de agosto de 2014 (Diario oficial de Galicia do 13 de agosto), que queda redactada como segue:</p>
    <p>«Quinta. En caso de que a proposta de nomeamento recaia nun funcionario da Administración xeral do Estado, requirirase o informe favorable do departamento onde preste servizos a persoa que resulte seleccionada e considerarase favorable de non se emitir no prazo de quince días segundo o disposto no artigo 67 do Real decreto 364/1995, do 10 de marzo».</p>
    <p>2. Abrir un novo prazo de quince días hábiles, contados a partir do seguinte ao da publicación deste acordo no Diario Oficial de Galicia, para a presentación das instancias para participar na convocatoria para a provisión do posto de asesor/a xurídico/a, polo procedemento de libre designación.</p>
    <p>3. As instancias presentadas ao abeiro da convocatoria anterior (obxecto da presente corrección) serán admitidas sen necesidade dunha nova presentación.</p>
    <p>Ourense, 25 de agosto de 2014</p>
    <footer><p>Carmen Rodríguez Dacosta<br>Directora xeral de Recursos Humanos</p></footer>

