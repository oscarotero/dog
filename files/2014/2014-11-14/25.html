---
date: '2014-11-14'
id: G0244-071114-0003
page: 47501
number: 219
agency: >-
  Vicepresidencia e Consellería de Presidencia, Administracións Públicas e
  Xustiza
section: VI. Anuncios. a) Administración autonómica.
title: >-
  RESOLUCIÓN do 16 de outubro de 2014, da Xefatura Territorial de Pontevedra,
  pola que se notifica o acordo de iniciación dos expedientes sancionadores por
  infracción en materia de espectáculos públicos PO-245/14 NL e dous máis.
range: Resolución
url: >-
  https://www.xunta.gal/dog/Publicados/2014/20141114/AnuncioG0244-071114-0003_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (en diante LRXPAC), notifícaselles ás persoas que se relacionan no anexo os acordos de iniciación ditados nos expedientes sancionadores por infracción da Lei orgánica 1/1992, do 21 de febreiro, de protección da seguridade cidadá, por non ser posible a súa notificación por correo certificado.</p>
    <p>A competencia para impoñer esta clase de sancións corresponde aos xefes territoriais da Consellería de Presidencia, Administracións Públicas e Xustiza, segundo o Real decreto 1640/1996, do 5 de xullo, desenvolvido polo Decreto 360/1996, do 26 de setembro, de atribución aos órganos da Comunidade Autónoma de Galicia do exercicio da potestade sancionadora en materia de espectáculos públicos, en relación co artigo 29.1 da LOSC e a disposición transitoria primeira do Decreto 245/2009, do 30 de abril, polo que se regulan as delegacións territoriais da Xunta de Galicia (Diario Oficial de Galicia do 1 de maio).</p>
    <p>Infórmase de que, de conformidade co disposto no artigo 135 da LRXPAC e nos artigos 3, 18 e 19 do Regulamento do procedemento para o exercicio da potestade sancionadora (Real decreto 1398/1993, do 4 de agosto), conta cun prazo de quince días hábiles desde a publicación para exercer perante o instrutor/a o dereito de audiencia e formular alegacións, así como examinar o expediente nestas dependencias. Igualmente poderá exercer o dereito de recusación nos casos e na forma previstos no artigo 29 da LRXPAC.</p>
    <p>A tramitación do expediente realízase na oficina desta xefatura territorial da Consellería de Presidencia, Administracións Públicas e Xustiza, sita na planta 9 do Edificio Administrativo da Xunta de Galicia en Pontevedra, na rúa Fernández Ladreda, 43 de Pontevedra.</p>
    <p>No suposto de non efectuar alegacións sobre o contido da iniciación do procedemento no prazo indicado, a iniciación poderá ser considerada proposta de resolución cos efectos previstos nos artigos 18 e 16 do Real decreto 1398/1993.</p>
    <p>Pontevedra, 16 de outubro de 2014</p>
    <footer><p>Ramón Pereiro Santín<br>Xefe territorial de Pontevedra</p></footer>
    <h2>ANEXO</h2>
    <table>
     <tbody>
      <tr>
       <td>Nome</td>
       <td>DNI/NIF</td>
       <td>Nº de expediente</td>
       <td>Precepto infrinxido</td>
       <td>Último enderezo</td>
       <td>Establecemento</td>
      </tr>
      <tr>
       <td>Hostelería Carjuma JMC, S.L. Unipersonal</td>
       <td>B-27762764</td>
       <td>PO-245/14 NL</td>
       <td>Artigo 23.e) da Lei 1/1992, do 21 de febreiro</td>
       <td>r/ Canadelo Alto, 47, 36206 Vigo</td>
       <td>Café-Bar New Joy
        r/ Canadelo Alto, 47,
        36206 Vigo</td>
      </tr>
      <tr>
       <td>MSP La Goulla, S.L.</td>
       <td>B-94032455</td>
       <td>PO-276/14</td>
       <td>Artigo 26.e) da Lei 1/1992, do 21 de febreiro</td>
       <td>r/ Tarrío, 45, Caleiro, 36629 Vilanova de Arousa</td>
       <td>Café Revelaciones
        Tarrío, 45, Caleiro
        36629 Vilanova de Arousa</td>
      </tr>
      <tr>
       <td>MSP La Goulla, S.L.</td>
       <td>B-94032455</td>
       <td>PO-277/14 CH</td>
       <td>Artigo 26.ñ) da Lei 1/1992, do 21 de febreiro</td>
       <td>r/ Tarrío, 45, Caleiro, 36629 Vilanova de Arousa</td>
       <td>Café Revelaciones
        Tarrío, 45, Caleiro
        36629 Vilanova de Arousa</td>
      </tr>
     </tbody>
    </table>

