---
date: '2014-11-14'
id: G1096-311014-0001
page: 47542
number: 219
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 27 de outubro de 2014 pola que se notifica a resolución do
  expediente de reposición da legalidade urbanística PON/53/2013, devolta polo
  servizo de Correos por resultar o seu interesado ausente na repartición.
range: Cédula
url: >-
  https://www.xunta.gal/dog/Publicados/2014/20141114/AnuncioG1096-311014-0001_gl.html
---
<p>A directora da Axencia de Protección da Legalidade Urbanística, o día 1 de outubro de 2014, ditou resolución:</p>
    <p>1. Pola que declara que a actividade de almacenamento, depósito de vehículos e comercialización de material de despezamento propia dun taller que se desenvolve mediante a instalación dunhas estruturas metálicas, nas parcelas 116 e 117 do polígono 57, no lugar de Quintáns, parroquia de Simes, no termo municipal de Meaño, é unha actividade ilegalizable.</p>
    <p>2. Pola que se ordena a paralización inmediata da actividade descrita no parágrafo primeiro e a demolición ou retirada das ditas estruturas citadas no dito parágrafo e a reposición da legalidade urbanística dos terreos afectados ao estado anterior ao inicio das obras e da actividade desenvolvida á súa custa. </p>
    <p>3. Pola que se declara que as obras de construción dunha planta baixa vinculada ao uso de taller, nas parcelas 250 e 251 do polígono 64, no lugar de Quintáns, parroquia de Simes, no termo municipal de Meaño, son ilegalizables.</p>
    <p>4. Pola que se ordena a demolición das obras descritas no parágrafo terceiro á súa custa e a reposición dos terreos afectados ao estado anterior ao inicio das obras, así como o cesamento definitivo dos usos a que desen lugar.</p>
    <p>As anteriores ordes contidas nos parágrafos segundo e cuarto desta resolución deberán ser executadas no prazo de tres meses contados desde a notificación da presente resolución, e daráselle conta á Axencia de Protección da Legalidade Urbanística.</p>
    <p>5. Pola que se resolve dar traslado á persoa titular da alcaldía do Concello de Meaño do expediente de reposición da legalidade urbanística número PON/53/2013, incoado en relación coas obras de cerramento de predio cun muro de pedra na fachada e muro de bloque revestido nos demais ventos e o estacionamento de vehículos no interior do predio para que, no exercicio das súas competencias, adopte todas as medidas necesarias para a protección da legalidade urbanística, segundo o disposto no capítulo III do título IV da LOUG.</p>
    <p>Ao non poderse realizar a notificación persoal daquela resolución a Vicente Souto Castro, mediante esta cédula e ao abeiro do disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (LRXPAC), notifícaselle ao interesado a dita resolución.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, fáiselle saber ao interesado que o texto íntegro da resolución que se notifica se encontra ao seu dispor nas dependencias da Axencia de Protección da Legalidade Urbanística sitas no Edificio Witland, Salgueiriños, Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación desta cédula. Transcorrido o dito prazo a notificación entenderase producida.</p>
    <p>Contra a dita resolución, que pon fin á vía administrativa, o interesado pode interpor recurso de reposición no prazo dun mes, contado a partir do día seguinte a aquel en que se teña producido a notificación, ante a directora da Axencia de Protección da Legalidade Urbanística, ou ben, se non exerce o seu dereito a presentar recurso potestativo de reposición, pode interpor directamente recurso contencioso-administrativo, no prazo de dous meses, ante o Xulgado do Contencioso-Administrativo en cuxa circunscrición radique o inmoble afectado, conforme o disposto no artigo 14.1, regra terceira, da Lei 29/1998, reguladora da xurisdición contencioso-administrativa. </p>
    <p>Para que conste e lle sirva de notificación ao citado interesado en cumprimento do disposto no artigo 59.5 da citada Lei 30/1992, do 26 de novembro, expido e asino esta cédula.</p>
    <p>Santiago de Compostela, 27 de outubro de 2014</p>
    <footer><p>María Martínez Allegue<br>Directora da Axencia de Protección da Legalidade Urbanística</p></footer>

