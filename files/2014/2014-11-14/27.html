---
date: '2014-11-14'
id: CA02-111114-0013
page: 47505
number: 219
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  RESOLUCIÓN do 24 de outubro de 2014, da Xefatura Territorial de Lugo, pola que
  se somete a trámite de información pública a modificación do couto de pesca de
  Parga no río Parga.
range: Resolución
url: >-
  https://www.xunta.gal/dog/Publicados/2014/20141114/AnuncioCA02-111114-0013_gl.html
---
<p>Antecedentes:</p>
    <p>Por proposta do Servizo de Conservación da Natureza, a Xefatura Territorial de Lugo resolve someter ao trámite de información pública a modificación do couto de Parga, concello de Guitiriz, no río Parga, coas seguintes características:</p>
    <p>Couto de pesca de Parga:</p>
    <p>Río: Parga.</p>
    <p>Concello: Guitiriz.</p>
    <p>Límite superior río Ladroil: ponte de Moeiro (592.177/4.779.486).</p>
    <p>Límite superior río Parga/Román: ponte de Román (594.202/4.777.1.77).</p>
    <p>Límite inferior río Parga: ponte de Santo Alberto (598.204/4.780.866).</p>
    <p>Lonxitude: 11,3 km.</p>
    <p>Categoría: 3ª troita tramo xeral e de 4ª para o tramo de pesca sen morte.</p>
    <p>Resolución:</p>
    <p>De acordo co disposto no artigo 15.3 do Decreto 130/1997, do 14 de maio, polo que se aproba o Regulamento de ordenación da pesca fluvial e dos ecosistemas acuáticos continentais, sométese a información pública durante un prazo de vinte (20) días, contados a partir do día seguinte ao da publicación deste anuncio, durante os cales poderán formular as alegacións que vexan oportunas, á proposta do Servizo de Conservación da Natureza para a modificación do couto de Parga. </p>
    <p>O expediente está á disposición de todos aqueles que puideren ter interese nel, na Xefatura Territorial da Consellería de Medio Ambiente, Territorio e Infraestruturas, Servizo de Conservación da Natureza, na rolda da Muralla, nº 70, baixo 2º (27071 Lugo), ou na páxina web da Consellería de Medio Ambiente, Territorio e Infraestruturas:<br>http://www.cmati.xunta.es/ na epígrafe de pesca fluvial (proposta de plan de xestión da pesca fluvial para o couto do río Parga).</p>
    <p>Lugo, 24 de outubro de 2014</p>
    <footer><p> Carlos Vila Pérez<br>Xefe territorial de Lugo</p></footer>

