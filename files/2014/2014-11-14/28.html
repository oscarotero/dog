---
date: '2014-11-14'
id: CA02-061114-0009
page: 47507
number: 219
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 31 de outubro de 2014, da Secretaría Xeral de Calidade e Avaliación
  Ambiental, polo que se somete a información pública a solicitude de
  autorización ambiental integrada e o estudo de impacto ambiental para unha
  planta de metalización de pezas plásticas que se localizará no polígono
  industrial da Reigosa, no concello de Ponte Caldelas (Pontevedra), promovida
  por Aludec-Saxonia, S.A. (clave do expediente 2014-IPPC-I-86).
range: Anuncio
url: >-
  https://www.xunta.gal/dog/Publicados/2014/20141114/AnuncioCA02-061114-0009_gl.html
---
<p>Para os efectos previstos na Lei 16/2002, do 1 de xullo, de prevención e control integrados da contaminación (BOE nº 157, do 2 de xullo) e na Lei 21/2013, do 9 de decembro, de avaliación ambiental (BOE nº 296, do 11 de decembro), faise público que por espazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedará exposta a seguinte documentación:</p>
    <p>– «Proxecto básico e estudo de impacto ambiental para a solicitude da autorización ambiental integrada das instalacións de Aludec-Saxonia, S.A. situadas en Ponte Caldelas (Pontevedra). Ref. informe: PV14019806/5002/36/002», co fin de que calquera interesado poida consultala e, se é o caso, formular no dito prazo as alegacións, suxestións ou observacións que considere convenientes. </p>
    <p>O citado documento estará á disposición dos administrados, en horario de atención ao público, na Secretaría Xeral de Calidade e Avaliación Ambiental-Servizo de Prevención e Control Integrados da Contaminación (r/ San Lázaro, s/n, 15781 Santiago de Compostela). Ademais, poderá consultarse na páxina web da Consellería de Medio Ambiente, Territorio e Infraestruturas (http://www.cmati.xunta.es/ &gt;&gt;medio ambiente e sostibilidade &gt;&gt; prevención e control de actividades&gt;&gt;autorización ambiental integrada &gt;&gt;proxectos en información pública).</p>
    <p>Santiago de Compostela, 31 de outubro de 2014</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <h2>ANEXO<br>Memoria resumo</h2>
    <p>Clave do expediente: 2014-IPPC-I-86.</p>
    <p>Peticionaria: Aludec-Saxonia, S.A.</p>
    <p>Domicilio social: rúa Monte Louredo, nº 15, parque empresarial do Campiño. Localización da instalación: polígono industrial da Reigosa, parcela 3.</p>
    <p>Actividade: metalización de pezas plásticas de decoración para o automóbil.</p>
    <p>Descrición: o proceso iníciase coa carga manual das pezas plásticas en bastidores deseñados para o efecto. A seguir, estas pasan por unha serie de tratamentos químicos e electrolíticos, totalmente automatizados, que teñen por obxecto dotalas dunha superficie condutora (fase química) e a posterior deposición de varias camadas uniformes de metais (cobre e níquel) de diferentes espesores (fase electrolítica). </p>

