---
date: '2014-02-21'
id: G2348-030214-0002
page: 7450
number: 36
agency: Xulgado do Social número 5 da Coruña
section: V. Administración de xustiza.
title: EDICTO (259/2013).
range: Edicto
url: >-
  https://www.xunta.gal/dog/Publicados/2014/20140221/AnuncioG2348-030214-0002_gl.html
---
<p>María Jesús Hernando Arenas, secretaria xudicial do Xulgado do Social número 5 da Coruña, fago saber que no procedemento ordinario 259/2013 deste xulgado do social, seguido a instancia de Antonio Núñez Vázquez contra a empresa Construeume, S.L., sobre reclamación de cantidade ditouse sentenza cuxo fallo di:</p>
    <p>Que debo estimar e estimo a demanda que en materia de cantidade foi interposta por Antonio Núñez Vázquez contra Construeume, S.L. e, en consecuencia, debo condenar e condeno a Construeme, S.L., a que aboe ao demandante a cantidade de 8.068,54 euros líquidos, polos salarios devindicados entre decembro maio a novembro de 2012, ambas inclusive, incrementadas no xuro do 10 % por demora e aplicable aos conceptos salariais.</p>
    <p>Coa intervención do Fondo de Garantía Salarial.</p>
    <p>Notifíquese a presente resolución ás partes facéndolles saber o seu dereito a interpoñer contra ela recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación.</p>
    <p>Advírtase ao recorrente que non sexa traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros do depósito especial indicado no artigo 229.1.a) da Lei reguladora da xurisdición social, na conta aberta na entidade Banesto, a nome deste xulgado co número 47570000, código 36 e número de expediente, acreditando mediante a presentación do xustificante de ingreso no período comprendido ata a formalización do recurso, así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado a cantidade obxecto de condena, ou formalizar aval bancario pola devandita cantidade en que se faga constar a responsabilidade solidaria do avalista, incorporándoos a este xulgado co anuncio de recurso.</p>
    <p>En todo caso, o recorrente deberá designar letrado para a tramitación do recurso, no momento de anuncialo. Así por esta a miña sentenza, pronúncioo, mándoo e asínoo.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>E para que sirva de notificación á empresa Construeume, S.L., en ignorado paradoiro, expido e asino o presente.</p>
    <p>A Coruña, 3 de febreiro de 2014</p>
    <footer><p>A secretaria xudicial</p></footer>

