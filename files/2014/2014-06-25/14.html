---
date: '2014-06-25'
id: G0198-170614-0001
page: 28682
number: 119
agency: Axencia Galega de Innovación
section: IV. Oposicións e concursos.
title: >-
  RESOLUCIÓN do 11 de xuño de 2014 pola que se convocan, para a súa provisión
  polo sistema de libre designación, tres postos de traballo vacantes nesta
  axencia.
range: Resolución
url: >-
  https://www.xunta.gal/dog/Publicados/2014/20140625/AnuncioG0198-170614-0001_gl.html
---
<p>En virtude do Decreto 50/2012, do 12 de xaneiro, polo que se crea a Axencia Galega de Innovación e se aproban os seus estatutos, esta dirección</p>
    <h2>RESOLVE:</h2>
    <p>Primeiro. Anunciar a convocatoria para cubrir, polo sistema de libre designación, os postos de traballo que se indican no anexo I desta resolución.</p>
    <p>Segundo. Poderán concorrer a ela os/as funcionarios/as de carreira que reúnan os requisitos sinalados no anexo I.</p>
    <p>Terceiro. As solicitudes dirixiranse por escrito, segundo o modelo que se inclúe no anexo II, á Axencia Galega de Innovación (rúa dos Feáns, nº 7, baixo, 15705 Santiago de Compostela), no prazo de 15 días contados a partir do seguinte ao da publicación desta resolución no Diario Oficial de Galicia, e poderán presentarse en calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Cuarto. Os/as aspirantes deberán unir á petición un curriculum vitae e xustificar documentalmente os méritos que aleguen. Os méritos alegados e non probados non se terán en conta.</p>
    <p>Quinto. Esta convocatoria será resolta polo Consello Reitor da Axencia Galega de Innovación, de acordo co previsto no artigo 15.j) dos estatutos da dita axencia, aprobados polo Decreto 50/2012, do 12 de xaneiro. </p>
    <p>Sexto. A resolución desta convocatoria farase pública no DOG e poderán declararse desertos os postos, de se considerar oportuno.</p>
    <p>Sétimo. O prazo para a toma de posesión dos novos destinos obtidos será de tres días hábiles, se non implica cambio de residencia, ou de sete días hábiles se comporta cambio de residencia. Cando os/as adxudicatarios/as dos postos obteñan coa súa toma de posesión o reingreso ao servizo activo, o prazo de toma de posesión será de vinte días hábiles.</p>
    <p>O prazo posesorio empezará a contar a partir do día seguinte ao do cesamento, que deberá producirse dentro dos tres días hábiles seguintes ao da publicación da resolución no Diario Oficial de Galicia. </p>
    <p>Se a resolución comporta o reingreso ao servizo activo, o prazo de toma de posesión deberá computar desde o día seguinte ao da publicación da resolución no Diario Oficial de Galicia.</p>
    <p>Oitavo. Contra esta resolución poderase interpor recurso de alzada ante a Consellería de Economía e Industria no prazo dun mes, contado a partir do día seguinte ao da súa publicación, de conformidade co establecido na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 11 de xuño de 2014</p>
    <footer><p>Manuel Antonio Varela Rey<br>Director da Axencia Galega de Innovación</p></footer>
    <h2>ANEXO I</h2>
    <p>Código: IN.A11.00.002.15770.020.</p>
    <p>Denominación do posto: Xefatura do Departamento de Xestión da Innovación.</p>
    <p>Dependencia: Axencia Galega de Innovación.</p>
    <p>Localidade: Santiago de Compostela.</p>
    <p>Tipo de posto: N.</p>
    <p>Forma de provisión: LD.</p>
    <p>Corpo ou escala: xeral/especial.</p>
    <p>Subgrupo: A1-A2.</p>
    <p>Nivel: 28.</p>
    <p>Complemento específico: 13.698,72 euros.</p>
    <p>Tipo adscrición: AXG (adscrición exclusiva a funcionarios da Xunta de Galicia).</p>
    <p>Código: IN.A11.00.001.15770.020.</p>
    <p>Denominación do posto: Xefatura do Departamento de Xestión de Axudas.</p>
    <p>Dependencia: Axencia Galega de Innovación.</p>
    <p>Localidade: Santiago de Compostela.</p>
    <p>Tipo de posto: S.</p>
    <p>Forma de provisión: LD.</p>
    <p>Corpo ou escala: xeral.</p>
    <p>Subgrupo: A1-A2.</p>
    <p>Nivel: 28.</p>
    <p>Complemento específico: 13.698,72 euros.</p>
    <p>Tipo adscrición: AXG (adscrición exclusiva a funcionarios da Xunta de Galicia).</p>
    <p>Código: IN.A11.00.001.15770.040.</p>
    <p>Denominación do posto: Xefatura do Departamento de Xestión Económica e Orzamentaria.</p>
    <p>Dependencia: Axencia Galega de Innovación.</p>
    <p>Localidade: Santiago de Compostela.</p>
    <p>Tipo de posto: S.</p>
    <p>Forma de provisión: LD.</p>
    <p>Corpo ou escala: xeral.</p>
    <p>Subgrupo: A1-A2.</p>
    <p>Nivel: 28.</p>
    <p>Complemento específico: 13.698,72 euros.</p>
    <p>Tipo adscrición: AXG (adscrición exclusiva a funcionarios da Xunta de Galicia).</p>

