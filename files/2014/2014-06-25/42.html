---
date: '2014-06-25'
id: G1096-110614-0002
page: 28739
number: 119
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 6 de xuño de 2014 de emprazamento para o trámite de audiencia, no
  expediente número IU1/140/2012, devolta polo servizo de Correos por resultar o
  seu destinatario ausente na repartición.
range: Cédula
url: >-
  https://www.xunta.gal/dog/Publicados/2014/20140625/AnuncioG1096-110614-0002_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (LRXPAC), publícase a notificación de emprazamento para o trámite de audiencia a Jesús Manuel Rodríguez Vieites, no expediente núm. IU1/140/2012 en relación ao recurso potestativo de reposición interposto contra a Resolución do 4 de novembro de 2013, da directora da Axencia de Protección da Legalidade Urbanística; en relación coas obras consistentes en parcelación urbanística e obras de construción de edificacións, situadas no lugar de Campos de Pousada, As Travesas, parroquia de Beira, no termo municipal de Carral, provincia da Coruña </p>
    <p>O expediente mencionado encóntrase á disposición do interesado nas dependencias da Axencia de Protección da Legalidade Urbanística, sitas no edificio Witland, 1º andar, Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación desta cédula. Transcorrido o devandito prazo, a notificación entenderase producida.</p>
    <p>O interesado dispoñerá dun prazo de 10 días hábiles, contados a partir do día seguinte a aquel en que se producise a notificación, para presentar as alegacións que considere procedentes.</p>
    <p>Para que conste e lle sirva de notificación ao interesado, en cumprimento do disposto no artigo 59.5º da LRXPAC, expido e asino esta cédula.</p>
    <p>Santiago de Compostela, 6 de xuño de 2014</p>
    <footer><p>María Martínez Allegue<br>Directora da Axencia de Protección da Legalidade Urbanística</p></footer>

