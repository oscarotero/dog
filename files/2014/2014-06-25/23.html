---
date: '2014-06-25'
id: G0244-200614-0011
page: 28701
number: 119
agency: >-
  Vicepresidencia e Consellería de Presidencia, Administracións Públicas e
  Xustiza
section: VI. Anuncios. a) Administración autonómica.
title: >-
  RESOLUCIÓN do 20 de xuño de 2014, da Secretaría Xeral de Medios, pola que se
  dá publicidade do acordo polo que se convoca o concurso público para o
  outorgamento de licenzas para a prestación de servizos de comunicación
  audiovisual televisiva de titularidade privada de ámbito local.
range: Resolución
url: >-
  https://www.xunta.gal/dog/Publicados/2014/20140625/AnuncioG0244-200614-0011_gl.html
---
<h2>RESOLVO:</h2>
    <p>O Consello da Xunta de Galicia, na súa xuntanza do día 20 de xuño de 2014, aprobou as bases que rexerán o concurso público para o outorgamento de licenzas para a prestación de servizos de comunicación audiovisual televisiva de titularidade privada de ámbito local e acordou a súa convocatoria.</p>
    <p>Primeiro. Entidade adxudicadora</p>
    <p>O órgano competente para adxudicar a licenza para a prestación do servizo de comunicación audiovisual televisiva de ámbito local é o Consello da Xunta de Galicia.</p>
    <p>A Secretaría Xeral de Medios é o órgano competente para a tramitación das solicitudes.</p>
    <p>Segundo. Obxecto do concurso</p>
    <p>26 licenzas para a prestación do servizo de comunicación audiovisual televisiva de titularidade privada que se detallan no anexo desta resolución.</p>
    <p>Terceiro. Garantías</p>
    <p>Determinadas no anexo III das bases.</p>
    <p>Cuarto. Prazo e lugar de presentación</p>
    <p>Prazo de presentación: as solicitudes poderán presentarse en horario de apertura do Rexistro Xeral da Xunta de Galicia do Edificio Administrativo San Caetano dentro do prazo de trinta (30) días contado a partir do día seguinte ao da publicación deste anuncio no Diario Oficial de Galicia. </p>
    <p>Lugar de presentación: a solicitude (anexo II das bases) debidamente cuberta e os sobres pechados que conteñan a documentación sinalada nas bases deberán presentarse no Rexistro Xeral da Xunta de Galicia do Edificio Administrativo San Caetano.</p>
    <p>Así mesmo, a presentación poderá realizarse mediante envío por correo certificado con destino ao dito rexistro, caso en que o interesado deberá acreditar, co xustificante correspondente, a data de imposición do envío e comunicar no mesmo día á Secretaría Xeral de Medios, por fax ao número 981 54 12 89 ou telegrama, a remisión da solicitude, que deberá ser, en todo caso, anterior á finalización do prazo para a prestación de solicitudes. Esta acreditación poderá realizarse tamén por correo electrónico ao enderezo radiodifusion.sxmedios@xunta.es, ben que este medio soamente será válido se existe constancia da súa transmisión e recepción, das súas datas, do contido íntegro das comunicacións e de se se identifica fidedignamente o remitente e o destinatario.</p>
    <p>Quinto. Forma de presentación</p>
    <p>A establecida nas bases do concurso.</p>
    <p>Sexto. Modelo de solicitude</p>
    <p>O que figura como anexo II das bases do concurso.</p>
    <p>Sétimo. Obtención da documentación</p>
    <p>As bases e os seus anexos estarán á disposición dos solicitantes:</p>
    <p>a) No seguinte enderezo da internet: http://medios.xunta.es</p>
    <p>b) Nas dependencias da Subdirección Xeral de Réxime Xurídico e Xestión de Medios Audiovisuais da Secretaría Xeral de Medios, no Edificio Administrativo San Caetano, Santiago de Compostela (A Coruña).</p>
    <p>Oitavo. Teléfonos de información</p>
    <p>981 54 43 22/981 54 12 30.</p>
    <p>Santiago de Compostela, 20 de xuño de 2014</p>
    <footer><p>Mar Sánchez Sierra<br>Secretaria xeral de Medios</p></footer>
    <h2>ANEXO</h2>
    <table>
     <thead>
      <tr>
       <td>Ref.</td>
       <td>Denominación</td>
       <td>Canle</td>
       <td>P.R.A.</td>
       <td>Ámbito</td>
       <td>Superficie total</td>
       <td>Densidade<br>de poboación</td>
       <td>Licenzas dispoñibles</td>
      </tr>
     </thead>
     <tbody>
      <tr>
       <td>TL01C</td>
       <td>Carballo</td>
       <td>52</td>
       <td>500 W</td>
       <td>Carballo, A Laracha, Coristanco, Malpica de Bergantiños, Ponteceso, Cabana de Bergantiños e Laxe</td>
       <td>557,43 km2</td>
       <td>74 hab/km2</td>
       <td>1</td>
      </tr>
      <tr>
       <td>TL03C</td>
       <td>Ferrol</td>
       <td>34</td>
       <td>1 kW</td>
       <td>Ferrol, Narón, Fene, Valdoviño, Neda, Mugardos, Ares e San Sadurniño</td>
       <td>346,34 km2</td>
       <td>445 hab/km2</td>
       <td>1</td>
      </tr>
      <tr>
       <td>TL06C</td>
       <td>Vimianzo</td>
       <td>51</td>
       <td>50 W</td>
       <td>Vimianzo, Cee, Camariñas, Muxía, Zas, Fisterra, Dumbría e Corcubión</td>
       <td>711,94 km2</td>
       <td>65 hab/km2</td>
       <td>2</td>
      </tr>
      <tr>
       <td>TL07C</td>
       <td>As Pontes de García Rodríguez</td>
       <td>24</td>
       <td>100 W</td>
       <td>As Pontes de García Rodríguez, Pontedeume, Cabanas, Monfero, A Capela e Muras</td>
       <td>702,43 km2</td>
       <td>225 hab/km2</td>
       <td>3</td>
      </tr>
      <tr>
       <td>TL01LU</td>
       <td>Chantada</td>
       <td>52</td>
       <td>50 W</td>
       <td>Chantada, Taboada e Carballedo</td>
       <td>442,85 km2</td>
       <td>38 hab/km2</td>
       <td>2</td>
      </tr>
      <tr>
       <td>TL03LU</td>
       <td>Monforte de Lemos</td>
       <td>49</td>
       <td>100 W</td>
       <td>Monforte de Lemos, O Saviñao, Pantón, Sober, A Pobra do Brollón e Bóveda</td>
       <td>940,48 km2</td>
       <td>38 hab/km2</td>
       <td>1</td>
      </tr>
      <tr>
       <td>TL04LU</td>
       <td>Vilalba</td>
       <td>64</td>
       <td>100 W</td>
       <td>Vilalba, Guitiriz, Castro de Rei, Cospeito, A Pastoriza, Begonte, Abadín e Xermade</td>
       <td>1.691,16 km2</td>
       <td>28 hab/km2</td>
       <td>2</td>
      </tr>
      <tr>
       <td>TL05LU</td>
       <td>Viveiro</td>
       <td>40</td>
       <td>100 W</td>
       <td>Viveiro, Foz, Ribadeo, Burela, Cervo, Xove e Barreiros</td>
       <td>565,75 km2</td>
       <td>96 hab/km2</td>
       <td>2</td>
      </tr>
      <tr>
       <td>TL01OU</td>
       <td>O Barco de Valdeorras</td>
       <td>56</td>
       <td>100 W</td>
       <td>O Barco de Valdeorras, A Rúa, Vilamartín de Valdeorras, Carballeda de Valdeorras, Rubiá, A Veiga, O Bolo e Petín</td>
       <td>769,68 km2</td>
       <td>37 hab/km2</td>
       <td>2</td>
      </tr>
      <tr>
       <td>TL02OU</td>
       <td>O Carballiño</td>
       <td>49</td>
       <td>100 W</td>
       <td>O Carballiño, Boborás, Maside, San Cristovo de Cea, O Irixo, Piñor, Beariz e San Amaro</td>
       <td>535,34 km2</td>
       <td>54 hab/km2</td>
       <td>2</td>
      </tr>
      <tr>
       <td>TL04OU</td>
       <td>Verín</td>
       <td>49</td>
       <td>100 W</td>
       <td>Verín, Monterrei, Vilardevós, Cualedro, Riós, Oímbra, Laza e Castrelo do Val</td>
       <td>1.061,38 km2</td>
       <td>27 hab/km2</td>
       <td>2</td>
      </tr>
      <tr>
       <td>TL02PO</td>
       <td>Ponteareas</td>
       <td>29</td>
       <td>100 W</td>
       <td>Ponteareas, Tui, Salvaterra de Miño, Mondariz e As Neves</td>
       <td>407,04 km2</td>
       <td>135 hab/km2</td>
       <td>1</td>
      </tr>
      <tr>
       <td>TL03PO</td>
       <td>Pontevedra</td>
       <td>29</td>
       <td>1 kW</td>
       <td>Pontevedra, Marín, Poio, Ponte Caldelas, Vilaboa e Cotobade</td>
       <td>447,46 km2</td>
       <td>300 hab/km2</td>
       <td>3</td>
      </tr>
      <tr>
       <td>TL05PO</td>
       <td>Vilagarcía de Arousa</td>
       <td>47</td>
       <td>500 W</td>
       <td>Vilagarcía de Arousa, A Estrada, Sanxenxo, Cambados, O Grove, Vilanova de Arousa e Caldas de Reis</td>
       <td>524,14 km2</td>
       <td>225 hab/km2</td>
       <td>2</td>
      </tr>
     </tbody>
    </table>

