---
date: '2014-04-08'
id: G0181-250314-0001
page: 15759
number: 68
agency: Axencia Galega de Infraestruturas
section: VI. Anuncios. a) Administración autonómica.
title: >-
  RESOLUCIÓN do 13 de marzo de 2014, do Servizo de Infraestruturas da Coruña,
  pola que se sinala a data para o levantamento de actas previas á ocupación dos
  bens e dereitos afectados polas obras, declaradas de emerxencia, para a
  estabilización do noiro da AC-550 ao seu paso polo concello de Muros (puntos
  quilométricos do 38+000 ao 39+500).
range: Resolución
url: >-
  https://www.xunta.gal/dog/Publicados/2014/20140408/AnuncioG0181-250314-0001_gl.html
---
<p>O artigo 28 do vixente Estatuto de autonomía de Galicia establece no seu número 2 a competencia da Comunidade Autónoma galega no desenvolvemento lexislativo e a execución da lexislación do Estado en materia de expropiación forzosa.</p>
    <p>Con data do 20 de febreiro de 2014, a Xunta de Galicia procedeu á declaración da utilidade pública e urxente ocupación dos bens e dereitos necesarios para os efectos de expropiación para a mencionada obra mediante Decreto 23/2014, publicado no <em>Diario Oficial de Galicia</em> do 4 de marzo de 2014.</p>
    <p>Na súa virtude, e en cumprimento do disposto nos artigos 52 da vixente Lei de expropiación forzosa, do 16 de decembro de 1954 e 56 e seguintes do regulamento para a súa aplicación, este servizo, en uso das facultades que lle confire o artigo 98 da mencionada lei, resolveu convocar os titulares de bens e dereitos afectados que figuran na relación exposta no taboleiro de anuncios do Concello de Muros para que comparezan nos lugares, nas datas e horas que se detallan a seguir, co fin de proceder ao levantamento das actas previas ás ocupacións, en que se recollerán os datos necesarios para determinar os dereitos afectados, o seu valor e os prexuízos determinantes da rápida ocupación, sen prexuízo de se trasladaren ao lugar dos predios, se o consideran necesario.</p>
    <p>Termo municipal de Muros.</p>
    <p>Lugar: Casa do Concello de Muros.</p>
    <p>Data: 22 de abril de 2014, das 10.00 ata as 12.00 horas.</p>
    <p>A relación de titulares cos bens e dereitos afectados, así como o plano parcelario correspondente, estará exposta no Concello de Muros e no Servizo de Infraestruturas da Coruña (r/ Vicente Ferrer nº 2, 8ª planta).</p>
    <p>Ao dito acto deberán acudir os titulares afectados persoalmente ou representados pola persoa debidamente autorizada para actuar no seu nome, e achegarán os documentos acreditativos da súa titularidade, o documento nacional de identidade e o último recibo da contribución; tamén poden facerse acompañar, pola súa conta, se o consideran oportuno, dos seus peritos e notarios.</p>
    <p>Así mesmo, e no cumprimento do establecido no artigo 56 do regulamento da Lei de expropiación forzosa, ábrese información pública durante un prazo de quince días, contados a partir do seguinte ao da publicación da presente resolución e ata o momento do levantamento da acta previa correspondente, co fin de que os interesados poidan formular por escrito, ante este Servizo de Infraestruturas da Coruña (r/ Vicente Ferrer nº 2, 8ª planta), as alegacións que consideren pertinentes co obxecto de emendar posibles erros padecidos ao relacionar os bens afectados pola urxente ocupación.</p>
    <p>Así mesmo, comunícase que deberán comparecer ao acto coas escrituras de propiedade dos predios e o documento nacional de identidade.</p>
    <p>A Coruña, 13 de marzo de 2014</p>
    <footer><p>Antonio López Blanco<br>Xefe do Servizo de Infraestruturas da Coruña</p></footer>

