---
date: '2014-04-08'
id: L148-190314-0001
page: 15781
number: 68
agency: Concello de Miño
section: VI. Anuncios. b) Administración local.
title: >-
  ACORDO do 7 de marzo de 2014, da Xunta de Goberno Local, sobre a aprobación
  definitiva do proxecto de expropiación forzosa, polo procedemento de taxación
  conxunta, dos bens e dereitos necesarios para a apertura de vía na
  Pedreira-Bemantes.
range: Acordo
url: >-
  https://www.xunta.gal/dog/Publicados/2014/20140408/AnuncioL148-190314-0001_gl.html
---
<p>A Xunta de Goberno Local, na sesión extraordinaria realizada o día 7 de marzo de 2014, adoptou o acordo que se transcribe a seguir:</p>
    <p>Visto o expediente tramitado para levar a cabo a expropiación forzosa, polo procedemento de taxación conxunta, dos bens e dereitos necesarios para proceder á apertura dunha vía pública na zona da Pedreira, na parroquia de Bemantes. </p>
    <p>Visto que o expediente se someteu á exposición pública polo prazo dun mes e que se procedeu así mesmo á notificación individual das taxacións aos titulares de bens e dereitos.</p>
    <p>Visto que durante o prazo de exposición pública se efectuaron alegacións por parte de Antonio Sabín González.</p>
    <p>Visto que con data do 24.2.2014 se emitiu informe técnico no cal se propón aceptar parcialmente as alegacións presentadas.</p>
    <p>Despois de examinar os informes técnicos e xurídicos que constan no expediente, a Xunta de Goberno Local, por maioría absoluta e unanimidade dos concelleiros asistentes (cinco dun total de cinco), acorda:</p>
    <p>Primeiro. Aceptar parcialmente as alegacións presentadas por Antonio Sabín González, en virtude do informe emitido polos servizos técnicos municipais, do cal se achegará copia, sendo o prezo para a parcela A de 14,90 euros/m2, entendendo con el as seguintes actuacións no expediente, na súa calidade de herdeiro.</p>
    <p>Segundo. Aprobar definitivamente o expediente expropiatorio, polo procedemento de taxación conxunta, dos bens e dereitos necesarios para proceder á apertura dunha vía pública na zona da Pedreira, na parroquia de Bemantes, para os efectos previstos nos artigos 143 e 144 da Louga. </p>
    <p>Terceiro. Notificarlles esta resolución de forma individualizada aos interesados titulares de bens e dereitos que figuran no expediente, aos cales se lles achegará a correspondente folla de valoración e conferiráselles un prazo de 20 días hábiles, durante o cal poderán manifestar por escrito ante este concello a súa desconformidade coa valoración establecida no expediente aprobado, en cuxo caso se dará traslado do expediente e da folla de valoración impugnada ao Xurado de Expropiación para os efectos de fixar o prezo xusto, coa advertencia de que, unha vez transcorrido o citado prazo de vinte días sen que se formule oposición á valoración, se entenderá aceptada a que se fixa na presente resolución aprobatoria do expediente e determinado o prezo xusto definitivamente e de conformidade co artigo 143, números 7 e 8, da Lei 9/2002, de ordenación urbanística de Galicia.</p>
    <p>Cuarto. Publicar esta resolución no <em>Diario Oficial de Galicia</em>, no <em>Boletín Oficial </em>da provincia e no taboleiro municipal. Esta publicación servirá de notificación para os interesados que resulten descoñecidos ou respecto dos que se ignore o lugar para a práctica da notificación, de acordo co previsto no artigo 59 da Lei 30/1992.</p>
    <p>Contra esta resolución, que pon fin á vía administrativa, poderase interpor recurso contencioso-administrativo ante o Xulgado do Contencioso-Administrativo da Coruña, dentro do prazo de dous meses, contados a partir do día seguinte ao da data de notificación ou publicación, segundo o artigo 46.1 da Lei 29/1998, do 13 de xullo, reguladora da xurisdición contencioso-administrativa. Así mesmo, poderase interpor recurso potestativo de reposición ante o propio órgano que a ditou, dentro do prazo dun mes, contado a partir do día seguinte ao da data de notificación desta resolución, en cuxo caso, ata que sexa resolto expresamente ou se produza o seu presunto rexeitamento por silencio, non se poderá interpor o recurso contencioso-administrativo, todo isto segundo os artigos 48, 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro. </p>
    <p>Todo isto sen prexuízo de que, en caso de desconformidade coa valoración establecida, os interesados dispoñan dun prazo de vinte días para manifestar a súa desconformidade ante o Concello de Miño, tal como se indica no punto terceiro da resolución. </p>
    <p>Miño, 19 de marzo de 2014</p>
    <footer><p>Jesús Veiga Sabín<br>Alcalde</p></footer>
    <h2>ANEXO<br>Relación de propietarios e parcelas afectadas polo expediente de expropiación</h2>
    <table>
     <tbody>
      <tr>
       <td>Predio<br>expte.</td>
       <td>Propietario/a</td>
       <td>Domicilio</td>
       <td>Ref. catastral</td>
       <td>Superf.<br>(m²)</td>
      </tr>
      <tr>
       <td>1</td>
       <td>Antonio Sabín González</td>
       <td>Bemantes, nº 1, Miño</td>
       <td>6891603NH6969S0001KK</td>
       <td>113,45</td>
      </tr>
      <tr>
       <td>2</td>
       <td>Olimpia López Viaduro</td>
       <td>Bemantes, nº 6 A, Miño</td>
       <td>6891602NH6969S0001KK</td>
       <td>20,92</td>
      </tr>
     </tbody>
    </table>

