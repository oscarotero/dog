---
date: '2014-08-01'
id: C3K1-210714-0002
page: 33382
number: 145
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 3 de xullo de 2014, da Xefatura Territorial de Lugo, pola que se
  notifica o acordo de inicio do expediente sancionador 2014088TA-LU por
  infraccións en materia sanitaria.
range: Cédula
url: >-
  https://www.xunta.gal/dog/Publicados/2014/20140801/AnuncioC3K1-210714-0002_gl.html
---
<p>Con data do 16 de xuño de 2014, a xefa territorial da Consellería de Sanidade de Lugo ditou acordo de inicio do expediente sancionador 2014088TA-LU incoado a Marcos González Pérez.</p>
    <p>Intentada a notificación deste acordo segundo o disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e non sendo posible a súa práctica, por medio desta cédula, e ao abeiro do disposto no número 5 do referido artigo, notifícaselle a Marcos González Pérez o contido do referido acordo que figura como anexo para que poida ter coñecemento del.</p>
    <p>Así mesmo, fáiselle saber o dereito que o asiste, ao abeiro do disposto no número 1 do artigo 16 do Real decreto 1398/1993, do 4 de agosto, polo que se aproba o Regulamento para o exercicio da potestade sancionadora, para presentar alegacións, ante esta xefatura territorial, no prazo de quince (15) días hábiles, contados desde o seguinte ao da publicación da presente cédula, lembrándolle o seu dereito a consultar o expediente, depositado nas dependencias desta xefatura, sita na rúa Montevideo, 9, de Lugo, e a obter, de ser o caso, copia del, segundo o previsto na letra a) do artigo 35 da Lei 30/1992, do 26 de novembro.</p>
    <p>Advírteselle tamén que, de non efectuar alegacións sobre o contido do dito acordo no citado prazo, o acordo de inicio poderá ser considerado proposta de resolución cando conteña un pronunciamento preciso acerca da responsabilidade imputada, cos efectos previstos nos artigos 18 e 19 do citado regulamento.</p>
    <p>Esta cédula expídese para que conste e lle sirva de notificación ao interesado, en cumprimento do disposto no artigo 59.5 da xa citada Lei 30/1992, do 26 de novembro.</p>
    <p>Lugo, 3 de xullo de 2014</p>
    <footer><p>P.S. (Decreto 33/2014, da Consellería de Sanidade, do 18 de marzo)<br>Beatriz Roca Castro<br>Xefa do Servizo de Xestión</p></footer>
    <h2>ANEXO</h2>
    <p>Nº expediente: 2014088TA-LU.</p>
    <p>Denunciado: Marcos González Pérez.</p>
    <p>DNI: 33549674B.</p>
    <p>Último enderezo coñecido: rúa Montirón, 82, 2º B, 27002 Lugo.</p>
    <p>Feitos imputados: infracción da lexislación aplicable en materia sanitaria. </p>
    <p>Preceptos presuntamente infrinxidos: artigos 7.u) e 19.2.a) da Lei 28/2005, do 26 de decembro, modificada pola Lei 42/2010, de medidas sanitarias fronte ao tabaquismo e reguladora da venda, a subministración, o consumo e a publicidade dos produtos do tabaco.</p>
    <p>Tipificación provisional: leve.</p>
    <p>Sanción proposta: trinta euros (30 €).</p>

