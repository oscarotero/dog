---
date: '2014-02-24'
id: G2346-040214-0001
page: 7906
number: 37
agency: Xulgado do Social número 3 da Coruña
section: V. Administración de xustiza.
title: EDICTO (1096/2011).
range: Edicto
url: >-
  https://www.xunta.gal/dog/Publicados/2014/20140224/AnuncioG2346-040214-0001_gl.html
---
<p>Juan Rey Pita, secretario xudicial do Xulgado do Social número 3 da Coruña, fago saber que no procedemento ordinario 1096/2011 deste xulgado do social, seguido por instancia de Alain Muíño Gende contra a empresa Carpintería Carreira, S.L., o Fondo de Garantía Salarial e Juan José Carballido Núñez, sobre ordinario, ditouse a seguinte resolución:</p>
    <p>«Decido:</p>
    <p>1º. Que, estimando a demanda formulada por Alain Muíño Gende contra a empresa Carpintería Carreira, S.L., condeno esta a aboarlle á parte demandante 5.089,71 euros líquidos, así como 1.099,57 euros en concepto de xuros moratorios ata a presente sentenza.</p>
    <p>2º. Desestímase a demanda fronte a Juan José Carballido Núñez.</p>
    <p>3º. O Fogasa deberá pasar pola presente resolución nos termos do artigo 23.6, inciso primeiro, da LRXS e artigo 33 do ET.</p>
    <p>Notifíquese esta sentenza ás partes advertindo que contra ela poderán interpoñer recurso de suplicación ante o Tribunal Superior de Xustiza, que deberá ser anunciado por comparecencia ou mediante escrito neste xulgado, dentro dos cinco días seguintes á notificación desta sentenza, ou por simple manifestación no momento en que se lle practique a notificación. Advírtase igualmente ao recorrente que non sexa traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros na conta aberta en Banesto (0030 1846) a nome deste xulgado co número 1533 0000 36 1096 11, acreditando mediante a presentación do xustificante de ingreso no período comprendido ata a formalización do recurso, así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado, co número 1533 0000 60 1096 11, a cantidade obxecto de condena, ou formalizar aval bancario pola devandita cantidade en que se faga constar a responsabilidade solidaria do avalista, incorporándoos a este xulgado co anuncio de recurso. En todo caso, o recorrente deberá designar letrado para a tramitación do recurso, no momento de anuncialo.</p>
    <p>Así por esta a miña sentenza, definitivamente xulgando, pronúncioo, mándoo e asínoo».</p>
    <p>Publicación. Lida e publicada foi a anterior sentenza polo maxistrado que a ditou, estando celebrando audiencia pública no día da data, do que dou fe.</p>
    <p>E para que sirva de notificación en legal forma a Carpintería Carreira, S.L. e a Juan José Carballido Núñez, expido o presente edicto para a súa inserción no <em>Diario Oficial de Galicia.</em> </p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 4 de febreiro de 2014</p>
    <footer><p>O secretario xudicial</p></footer>

