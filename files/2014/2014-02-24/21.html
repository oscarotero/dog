---
date: '2014-02-24'
id: G0007-040214-0001
page: 7914
number: 37
agency: Xulgado do Social número 3 de Santiago de Compostela
section: V. Administración de xustiza.
title: EDICTO (914/2013).
range: Edicto
url: >-
  https://www.xunta.gal/dog/Publicados/2014/20140224/AnuncioG0007-040214-0001_gl.html
---
<p>Susana Varela Amboage, secretaria xudicial do Xulgado do Social número 3 de Santiago de Compostela, fago saber que no procedemento de despedimento/cesamentos en xeral 914/2013 deste xulgado do social, seguido por instancia de Patricia Iglesias Bermúdez contra a empresa Tórculo Artes Gráficas, S.A., Randstad Empleo ETT, Fotocopias Maxín, S.L.U. e o Fondo de Garantía Salarial, se ditou a seguinte resolución:</p>
    <p>Dilixencia de ordenación.</p>
    <p>Secretaria xudicial: Susana Varela Amboage.</p>
    <p>En Santiago de Compostela o catro de febreiro de dous mil catorce.</p>
    <p>O anterior escrito presentado por José Antonio Montero Vilar únase e, á vista do contido e da coincidencia de sinalamentos acreditada, suspéndense os actos de conciliación e xuízo previstos para o día 27 de febreiro de 2014, quedando os autos pendentes do ditame de resolución co novo sinalamento.</p>
    <p>Únase o escrito presentado pola administradora concursal María Sierra Rodríguez e confírase traslado deste ás partes co fin de que no prazo dunha audiencia aleguen o que ao seu dereito conveña respecto á finalización do procedemento por carencia sobrevida de obxecto.</p>
    <p>A anterior citación remitida a Fotocopias Maxín, S.L.U. únase e, á vista do resultado negativo da notificación efectuada de modo persoal polo SCAE de Santiago no domicilio indicado á devandita empresa no procedemento de despedimento 915/2013 tramitado por este xulgado, consúltense as bases de datos informáticas co fin de indagar o novo domicilio da devandita empresa.</p>
    <p>Á vista do resultado da indagación domiciliaria, notifíquese e confírase traslado a Fotocopias Maxín, S.L. a través de edictos que se inserirán no <em>Diario Oficial de Galicia</em> e no taboleiro de anuncios deste xulgado.</p>
    <p>Advírtese ao destinatario Fotocopias Maxín, S.L.U. que ten á súa disposición neste xulgado a demanda e demais resolucións e documentos que figuran no procedemento e que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 4 de febreiro de 2014</p>
    <footer><p>A secretaria xudicial</p></footer>

