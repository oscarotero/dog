---
date: '2014-01-16'
id: CA01-070114-0001
page: 1820
number: 10
agency: Consellería de Facenda
section: VI. Anuncios. a) Administración autonómica.
title: >-
  ANUNCIO do 7 de xaneiro de 2014, da Dirección Xeral da Función Pública, polo
  que se notifican as resolucións recaídas nos recursos de reposición
  interpostos por Fernando Rodríguez Espasandín e Laura Rodríguez Espasandín.
range: Anuncio
url: >-
  https://www.xunta.gal/dog/Publicados/2014/20140116/AnuncioCA01-070114-0001_gl.html
---
<p>O 16 de decembro de 2013 o director xeral da Función Pública ditou resolucións no que atinxe aos recursos de reposición formulados por Fernando Rodríguez Espasandín e Laura Rodríguez Espasandín contra a Resolución do 31 de outubro de 2013 pola que se ordena a publicación do Acordo do Consello da Xunta de Galicia do 31 de outubro de 2013 polo que se aproba a relación de postos de traballo da Axencia Galega de Innovación.</p>
    <p>Logo de tentar, dúas veces, as notificacións das citadas resolucións a través do servizo de Correos nos domicilios indicados polas persoas interesadas para os efectos de notificacións, estas non se puideron practicar e foron devoltas polo dito servizo, por non retirado tras os dous intentos en que consta ausente na repartición.</p>
    <p>Polo exposto, esta dirección xeral, en cumprimento do disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, en virtude deste anuncio, notifica a Fernando Rodríguez Espasandín e Laura Rodríguez Espasandín as resolucións antes referidas.</p>
    <p>As persoas interesadas poden recoller as respectivas resolucións mediante comparecencia nas dependencias da Subdirección Xeral de Réxime Xurídico e Relacións Laborais da Dirección Xeral da Función Pública (Edificio Administrativo San Caetano, s/n, 1-3º, Santiago de Compostela), no prazo de dez días contados a partir do seguinte ao da publicación deste anuncio no Diario Oficial de Galicia.</p>
    <p>Contra as presentes resolucións, que poñen fin á vía administrativa, poderán interpoñer recurso contencioso-administrativo, no prazo de dous meses contados a partir do día seguinte ao da súa comparecencia para recoller a resolución, ou ao do transcurso do prazo previsto no parágrafo anterior sen que as persoas interesadas comparezan, perante a Sala do Contencioso-Administrativo do Tribunal Superior de Xustiza de Galicia, conforme os artigos 8.2 e 10 da Lei 29/1998, do 13 de xullo, reguladora da xurisdición contencioso-administrativa (BOE número 167, do 14 de xullo).</p>
    <p>Santiago de Compostela, 7 de xaneiro de 2014</p>
    <footer><p>José María Barreiro Díaz<br>Director xeral da Función Pública</p></footer>

