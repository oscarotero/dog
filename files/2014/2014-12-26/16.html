---
date: '2014-12-26'
id: G0007-051214-0001
page: 52658
number: 247
agency: Xulgado do Social número 3 de Santiago de Compostela
section: V. Administración de xustiza.
title: EDICTO (493/2014).
range: Edicto
url: >-
  https://www.xunta.gal/dog/Publicados/2014/20141226/AnuncioG0007-051214-0001_gl.html
---
<p>Susana Varela Amboage, secretaria xudicial do Xulgado do Social número 3 de Santiago de Compostela, fago saber que no procedemento de despedimento obxectivo individual 493/2014 deste xulgado do social, seguido por instancia de Philipp Lukas Frommenwiler contra Activ Solar Energietecnik GMBH e o Fondo de Garantía Salarial, sobre despedimento, ditouse sentenza número 438, cuxo encabezamento e resolución son do teor literal:</p>
    <p>«Sentenza.</p>
    <p>En Santiago de Compostela, 12 de novembro de 2014.</p>
    <p>Vistos por Carolina Nores Díaz, maxistrada-xuíza en comisión de servizo do Xulgado do Social número 3 de Santiago de Compostela e o seu partido, os presentes autos de xuízo número 493/2014 seguidos por instancia de Philipp Lukas Frommenwiler, asistido polo letrado José Ignacio Lorenzo, contra a entidade Activ Solar Energietenik GMBH e o Fogasa, que non comparece a pesar de estar debidamente citada, sobre despedimento obxectivo individual.</p>
    <p>Resolución:</p>
    <p>1º. Estimo a demanda sobre despedimento formulada Philipp Lukas Frommenwiler, asistido polo letrado José Ignacio Lorenzo, contra a entidade Activ Solar Energietenik GMBH e o Fogasa e, en consecuencia, declaro a improcedencia do despedimento, con condena da empresa indicada a que readmita inmediatamente o traballador nas mesmas condicións que rexían antes de producirse o despedimento, con aboamento dos salarios de tramitación (calculados a razón de 153,42 €/día) ou ben, a elección do empresario, á extinción da relación laboral con aboamento da indemnización detallada no número segundo desta resolución. </p>
    <p>A dita opción deberá exercerse en cinco días a partir da notificación desta sentenza, mediante escrito ou comparecencia ante este xulgado. Transcorrido o devandito prazo sen que o empresario optase, entenderase que procede a readmisión.</p>
    <p>2º. A indemnización segundo o disposto no número anterior sería de 33.253,78 euros.</p>
    <p>Non procede condenar nesta instancia o Fogasa, sen prexuízo da súa responsabilidade nos termos do artigo 33 do ET.</p>
    <p>Notifíquese ás partes a presente resolución facéndolles saber que fronte a ela poderán interpoñer recurso de suplicación para ante a Sala do social do Tribunal Superior de Xustiza de Galicia, no prazo de cinco días contados desde o seguinte ao da súa notificación.</p>
    <p>A anterior resolución entregarase ao secretario para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mándoo e asínoo».</p>
    <p>E para que sirva de notificación en legal forma a Activ Solar Nergietecnik, en ignorado paradoiro, expido o presente edicto para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións sexan forma de autos ou sentenzas, ou cando se trate de emprazamento.</p>
    <p>Santiago de Compostela, 4 de decembro de 2014</p>
    <footer><p>A secretaria xudicial</p></footer>

