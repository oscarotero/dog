---
date: '2014-04-03'
id: G2347-130314-0001
page: 14809
number: 65
agency: Xulgado do Social número 4 da Coruña
section: V. Administración de xustiza.
title: EDICTO (803/2010).
range: Edicto
url: >-
  https://www.xunta.gal/dog/Publicados/2014/20140403/AnuncioG2347-130314-0001_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos número 803/2010, por instancia de María Luz Caamaño Caamaño contra Servicur Limpiezas y Mantenimientos, S.L., Concello da Coruña, Samyl, S.L., Ingesan, S.L., Grupo OML, as empresas Limpergal, S.L., Lisescon e Amansur, S.L., Eurodiba Inhouse, S.L. e o Fondo de Garantía Salarial, sobre cantidade, en que recaeu sentenza con data do 27.2.2014 que, copiada nos particulares necesarios, di así:</p>
    <p>Resolución.</p>
    <p>Estímase parcialmente a demanda interposta por María Luz Caamaño Caamaño e Esperanza Rivas Dobén fronte a Servicur Limpiezas y Mantenimiento, S.L., Concello da Coruña, Samyl, S.L., Ingesan, S.L., Grupo OHL Limpergal, S.L., Lisescon e Amansur, S.L., Eurodiba Inhouse, S.L. e, en consecuencia: </p>
    <p>Absólvese o Concello da Coruña e as empresas Grupo OHL Limpergal, S.L., Lisescon e Amansur, S.L., Eurodiba Inhouse, S.L.</p>
    <p>Condénanse solidariamente as empresas Servicur Limpiezas y Mantenimiento, S.L., Samyl, S.L. e Ingesan, S.L. a aboar ás demandantes as seguintes cantidades: </p>
    <p>• A María Luz Caamaño Caamaño a cantidade de 4.353,68 euros.</p>
    <p>• A Esperanza Rivas Dobén a cantidade de 4.353,68 euros. </p>
    <p>Notifíquese a resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, que se deberá anunciar neste xulgado no prazo dos cinco días seguintes ao da notificación desta resolución, para o cal abondará a manifestación da parte ou do seu avogado, graduado social colexiado ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina Nicolás E. Pita Lloveres, maxistrado xuíz do Xulgado do Social número 4 da Coruña.</p>
    <p>E para que conste, para os efectos da súa publicación no Diario Oficial de Galicia, co fin de que sirva de notificación en forma ás empresas Servicur Limpiezas y Mantenimiento, S.L., Limpergal, S.L., Lisescon e Amansur, S.L. e Eurodiba Inhouse, S.L., expido e asino este edicto.</p>
    <p>A Coruña, 10 de marzo de 2014</p>
    <footer><p>A secretaria xudicial</p></footer>

