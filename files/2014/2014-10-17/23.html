---
date: '2014-10-17'
id: CA01-131014-0001
page: 44625
number: 199
agency: Consellería de Facenda
section: IV. Oposicións e concursos.
title: >-
  RESOLUCIÓN  do  10  de  outubro  de  2014,  da  Dirección  Xeral  da  Función
  Pública, pola que se aproban e se fan públicas as listaxes provisionais de
  admitidos/as e excluídos/as do proceso selectivo para o ingreso no corpo
  superior de Administración da Xunta de Galicia, subgrupo A1, escala de
  letrados/as.
range: Resolución
url: >-
  https://www.xunta.gal/dog/Publicados/2014/20141017/AnuncioCA01-131014-0001_gl.html
---
<p>De conformidade co establecido no artigo 12 do Regulamento de selección de persoal da Administración da Comunidade Autónoma de Galicia e na base I.4 das que rexen o proceso selectivo convocado pola Orde do 9 de maio de 2014 (DOG núm. 96, do 21 de maio), esta dirección xeral</p>
    <p class="dog-centrado-sin-cursiva-c-a">RESOLVE:</p>
    <p>Aprobar as listaxes provisionais de admitidos/as e excluídos/as ao proceso selectivo para o ingreso no corpo superior de Administración da Xunta de Galicia, subgrupo A1, escala de letrados/as.</p>
    <p>Nas ditas listaxes provisionais non figura ningún/ninguhna aspirante excluído/a.</p>
    <p>A listaxe de aspirantes admitidos/as poderase consultar na páxina web da Xunta de Galicia (www.xunta.es) e estará á disposición dos aspirantes no Servizo do Rexistro Xeral e Información da Vicepresidencia e Consellería de Presidencia, Administracións Públicas e Xustiza, nas oficinas de Rexistro e Información dos edificios administrativos da Xunta de Galicia e nas súas oficinas comarcais.</p>
    <p>Os/as aspirantes que non figuren na listaxe de admitidos/as disporán dun plazo de dez días hábiles, contados a partir do día seguinte ao da publicación desta resolución no <em>Diario Oficial de Galicia</em>, para reclamar ou emendar o defecto que motivou a dita falta de inclusión.</p>
    <p>Os/as aspirantes que dentro do prazo sinalado non emenden os defectos que motivaron a súa exclusión serán definitivamente excluídos/as.</p>
    <p>Santiago de Compostela, 10 de outubro de 2014</p>
    <footer><p>José María Barreiro Díaz<br>Director xeral da Función Pública</p></footer>

