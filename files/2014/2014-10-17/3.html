---
date: '2014-10-17'
id: CA04-101014-0015
page: 44525
number: 199
agency: Consellería de Economía e Industria
section: III. Outras disposicións.
title: >-
  ORDE do 10 de outubro de 2014 pola que se amplía o prazo de xustificación das
  subvencións para a modernización, establecemento de novas fórmulas e medios de
  comercialización no sector comerciante retallista e artesanal galego,
  cofinanciadas polo Fondo Europeo de Desenvolvemento Rexional (Feder), no marco
  do programa operativo Feder Galicia 2007-2013, e se procede á súa convocatoria
  para o ano 2014 (código de procedemento IN201H).
range: Orde
url: >-
  https://www.xunta.gal/dog/Publicados/2014/20141017/AnuncioCA04-101014-0015_gl.html
---
<footer><p><img src="/dog/Publicados/2014/20141017/AnuncioCA04-101014-0015_gl-web-images/FEDER_PROXECTO%20COFINAN_fmt.jpeg" alt="missing image file"></p></footer>
    <p>A Orde do 24 de xullo de 2014, publicada no <em>Diario Oficial de Galicia</em> núm. 145, do 1 de agosto, establece as bases reguladoras para a concesión, en réxime de concorrencia competitiva, de subvencións para a modernización, establecemento de novas fórmulas e medios de comercialización no sector comerciante retallista e artesanal galego, cofinanciadas polo Fondo Europeo de Desenvolvemento Rexional (Feder), no marco do programa operativo Feder Galicia 2007-2013, e procede á súa convocatoria para o ano 2014 (código de procedemento IN201H).</p>
    <p>No artigo 1.3, parágrafo primeiro do anexo I-Bases reguladoras, establece a consideración de actuacións subvencionables sempre que sexan realizadas e efectivamente pagadas desde o 1 de xaneiro de 2014 ata a data límite de xustificación establecida no artigo 19. </p>
    <p>O artigo 19.1, do anexo I-Bases reguladoras establece que o pagamento da subvención quedará condicionada á presentación, nos lugares sinalados no artigo 2.2 da convocatoria, fixando o prazo para presentala ata o 10 de novembro de 2014.</p>
    <p>Tendo en conta o volume de solicitudes presentadas e o longo proceso de avaliación e co fin de optimizar os procesos de xestión e dado que non se causa prexuízo a terceiros, procede modificar o artigo 19.1 do anexo I da orde, ampliando o prazo ata unha data que permita a mellor xustificación por parte dos/as beneficiarios/as.</p>
    <p>A teor do exposto, en virtude das competencias que ten atribuída a Consellería de Economía e Industria en materia de comercio interior, e no exercicio das atribucións que me foron conferidas, </p>
    <h2>DISPOÑO:</h2>
    <p> Artigo 1. Modificación do artigo 19.1 do anexo I da Orde do 24 de xullo de 2014 pola que se establecen as bases reguladoras para a concesión en réxime de concorrencia competitiva, de subvencións para a modernización, establecemento de novas fórmulas e medios de comercialización no sector comerciante retallista e artesanal galego, cofinanciadas polo Fondo Europeo de Desenvolvemento Rexional (Feder), no marco do programa operativo Feder Galicia 2007-2013, e se procede á súa convocatoria para o ano 2014 (código de procedemento IN201H).</p>
    <p>O primeiro parágrafo do artigo 19.1 do anexo I da referida orde queda redactado nos seguintes termos:</p>
    <p>«1. O pagamento da subvención quedará condicionada á presentación, nos lugares sinalados no artigo 2.2 da convocatoria e ata o 24 de novembro de 2014, do orixinal ou copia compulsada da seguinte documentación: (...)».</p>
    <p>Disposición derradeira</p>
    <p>Esta resolución entrará en vigor o día seguinte ao da súa publicación no <em>Diario Oficial de Galicia.</em></p>
    <p>Santiago de Compostela, 10 de outubro de 2014</p>
    <footer><p>Francisco José Conde López<br>Conselleiro de Economía e Industria</p></footer>

