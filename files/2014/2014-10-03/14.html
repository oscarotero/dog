---
date: '2014-10-03'
id: G1994-160914-0001
page: 43210
number: 189
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (4164/2012 MFV).
range: Edicto
url: >-
  https://www.xunta.gal/dog/Publicados/2014/20141003/AnuncioG1994-160914-0001_gl.html
---
<p>Tipo e número de recurso: recurso de suplicación 4164/2012-MFV.</p>
    <p>Xulgado de orixe/autos: demanda 410/2011 do Xulgado do Social número 4 de Pontevedra.</p>
    <p>Recorrente: empresa José Luis Azcueta Uriarte.</p>
    <p>Recorrido: Dan Viorel Parvanovici.</p>
    <p>Graduado social: Juan Alberto Campos Couso.</p>
    <p>Socorro Bazarra Varela, secretaria xudicial da Sala do Social do Tribunal Superior de Xustiza de Galicia, fago saber que no procedemento de recurso de suplicación 4164/2012-MFV desta sala, seguido por instancia da empresa José Luis Azcueta Uriarte contra Dan Viorel Parvanovici sobre reclamación de cantidade, se ditou a seguinte resolución:</p>
    <p>«Decidimos:</p>
    <p>Que desestimando o recurso de suplicación interposto pola representación procesual da demandada contra a sentenza de data 1 de xuño de 2012, ditada polo Xulgado do Social número 4 de Pontevedra, en autos 410/2011, confirmamos a sentenza contra a que se recorre. Incorpórese o orixinal desta sentenza, pola súa orde, ao libro de sentenzas deste Tribunal Superior de Xustiza de Galicia, Sala do Social.</p>
    <p>Modo de impugnación: fáiselles saber ás partes que contra esta sentenza cabe interpor recurso de casación para a unificación de doutrina, que se deberá preparar mediante escrito presentado ante esta sala do social dentro do improrrogable prazo de dez días hábiles inmediatos seguintes á data de notificación desta sentenza. Se o recorrente non tiver a condición de traballador ou beneficiario do réxime público de seguridade social deberá consignar a cantidade de 600 euros en concepto de depósito para recorrer na conta de consignacións desta sala aberta en Banesto co número 1552, e deberá indicar no campo concepto “Recurso”, seguido do código “35 Social casación”. Se o ingreso se fai mediante transferencia bancaria deberá incluír, tras a conta referida, separados por un espazo, o código “35 Social casación”. Se efectuar diversos pagamentos na mesma conta deberá especificar un ingreso por cada concepto, mesmo se obedecen a outros recursos da mesma ou distinta clase, con indicación no campo de observacións da data da resolución contra a que se recorre utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles. Así, por esta a nosa sentenza, pronunciámolo, mandámolo e asinámolo».</p>
    <p>E para que sirva de notificación en legal forma á empresa Jose Luis Azcueta Uriarte, en ignorado paradoiro, expido o presente para a súa inserción no <em>Diario Oficial de Galicia</em>.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 16 de setembro de 2014</p>
    <footer><p>A secretaria xudicial</p></footer>

