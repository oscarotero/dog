---
date: '2014-10-03'
id: G0164-240914-0005
page: 43190
number: 189
agency: 'Consellería de Cultura, Educación e Ordenación Universitaria'
section: IV. Oposicións e concursos.
title: >-
  ANUNCIO do 19 de setembro de 2014, da Dirección Xeral de Centros e Recursos
  Humanos, polo que se comunica a apertura do prazo para solicitar prazas de
  interinidades e substitucións para impartir docencia nos corpos de profesores
  de ensino secundario e profesores técnicos de formación profesional de varias
  especialidades.
range: Anuncio
url: >-
  https://www.xunta.gal/dog/Publicados/2014/20141003/AnuncioG0164-240914-0005_gl.html
---
<p>Primeiro.</p>
    <p>Comunícase que está aberto o prazo para posibles interinidades ou substitucións para os seguintes corpos e especialidades:</p>
    <p>Corpo de profesores de ensino secundario.</p>
    <table>
     <thead>
      <tr>
       <td>Especialidade</td>
       <td>Titulación exixida</td>
      </tr>
     </thead>
     <tbody>
      <tr>
       <td>Informática (590107)</td>
       <td>– Licenciado/a en:
        • Informática
        • Ciencias e Técnicas Estatísticas
        – Enxeñaría:
        • Informática
        • Telecomunicacións
        • Electrónica
        – Os correspondentes graos das titulacións anteriores adaptadas ao EEES (Espazo Europeo de Educación Superior)
        – Diplomado/a en:
        • Estatística
        – Enxeñaría técnica:
        • Informática de Xestión
        • Informática de Sistemas
        • Telecomunicación, especialidade Telemática</td>
      </tr>
      <tr>
       <td>Organización e procedementos de mantemento de vehículos (590111)</td>
       <td>– Licenciado/a en:
        • Máquinas Navais
        • Náutica e Transporte Marítimo
        • Radioelectrónica Naval
        – Enxeñaría en:
        • Aeronáutica
        • Industrial
        • Electrónica
        • Naval e Oceánica
        • Minas
        • Materiais
        • Automática e Electricidade</td>
      </tr>
      <tr>
       <td></td>
       <td>– Os correspondentes graos das titulacións anteriores adaptadas ao EEES (Espazo Europeo de Educación Superior).
        –Diplomado/a en:
        • Máquinas Navais
        • Navegación Marítima
        • Radioelectrónica Naval
        – Enxeñaría técnica:
        • Aeronáutica
        • Agrícola
        • Forestal
        • Minas
        • Naval
        • Obras Públicas
        • Industrial</td>
      </tr>
      <tr>
       <td>Organización e proxectos de fabricación mecánica (590112)</td>
       <td>–Licenciado/a en:
        • Máquinas Navais
        –Enxeñaría:
        • Aeronáutica
        • Industrial
        • Organización Industrial
        • De Materiais
        • Naval e Oceánica
        • Minas
        • Materiais
        • Automática e Electrónica Industrial
        –Os correspondentes graos das titulacións anteriores adaptadas ao EEES (Espazo Europeo de Educación Superior)
        –Diplomado/a en:
        • Máquinas Navais
        –Enxeñaría Técnica:
        • Aeronáutica, especialidade en Aeronaves, especialidade en Equipamentos e Materiais Aeroespaciais
        • Agrícola, especialidade de Explotacións Agropecuarias, especialidade en Industrias Agrarias e Alimentarias e especialidade en Construcións Rurais
        • Minas
        • Industrial
        • Naval
        • Deseño industrial
        • Obras Públicas, especialidade Construcións Civís</td>
      </tr>
      <tr>
       <td>Procesos e produtos de téxtil, confección e pel (590120)</td>
       <td>– Licenciado/a en:
        • Química
        –Enxeñaría:
        • Química
        • Industrial, especialidade Téxtil
        • Téxtil.
        – Os correspondentes graos das titulacións anteriores adaptadas ao EEES (Espazo Europeo de Educación Superior)
        – Enxeñaría técnica industrial, especialidade Téxtil</td>
      </tr>
     </tbody>
    </table>
    <p>Corpo de profesores técnicos de formación profesional.</p>
    <table>
     <thead>
      <tr>
       <td>Especialidade</td>
       <td>Titulación</td>
      </tr>
     </thead>
     <tbody>
      <tr>
       <td>Sistemas e aplicacións informáticas (591227)</td>
       <td>–Licenciado/a en Informática
        –Enxeñaría:
        • Informática
        • Telecomunicacións
        –Os correspondentes graos das titulacións anteriores adaptadas ao EEES (Espazo Europeo de Educación Superior)
        –Diplomado en informática
        –Enxeñaría técnica:
        • Informática de Xestión
        • Informática de Sistemas
        • Telecomunicacións, Telemática e Telecomunicacións</td>
      </tr>
     </tbody>
    </table>
    <p>Corpo de profesores de escolas oficiais de idiomas.</p>
    <p>Especialidades:</p>
    <table>
     <thead>
      <tr>
       <td>Especialidade</td>
       <td>Titulacións por orde preferente*</td>
       <td>Formación complementaria</td>
      </tr>
     </thead>
     <tbody>
      <tr>
       <td rowspan="3">Chinés (592004)</td>
       <td>1. Licenciatura ou grao en:
        • Filoloxía Chinesa
        • Lingua e Literatura Chinesas
        • Lingüística Chinesa
        • Estudos de Asia Oriental (itinerario China)
        • Tradución e Interpretación (chinés lingua B ou C)
        As titulacións homólogas ás mencionadas, segundo o Real decreto 1954/1994, do 30 de setembro (BOE do 17 de novembro).</td>
       <td></td>
      </tr>
      <tr>
       <td>2. Calquera titulación universitaria superior da área de Humanidades.</td>
       <td>Certificado de aptitude ou certificado de nivel avanzado das ensinanzas de idiomas de réxime especial no idioma chinés.</td>
      </tr>
      <tr>
       <td>3. Calquera titulación universitaria superior.</td>
       <td>Ter cursado un ciclo dos estudos conducentes á obtención das titulacións especificadas no número 1, xunto co certificado de aptitude ou o certificado de nivel avanzado nas ensinanzas de idiomas de réxime especial no idioma chinés.</td>
      </tr>
     </tbody>
    </table>
    <p>* Aínda que o baremo sexa inferior, as persoas que posúan as titulacións especificadas no punto 1 terán preferencia sobre as persoas con titulacións dos puntos 2 e 3; así mesmo, as persoas con titulacións do punto 2 e baremo inferior ás do punto 3 terán preferencia sobre elas.</p>
    <p>Segundo.</p>
    <p>Para os corpos de profesores de ensino secundario, profesores de escolas oficiais de idiomas e de profesores técnicos de formación profesional:</p>
    <p>1. Ademais do requisito de titulación, deberá acreditarse a formación pedagóxica e didáctica establecida no artigo 100.2 da Lei orgánica 2/2006, do 3 de maio, de educación, e, polo tanto, estar en posesión do correspondente título de máster regulado pola Orde ECI/3858/2007, do 27 de decembro, pola que se establecen os requisitos de verificación dos títulos universitarios oficiais que habiliten para o exercicio das profesións de profesor de educación secundaria obrigatoria e bacharelato, formación profesional e ensinanza de idiomas.</p>
    <p>2. Non será necesaria a posesión do citado título oficial de máster antes mencionado para o/a solicitante que acredite estar en posesión, con anterioridade ao 1 de outubro de 2009, dalgún dos seguintes requisitos:</p>
    <p>a) Estar en posesión do título profesional de especialización didáctica, do certificado de cualificación pedagóxica ou do certificado de aptitude pedagóxica.</p>
    <p>b) Estar en posesión dun título universitario oficial que habilite para o exercicio da profesión de mestre/a ou dun título de licenciado/a en Pedagoxía ou Psicopedagoxía, así como calquera outro título de licenciado/a ou outra titulación declarada equivalente que inclúa formación pedagóxica e didáctica.</p>
    <p>c) Ter impartido docencia durante un mínimo de 12 meses en centros públicos ou privados de ensino regrado, debidamente autorizados, nos niveis e ensinanzas cuxas especialidades docentes se regulan no Real decreto 1834/2008, do 8 de novembro. Esta experiencia docente acreditarase mediante certificación da dirección do centro, co visto e prace da Inspección educativa.</p>
    <p>3. Ter superado o curso Celga 4 de lingua galega ou ter a validación equivalente.</p>
    <p>Terceiro. Prazo de solicitude</p>
    <p>O prazo para presentar a instancia de solicitude, así como a documentación xustificativa dos requisitos mínimos exixidos e dos méritos alegados para a súa baremación, será de dez días naturais contados a partir do día seguinte ao da publicación deste anuncio no Diario Oficial de Galicia e poderanse presentar en calquera rexistro oficial ou en calquera das dependencias a que alude o artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común. No caso de que se opte por presentar a solicitude nunha oficina de Correos, farase en sobre aberto para que a instancia sexa datada e selada polo funcionario de Correos antes de ser certificada. </p>
    <p>Cuarto. Modelo de solicitude</p>
    <p>O modelo de solicitude está á disposición das persoas interesadas na páxina web da consellería, no enderezo http://www.edu.xunta.es (Profesorado-Xestión de profesorado).</p>
    <p>Quinto. Comisión baremadora</p>
    <p>A asignación da puntuación que lles corresponde aos concursantes levaraa a cabo unha comisión constituída por funcionarios destinados na Consellería de Cultura, Educación e Ordenación Universitaria. Esta comisión estará cualificada na categoría primeira para os efectos do previsto no Decreto 144/2001, do 7 de xuño (Diario Oficial de Galicia do 25 de xuño).</p>
    <p>Poderá asistir ás reunións da comisión, con voz e sen voto, un representante por cada unha das organizacións sindicais con presenza na Mesa Sectorial Docente non Universitaria.</p>
    <p>Sexto. Requisitos dos candidatos e candidatas</p>
    <p>a) Estar en posesión da titulación que se sinala no punto primeiro deste anuncio.</p>
    <p>b) Para os corpos de profesores de ensino secundario, profesores de escolas oficiais de idiomas e de profesores técnicos de formación profesional, estar en posesión da formación pedagóxica e didáctica que se sinala no punto segundo deste anuncio.</p>
    <p>c) Ter superado o curso Celga 4 de lingua galega ou ter a validación equivalente.</p>
    <p>Sétimo.</p>
    <p>Os candidatos seleccionados terán un número de orde posterior ao do persoal interino/substituto da mesma especialidade que foi seleccionado en convocatorias anteriores.</p>
    <p>Oitavo.</p>
    <p>O baremo, de acordo coa addenda asinada cos sindicatos da Mesa Sectorial Docente o 11 de xullo de 2006 (texto refundido publicado na Resolución do 31 de xullo de 2013, Diario Oficial de Galicia do 12 de agosto), será o publicado na fase de concurso do último concurso-oposición convocado no Diario Oficial de Galicia.</p>
    <p>Santiago de Compostela, 19 de setembro de 2014</p>
    <footer><p>José Manuel Pinal Rodríguez<br>Director xeral de Centros e Recursos Humanos</p></footer>

