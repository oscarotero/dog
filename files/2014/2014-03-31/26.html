---
date: '2014-03-31'
id: G0003-190314-0001
page: 14097
number: 62
agency: Servizo Galego de Saúde
section: IV. Oposicións e concursos.
title: >-
  ANUNCIO do 26 de febreiro de 2014, da Xerencia da Estrutura de Xestión
  Integrada de Pontevedra e O Salnés, polo que se convoca concurso de méritos e
  entrevista para vinculación temporal de diversas prazas de persoal licenciado
  sanitario do Complexo Hospitalario de Pontevedra e do Hospital do Salnés.
range: Anuncio
url: >-
  https://www.xunta.gal/dog/Publicados/2014/20140331/AnuncioG0003-190314-0001_gl.html
---
<p>De conformidade co establecido no Decreto 206/2005, do 22 de xullo (DOG nº 145, do 29 de xullo), de provisión de prazas de persoal estatutario do Servizo Galego de Saúde, e no Pacto sobre selección de persoal estatutario temporal no ámbito do Servicio Galego de Saúde (DOG nº 89, do 9 de maio de 2011) e no uso das atribucións conferidas polo Decreto 43/2013, do 21 de febreiro, polo que se establece a estrutura orgánica do Servizo Galego de Saúde (DOG nº 47, do 7 de marzo), e a Orde do 28 de setembro de 2011 pola que se desenvolve a Estrutura organizativa de Xestión Integrada de Pontevedra e O Salnés e se delegan competencias nos seus órganos directivos (DOG nº 188, do 30 de setembro), modificada por Orde do 5 de xullo de 2012 (DOG nº 139, do 20 de xullo), o xerente da Estrutura de Xestión Integrada de Pontevedra e O Salnés, </p>
    <h2>RESOLVE:</h2>
    <p>Primeiro. Anunciar a convocatoria para cubrir, polo procedemento de concurso de méritos e entrevista, varios postos de persoal licenciado sanitario, facultativos especialistas de área que se relacionan no anexo.</p>
    <p>Segundo. As retribucións dos postos ofertados serán as que correspondan de acordo coa orde anual pola que se ditan instrucións sobre a confección de nóminas do persoal ao servizo da Administración autonómica. </p>
    <p>Terceiro. As solicitudes para participar nesta convocatoria presentaranse, preferentemente, no Rexistro de Entrada da Xerencia da Estrutura de Xestión Integrada de Pontevedra e O Salnés, sito na rúa Loureiro Crespo 2 de Pontevedra, ou a través de calquera dos procedementos do artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de 1 mes natural contado a partir do día seguinte ao da publicación deste anuncio no <em>Diario Oficial de Galicia</em>.</p>
    <p>Cuarto. As bases íntegras da convocatoria estarán expostas nos taboleiros de anuncios do Complexo Hospitalario de Pontevedra e do Hospital de O Salnés, así como na páxina web do Servizo Galego de Saúde (www.sergas.es).</p>
    <p>Pontevedra, 26 de febreiro de 2014</p>
    <footer><p>José Manuel González Álvarez<br>Xerente da Estrutura de Xestión Integrada de Pontevedra e O Salnés</p></footer>
    <h2>ANEXO </h2>
    <table>
     <thead>
      <tr>
       <td>Especialidade</td>
       <td>Grupo</td>
       <td>Total</td>
      </tr>
     </thead>
     <tbody>
      <tr>
       <td>Anestesioloxía e Reanimación</td>
       <td>A1</td>
       <td>1 vacante en CHOPO/área Pontevedra
        1 vacante H. Salnés/área Salnés</td>
      </tr>
      <tr>
       <td>Anatomía Patolóxica</td>
       <td>A1</td>
       <td>1 vacante CHOPO/área Pontevedra</td>
      </tr>
      <tr>
       <td>Cardioloxía</td>
       <td>A1</td>
       <td>2 vacantes en CHOPO/área Pontevedra</td>
      </tr>
      <tr>
       <td>Cirurxía Ortopédica eTraumatoloxía</td>
       <td>A1</td>
       <td>1 vacante en CHOPO/área Pontevedra</td>
      </tr>
      <tr>
       <td>Cirurxía Xeral e do Aparello Dixestivo</td>
       <td>A1</td>
       <td>3 vacantes en CHOPO/área Pontevedra</td>
      </tr>
      <tr>
       <td>Medicina Interna</td>
       <td>A1</td>
       <td>1 vacante en CHOPO/área Pontevedra
        1 vacante en Salnés/área Salnés</td>
      </tr>
      <tr>
       <td>Medicina Preventiva</td>
       <td>A1</td>
       <td>1 vacante en CHOPO/área Pontevedra</td>
      </tr>
      <tr>
       <td>Oftalmoloxía</td>
       <td>A1</td>
       <td>1 vacante CHOPO/área Pontevedra</td>
      </tr>
      <tr>
       <td>Uroloxía</td>
       <td>A1</td>
       <td>1 vacante CHOPO/área Pontevedra</td>
      </tr>
     </tbody>
    </table>

