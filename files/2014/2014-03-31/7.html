---
date: '2014-03-31'
id: G0244-210314-0006
page: 14012
number: 62
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 14 de marzo de 2014, da Dirección Xeral de Administración Local,
  pola que se fai pública a concesión dos premios Coopera Galicia Entidades
  Locais 2013 para impulsar e difundir as iniciativas de asociacionismo
  municipal mediante a distinción pública dos proxectos piloto de xestión
  compartida de servizos promovidos por agrupacións de concellos,
  mancomunidades, consorcios locais e áreas metropolitanas da Comunidade
  Autónoma de Galicia, convocados pola Orde do 24 de xullo de 2013 (DOG núm.
  150, do 7 de agosto).
range: Resolución
url: >-
  https://www.xunta.gal/dog/Publicados/2014/20140331/AnuncioG0244-210314-0006_gl.html
---
<p>A Orde do 24 de xullo de 2013 estableceu as bases reguladoras e a convocatoria pública dos premios Coopera Galicia Entidades Locais, para impulsar e difundir as iniciativas de asociacionismo municipal mediante a distinción pública dos proxectos piloto de xestión compartida de servizos promovidos por agrupacións de concellos, mancomunidades, consorcios locais e áreas metropolitanas da Comunidade Autónoma de Galicia. Nesta orde establecéronse tres categorías de premios e as contías correspondentes a cada unha delas; así mesmo, prevíase que o xurado puidese outorgar unha mención especial a algún dos proxectos participantes que non tería dotación económica.</p>
    <p>As bases reguladoras dispoñen que, co fin de cumprir co principio de concorrencia, as candidaturas sexan examinadas por un xurado, que terá carácter de comisión avaliadora, e sinalan que a concesión dos premios se publicará no Diario Oficial de Galicia.</p>
    <p>Á vista do ditame do xurado, emitido na súa reunión do 26 de decembro de 2013, unha vez realizada a valoración das solicitudes presentadas, e con base na proposta elevada pola Dirección Xeral de Administración Local, o vicepresidente e conselleiro de Presidencia, Administracións Públicas e Xustiza, no uso das atribucións conferidas polo artigo 9 da Orde do 24 de xullo de 2013, ditou resolución pola que se conceden os premios Coopera Galicia Entidades Locais na súa edición 2013 e se outorgan as mencións especiais.</p>
    <p>Polo que antecede, de conformidade co establecido no artigo 15 da Lei 9/2007, do 13 de xuño, de subvencións de Galicia, e no artigo 9 da Orde do 24 de xullo de 2013, segundo o cal deberá publicarse no Diario Oficial de Galicia a concesión dos premios,</p>
    <h2>Resolvo:</h2>
    <p>Publicar no Diario Oficial de Galicia os premios Coopera Galicia Entidades Locais 2013 e as mencións especiais sen dotación económica, concedidos por Resolución do 31 de decembro de 2013, da Vicepresidencia e Consellería de Presidencia, Administracións Públicas e Xustiza, destinados a impulsar e difundir as iniciativas de asociacionismo municipal mediante a distinción pública dos mellores proxectos piloto de xestión compartida de servizos promovidos por agrupacións de concellos, mancomunidades, consorcios locais e áreas metropolitanas da Comunidade Autónoma de Galicia, para a mellora dos sistemas xa implantados ou para novos proxectos de establecemento e organización da xestión compartida de servizos.</p>
    <p>O importe total dos premios é de 77.500,00 euros, con cargo á aplicación orzamentaria 05.23.141A.460.1 (C.P. 2013 00104) correspondente aos orzamentos xerais da Comunidade Autónoma de Galicia para o ano 2013, nas contías individuais e premiados que se relacionan no anexo desta resolución.</p>
    <p>Santiago de Compostela, 14 de marzo de 2014</p>
    <footer><p>José Alberto Pazos Couñago<br>Director xeral de Administración Local</p></footer>
    <h2>Anexo<br>Premios Coopera Galicia Entidades Locais 2013</h2>
    <table>
     <thead>
      <tr>
       <td>Categoría</td>
       <td>Entidade</td>
       <td>Concellos integrantes</td>
       <td>Proxecto premiado</td>
       <td>Importe&lt;br&gt;do premio</td>
      </tr>
     </thead>
     <tbody>
      <tr>
       <td>1º premio</td>
       <td>Mancomunidade de municipios de Arousa Norte</td>
       <td>Ribeira, A Pobra do Caramiñal, Boiro e Rianxo</td>
       <td>Prestogal Concellos</td>
       <td>40.000,00</td>
      </tr>
      <tr>
       <td>2º premio</td>
       <td>Mancomunidade Terra de Celanova</td>
       <td>Quintela de Leirado, Verea, Ramirás, A&amp;nbsp;Merca, Pontedeva, Cartelle, Celanova e Gomesende</td>
       <td>Mancomunidade Terra de Celanova Innova</td>
       <td>25.000,00</td>
      </tr>
      <tr>
       <td>3º premio</td>
       <td>Consorcio Local Conca do Lérez</td>
       <td>Campo Lameiro, Cerdedo e Cotobade</td>
       <td>Proxecto piloto de aforro da iluminación pública, xestión de incidencias e central de compras</td>
       <td>12.500,00</td>
      </tr>
      <tr>
       <td>Mención especial</td>
       <td>Agrupación de concellos Nogueira de Ramuín e outros</td>
       <td>A Teixeira, Xunqueira de Ambía, Xunqueira de Espadanedo, Esgos, Parada de Sil e Nogueira de Ramuín</td>
       <td>Xuntaespano</td>
       <td>Sen dotación económica</td>
      </tr>
      <tr>
       <td>Mención especial</td>
       <td>Agrupación dos concellos de Dodro, Padrón e Rois</td>
       <td>Dodro, Padrón e Rois</td>
       <td>Xestión compartida de servizos Terra de Iria</td>
       <td>Sen dotación económica</td>
      </tr>
      <tr>
       <td>Mención especial</td>
       <td>Consorcio As Mariñas</td>
       <td>Abegondo, Arteixo, Bergondo, Betanzos, Cambre, Carral, Culleredo, Oleiros e Sada</td>
       <td>Sistema de valorización de residuos vexetais dos puntos limpos</td>
       <td>Sen dotación económica</td>
      </tr>
     </tbody>
    </table>

