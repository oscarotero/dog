---
date: '2014-03-31'
id: C141-170314-0006
page: 14181
number: 62
agency: Portos de Galicia
section: VI. Anuncios. a) Administración autonómica.
title: >-
  CÉDULA do 10 de marzo do 2014 pola que se notifica requirimento do 19 de
  febreiro de 2014 de retirada de vehículo con matrícula 3145-CRT, abandonado no
  dominio público portuario do porto do Grove.
range: Cédula
url: >-
  https://www.xunta.gal/dog/Publicados/2014/20140331/AnuncioC141-170314-0006_gl.html
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícase mediante a publicación no Diario Oficial de Galicia e exposición no taboleiro de edictos do Concello do Grove a Fabricio Fernández Aguin, con DNI 76868085, en tanto que propietario do vehículo marca Opel, modelo Vectra, con matrícula 3145-CRT, o seguinte requirimento:</p>
    <p>Segundo acta do 9.5.2013 levantada polo celador gardapeiraos responsable do porto do Grove, acompañada de fotografías, na zona portuaria do Grove atópase desde hai tempo, en concreto un mes, o vehículo con matrícula 3145-CRT, de cor negra, marca Opel, modelo Vectra, en claro estado de abandono, facéndose mención concreta da existencia dunha roda picada, estragos na carrozaría e o interior cheo de residuos.</p>
    <p>Efectuada consulta coa Policía Local do Grove, o celador gardapeiraos informa o 28 de xuño de 2013 que o vehículo non pasou a última ITV e que se atopa sen seguro obrigatorio desde o 6 de febreiro de 2013.</p>
    <p>Considerando o exposto, e dado que na zona onde se atopa o vehículo a entidade pública Portos de Galicia é a Administración competente en materia de xestión de tráfico, de conformidade co disposto no artigo 86.1 do Real decreto lexislativo 339/1990, do 2 de marzo, que aproba o texto articulado da Lei sobre tráfico, circulación de vehículos de motor e seguridade viaria, requírese o titular para que, nun prazo máximo dun mes contado desde a publicación da presente cédula no Diario oficial de Galicia ou exposición no taboleiro de edictos do Concello do Grove, proceda a retirar o vehículo da zona de servizo do porto do Grove.</p>
    <p>No caso de incumprirse o presente requirimento, Portos de Galicia, sen mais trámites, daralle ao vehículo tratamento de residuo e procederá, en consecuencia, ao seu traslado a centro autorizado de tratamento de vehículos para a súa posterior destrución e descontaminación.</p>
    <p>O anterior enténdese sen prexuízo das sancións administrativas que procedan en dereito.</p>
    <p>Para o seu exame, o expediente completo atópase nas dependencias dos servizos centrais de Portos de Galicia en Área Central, praza de Europa, 5-A, 6º, 15707 Santiago de Compostela.</p>
    <p>E para que conste e lle sirva de notificación, e en cumprimento do disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, expido, asino e selo a presente cédula.</p>
    <p>Santiago de Compostela, 10 de marzo de 2014</p>
    <footer><p>José Ignacio Villar García<br>Director de Portos de Galicia</p></footer>

