---
date: '2014-07-23'
id: G2345-010714-0002
page: 32252
number: 139
agency: Xulgado do Social número 2 da Coruña
section: V. Administración de xustiza.
title: EDICTO (1220/2013).
range: Edicto
url: >-
  https://www.xunta.gal/dog/Publicados/2014/20140723/AnuncioG2345-010714-0002_gl.html
---
<p>María Adelaida Egurbide Margañón, secretaria xudicial do Xulgado do Social número 2 da Coruña, fai saber que no procedemento de despedimento/cesamentos en xeral 1220/2013 deste xulgado do social, seguido por instancia de Carlos Sanda Espiñeira contra A.P.O. Infraestructuras, S.L. e Fogasa e administración concursal de A.P.O Infraestructuras, S.L. sobre despedimento, se ditou a seguinte resolución:</p>
    <p>«Resolvo.</p>
    <p>Debo estimar e estimo a demanda sobre despedimento formulada por Carlos Sandá Espiñeira fronte á empresa A.P.O. Infraestructuras, S.L. con intervención procesual a administración concursal e o Fogasa e, en consecuencia:</p>
    <p>1. Declaro a improcedencia do despedimento.</p>
    <p>2. Tense por efectuada a opción a favor da indemnización e declárase a extinción da relación laboral na data desta resolución; condénase a demandada a aboarlle ao demandante, en concepto de indemnización, a cantidade de 1.768,08 euros.</p>
    <p>Notifíqueselle a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, que se deberá anunciar neste xulgado no prazo dos cinco días seguintes ao da notificación desta resolución para o cal abondará a manifestación da parte ou do seu avogado ou representante dentro do indicado prazo.</p>
    <p>Advírtaselle ao recorrente que non sexa traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros do depósito especial indicado no artigo 229.1.a) da Lei reguladora da xurisdición social, na conta aberta na entidade Banesto, a nome deste xulgado, acreditando mediante a presentación do xustificante de ingreso no período comprendido ata a formalización do recurso así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado, a cantidade obxecto de condena, ou formalizar aval bancario pola dita cantidade en que se faga constar a responsabilidade solidaria do avalista, incorporándoos a este xulgado co anuncio de recurso.</p>
    <p>En todo caso, o recorrente deberá designar letrado para a tramitación do recurso, no momento de anuncialo.</p>
    <p>Dedúzase testemuño literal desta sentenza que quedará nestas actuacións, con inclusión da orixinal no libro de sentenzas.</p>
    <p>Así por esta miña sentenza, pronúncioo, mándoo e asínoo.</p>
    <p>Publicación. Expídoa eu, secretaria xudicial, para facer constar que, na mesma data da sentenza, se deposita na Secretaría deste xulgado a anterior sentenza para a súa notificación e publicidade na forma permitida e ordenada pola Constitución e as leis. Seguidamente, expídese testemuño da sentenza para a súa unión aos autos. Dou fe».</p>
    <p>E para que sirva de notificación en legal forma a A.P.O. Infraestructuras, S.L., en ignorado paradoiro, expido o presente edicto para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 1 de xullo de 2014</p>
    <footer><p>A secretaria xudicial</p></footer>

