---
date: '2014-07-14'
id: C3K1-010714-0005
page: 31087
number: 132
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 12 de xuño de 2014, da Xefatura Territorial de Pontevedra, pola que
  se notifica o acordo de inicio do expediente sancionador 2014051TA-PO, por
  infracción en materia sanitaria.
range: Cédula
url: >-
  https://www.xunta.gal/dog/Publicados/2014/20140714/AnuncioC3K1-010714-0005_gl.html
---
<p>Con data do 21 de abril de 2014, a xefa territorial da Consellería de Sanidade de Pontevedra ditou acordo de inicio do expediente sancionador número 2014051TA-PO incoado na<em> </em>Xefatura Territorial da Consellería de Sanidade de Pontevedra contra Antonio González González con DNI 35563375Q, como titular do establecemento<em> </em>Café Bar A Parra.</p>
    <p>Tras intentar a notificación deste acordo consonte o artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, non se puido practicar, polo que, mediante esta cédula, se lle notifica a Antonio González González o contido<em> </em>do dito acordo, que figura no anexo, segundo o disposto no número 5 do referido artigo, para que teña coñecemento del.</p>
    <p>Así mesmo, fáiselle saber o dereito que o asiste, ao abeiro do disposto no número 1 do artigo 16 do Real decreto 1398/1993, do 4 de agosto, polo que se aproba o Regulamento do procedemento para o exercicio da potestade sancionadora, para presentar alegacións ante esta xefatura territorial no prazo de 15 días hábiles, contados desde o seguinte ao da publicación desta cédula, lembrándolle o seu dereito a consultar o expediente, depositado nas dependencias desta xefatura, sita en Pontevedra, no Edificio Administrativo da Xunta de Galicia, rúa Fernández Ladreda, nº 43, 1º andar, e obter, se é o caso, copia del, segundo o previsto na letra a) do artigo 35 da Lei 30/1992, do 26 de novembro.</p>
    <p>Notifícaselle tamén que, de non efectuar alegacións sobre o contido do dito acordo no citado prazo, o acordo de inicio poderá ser considerado proposta de resolución cando conteña un pronunciamento preciso acerca da responsabilidade imputada, cos efectos previstos nos artigos 18 e 19 do citado regulamento.</p>
    <p>Esta cédula expídese para que conste e lle sirva de notificación ao interesado,<em> </em>en cumprimento do disposto no<em> </em>artigo 59.5º da Lei 30/1992, do 26 de novembro. </p>
    <p>Pontevedra, 12 de xuño de 2014</p>
    <footer><p>Ángeles Feijoo-Montenegro Fernández<br>Xefa territorial de Pontevedra</p></footer>
    <h2>ANEXO</h2>
    <p>Número do expediente: 2014051TA-PO.</p>
    <p>Denunciado: Antonio González González, con DNI 35563375Q, como titular do establecemento Café Bar A Parra.</p>
    <p>Último enderezo coñecido: lugar de Xinzo, 36860 Ponteareas.</p>
    <p>Feito imputado: suposta infracción do previsto na Lei 28/2005, de medidas sanitarias fronte ao tabaquismo e reguladora da venda, a subministración, o consumo e a publicidade dos produtos do tabaco, modificada pola Lei 42/2010, do 30 de decembro.</p>
    <p>Preceptos presuntamente infrinxidos: </p>
    <p>– Artigo 7: «Prohíbese fumar,..., en: u) Bares, restaurantes e demais establecementos de restauración pechados».</p>
    <p>– Artigo 3.3.: «En todos os establecementos nos que estea autorizada a venda e subministración de produtos do tabaco instalaranse, en lugar visible, carteis que, de acordo coas características que sinalen as normas autonómicas no seu respectivo ámbito territorial, informen, en castelán e nas linguas cooficiais, da prohibición de venda de tabaco aos menores de dezaoito anos e advirtan sobre os prexuízos para a saúde derivados do uso do tabaco...».</p>
    <p>– Disposición adicional terceira que establece que nos centros ou dependencias nos que existe prohibición legal de fumar se deberán colocar na súa entrada, en lugar visible, carteis que anuncien a prohibición do consumo de tabaco.</p>
    <p>Tipificación: tres infraccións administrativas, dúas tipificadas como leves e outra como grave nos artigos 19.2.b), 19.2.d) e 19.3.b) da Lei 28/2005, do 26 de decembro, de medidas sanitarias fronte ao tabaquismo e reguladora da venda, a subministración, o consumo e a publicidade dos produtos do tabaco, modificada pola Lei 42/2010, do 30 de decembro.</p>
    <p>Sanción proposta: setecentos cincuenta e un euros (751 €).</p>

