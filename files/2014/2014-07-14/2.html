---
date: '2014-07-14'
id: CA02-080714-0004
page: 31016
number: 132
agency: 'Consellería de Medio Ambiente, Territorio e Infraestruturas'
section: II. Autoridades e persoal. b) Nomeamentos.
title: >-
  RESOLUCIÓN do 2 de xullo de 2014 pola que se nomean os membros da Xunta
  Arbitral de Transportes de Galicia.
range: Resolución
url: >-
  https://www.xunta.gal/dog/Publicados/2014/20140714/AnuncioCA02-080714-0004_gl.html
---
<p>A Xunta Arbitral de Transportes de Galicia, instrumento de protección e defensa das partes que interveñen na actividade de transporte, creouse, no marco da Lei 16/1987, do 30 de xullo, de ordenación dos transportes terrestres, mediante a Orde da Consellería de Ordenación do Territorio e Obras Públicas do 9 de outubro de 1991 (<em>Diario Oficial de Galicia</em> núm. 232, do 23 de outubro).</p>
    <p>A última actualización dos seus membros realizouse mediante a Resolución da Dirección Xeral de Mobilidade do 29 de abril de 2013 (<em>Diario Oficial de Galicia</em> núm. 89, do 10 de maio). Malia non ser excesivo o tempo transcorrido desde entón, a intensa actividade da Xunta Arbitral, que ten que atender un número cada vez maior de asuntos, aconsella nutrir suficientemente a súa composición, en especial no que se refire á presidencia e as vogalías que actúan en representación da Administración. Desta maneira, asegúrase o seu correcto e eficaz funcionamento, mesmo ante eventuais abstencións ou recusacións dos seus membros.</p>
    <p>A modificación afecta unicamente os membros do órgano arbitral que representan a Administración pero, por motivos de claridade, considérase axeitado reproducir nesta resolución a súa composición completa. </p>
    <p>De conformidade co exposto,</p>
    <h2>RESOLVO:</h2>
    <p>Primeiro. Nomear membros titulares e suplentes da Xunta Arbitral de Transportes de Galicia as persoas que a continuación se relacionan:</p>
    <p>1. Presidente/a:</p>
    <p>1.1. Titular:</p>
    <p>– A persoa titular da Subdirección Xeral de Ordenación do Transporte da Dirección Xeral de Mobilidade.</p>
    <p>1.2. Suplentes:</p>
    <p>– A persoa titular da Subdirección Xeral de Inspección do Transporte da Dirección Xeral de Mobilidade.</p>
    <p>– A persoa titular da xefatura do Servizo de Concesións da Dirección Xeral de Mobilidade.</p>
    <p>– A persoa titular da xefatura do Servizo de Autorizacións, Informes e Xunta Arbitral da Dirección Xeral de Mobilidade.</p>
    <p>2. Vogais:</p>
    <p>2.1. Representantes da Administración:</p>
    <p>2.1.1. Titulares:</p>
    <p>– A persoa titular da Subdirección Xeral de Inspección do Transporte da Dirección Xeral de Mobilidade.</p>
    <p>– A persoa titular da xefatura do Servizo de Concesións da Dirección Xeral de Mobilidade.</p>
    <p>2.1.2. Suplentes:</p>
    <p>– A persoa titular da xefatura do Servizo de Autorizacións, Informes e Xunta Arbitral da Dirección Xeral de Mobilidade.</p>
    <p>– A persoa titular da xefatura do Servizo de Coordinación dos Plans de Transporte da Dirección Xeral de Mobilidade.</p>
    <p>– A persoa titular da xefatura do Servizo de Informes e Recursos da Dirección Xeral de Mobilidade.</p>
    <p>– As persoas titulares das xefaturas dos servizos de Mobilidade das xefaturas territoriais da Consellería de Medio Ambiente, Territorio e Infraestruturas nas provincias da Coruña, Lugo, Ourense e Pontevedra.</p>
    <p>2.2. Representante das empresas de transporte por ferrocarril:</p>
    <p>– Vacante.</p>
    <p>2.3. Representante das empresas de transporte de viaxeiros e viaxeiras, por proposta do Comité Galego de Transportes por Estrada:</p>
    <p>2.3.1. Titular:</p>
    <p>– José Carlos García Cumplido.</p>
    <p>2.3.2. Suplente:</p>
    <p>– Raquel García Varela.</p>
    <p>2.4. Representante das empresas de transporte de mercadorías e das actividades auxiliares e complementarias do transporte, por proposta do Comité Galego de Transportes por Estrada:</p>
    <p>2.4.1. Titular:</p>
    <p>– José Carlos García Cumplido.</p>
    <p>2.4.2. Suplente:</p>
    <p>– Raquel García Varela.</p>
    <p>2.5. Representante das persoas consumidoras e usuarias, por proposta do Consello Galego de Consumidores e Usuarios:</p>
    <p>2.5.1. Titular:</p>
    <p>– Rocío Arnoso Moure.</p>
    <p>2.5.2. Suplente:</p>
    <p>– Vacante.</p>
    <p>2.6. Representante das empresas cargadoras, por proposta da Confederación de Empresarios de Galicia:</p>
    <p>2.6.1. Titular:</p>
    <p>– José Manuel Maceira Blanco.</p>
    <p>2.6.2. Suplente:</p>
    <p>– Vacante.</p>
    <p>3. Secretario/a:</p>
    <p>3.1. Titular:</p>
    <p>– A persoa titular da xefatura do Servizo de Estudos e Apoio Xurídico da Dirección Xeral de Mobilidade.</p>
    <p>3.2. Suplentes:</p>
    <p>– As persoas designadas nesta resolución para ocupar, xa sexa como titulares ou como suplentes, as vogalías da Xunta Arbitral de Transportes de Galicia en representación da Administración.</p>
    <p>Segundo. A designación dos membros correspondentes á Administración entenderase condicionada a que as persoas que ocupen os postos indicados teñan o título de licenciado en dereito ou equivalente.</p>
    <p>Terceiro. A composición establecida nesta resolución será aplicable para as vistas e actos da Xunta Arbitral de Transportes de Galicia que se celebren a partir do día 1 de agosto de 2014; para os anteriores a esa data, entenderase aplicable a composición vixente ata entón. En todo caso, para ditar laudos correspondentes a vistas celebradas con anterioridade á dita data, entenderase aplicable a composición vixente no momento de celebrarse a vista oral.</p>
    <p>Cuarto. En caso de modificación da estrutura orgánica da Consellería de Medio Ambiente, Territorio e Infraestruturas que dea lugar a unha alteración dos órganos ou unidades a que se refire esta resolución, as súas mencións entenderanse feitas a aqueles que os substitúan.</p>
    <p>Quinto. Derrógase a Resolución do 29 de abril de 2013, da Dirección Xeral de Mobilidade, pola que se nomean os membros da Xunta Arbitral de Transportes de Galicia (<em>Diario Oficial de Galicia</em> número 89, do 10 de maio).</p>
    <p>Santiago de Compostela, 2 de xullo de 2014</p>
    <footer><p>María Camino Triguero Salas<br>Directora xeral de Mobilidade</p></footer>

