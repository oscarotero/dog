---
date: '2014-04-21'
id: G2177-270314-0002
page: 18074
number: 75
agency: Xulgado de Primeira Instancia número 6 de Santiago de Compostela
section: V. Administración de xustiza.
title: EDICTO (1626/2012).
range: Edicto
url: >-
  https://www.xunta.gal/dog/Publicados/2014/20140421/AnuncioG2177-270314-0002_gl.html
---
<p>No procedemento de referencia ditouse a resolución do teor literal seguinte:</p>
    <p>«Decido que, estimando parcialmente a demanda de xuízo verbal interposta polo procurador Sr. Fernández Villaverde, en nome e representación de Ana Concepción Fuentes Bautista asistida da letrada Sra. Gómez-Segade González, fronte a Henrique Miguel Sparrow Lope, declarado en rebeldía procesual, con intervención da representante do Ministerio Fiscal dada a concorrencia de fillo menor de idade na relación análoga á conxugal das partes, procede acceder á adopción das seguintes medidas definitivas:</p>
    <p>1º. Garda e custodia do menor Andrés-Miguel Sparrow Fuentes, así como o exercicio exclusivo da patria potestade a favor da súa nai, a demandante Ana-Concepción Fuentes Bautista.</p>
    <p>2º. Recoñecemento de dereito a pensión de alimentos a favor do menor na contía de 175 €/mes, cantidade que debe aboar ben o pai obrigado ben o organismo correspondente que o substitúa, na conta bancaria que se designe para o efecto dentro dos cinco primeiros días de cada mes.</p>
    <p>Igualmente, aboará a metade dos gastos extraordinarios do fillo común menor de idade.</p>
    <p>3º. Conforme o artigo 158 Código civil como medida de protección do menor autorízase expresamente a demandante a viaxar co menor a Honduras do 21.3.2014 ao 27.4.2014 e, en xeral, a realizar calquera actuación inherente á patria potestade de xeito exclusivo mesmo atinentes a domicilio, traslados e cuestións médicas e educativas.</p>
    <p>Non procede efectuar especial pronunciamento sobre as custas do presente proceso.</p>
    <p>Esta resolución non é firme e fronte a ela cabe interpoñer recurso de apelación nos prazos e termos previstos na vixente Lei de axuizamento civil para a súa resolución pola Audiencia Provincial da Coruña (artigos 458 ss e 776 da Lei de axuizamento civil) logo de consignación do depósito de 50 euros previsto na disposición adicional décimo quinta da LOPX.</p>
    <p>Así, por esta a miña sentenza, pronúncioo, mándoo e asínoo, Roberto Soto Sola, maxistrado xuíz titular do Xulgado de Primeira Instancia número 6 desta localidade e o seu partido xudicial.</p>
    <p>Publicación. Lida e publicada a anterior resolución en audiencia pública polo xuíz que a ditou, no día da data; dou fe».</p>
    <p>E como consecuencia do ignorado paradoiro do demandado, expídese a presente para que sirva de cédula de notificación.</p>
    <p>Santiago de Compostela, 27 de marzo de 2014</p>
    <footer><p>O/a secretario/a xudicial</p></footer>

