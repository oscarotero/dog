---
date: '2014-04-24'
id: G0003-110414-0002
page: 18685
number: 78
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 31 de marzo de 2014, da Xerencia de Xestión Integrada de Ferrol,
  pola que se resolve a convocatoria pública AC-03/2013 para a provisión, polo
  sistema de avaliación colexiada, do posto de xefe da Sección de Obstetricia e
  Xinecoloxía.
range: Resolución
url: >-
  https://www.xunta.gal/dog/Publicados/2014/20140424/AnuncioG0003-110414-0002_gl.html
---
<p>Convocada pola Resolución AC-03/2013, do 3 de outubro de 2013 (DOG nº 206, do 28 de outubro), a provisión, polo sistema de avaliación colexiada, do posto de xefe da Sección de Obstetricia e Xinecoloxía, esta xerencia, á vista das solicitudes e méritos acreditados polos aspirantes, de conformidade co establecido no Decreto 206/2005, do 22 de xullo (DOG nº 145, do 29 de xullo), de provisión de prazas de persoal estatutario do Servizo Galego de Saúde, así como no artigo 3 da Orde do 24 de maio de 2006 (DOG nº 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, en virtude das competencias atribuídas polo Decreto 43/2013, do 21 de febreiro (DOG nº 47, do 7 de marzo), polo que se establece a estrutura orgánica do Servizo Galego de Saúde; Decreto 193/2010, do 18 de novembro, polo que se regula a estrutura organizativa de Xestión Integrada de Ferrol; Orde do 28 de setembro de 2011 pola que se desenvolve a estrutura organizativa de Xestión Integrada de Ferrol e se delegan competencias nos seus órganos de directivos e Orde do 5 de xullo de 2012 (DOG nº 139, do 20 de xullo) sobre delegación de competencias en órganos centrais e periféricos do Servizo Galego de Saúde,</p>
    <h2>DISPÓN:</h2>
    <p>Primeiro. Resolver a convocatoria pública para a provisión, polo sistema de avaliación colexiada, do posto de xefe da Sección de Obstetricia e Xinecoloxía, realizada mediante Resolución AC-03/2013, do 3 de outubro de 2013 (DOG nº 206, do 28 de outubro).</p>
    <p>Segundo. Nomear, para o posto que se indica, a persoa relacionada no anexo á presente resolución.</p>
    <p>Terceiro. De conformidade coa base décimo primeira da convocatoria, o candidato nomeado será avaliado, antes de que transcorran catro anos desde o seu nomeamento, para os efectos de prorrogar o desempeño da xefatura, por idéntico período de tempo, ou proceder á súa remoción.</p>
    <p>Cuarto. O réxime de cesamento na praza de orixe e de toma de posesión da praza adxudicada será o establecido no artigo 27 da Orde do 24 de maio de 2006 (DOG nº 106, do 5 de xuño) pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde.</p>
    <p>Contra a presente resolución poderá interpoñerse, nos termos previstos nos artigos 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, recurso de alzada perante a Dirección Xeral de Recursos Humanos do Servizo Galego de Saúde, no prazo dun mes contado desde o día seguinte ao da súa publicación.</p>
    <p>Ferrol, 31 de marzo de 2014</p>
    <footer><p>Ángel Facio Villanueva<br>Xerente de Xestión Integrada de Ferrol</p></footer>
    <h2>ANEXO</h2>
    <p>Posto de traballo: xefe da Sección de Obstetricia e Xinecoloxía.</p>
    <p>Nome e apelidos: Manuel Ángel Veiga Tuimil.</p>
    <p>DNI: 32633549-D.</p>

