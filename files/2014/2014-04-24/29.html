---
date: '2014-04-24'
id: G2347-010414-0001
page: 18707
number: 78
agency: Xulgado do Social número 4 da Coruña
section: V. Administración de xustiza.
title: EDICTO (293/2012).
range: Edicto
url: >-
  https://www.xunta.gal/dog/Publicados/2014/20140424/AnuncioG2347-010414-0001_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dou fe</p>
    <p>Certifico: que neste xulgado se seguen autos número 293/2012 por instancia de Mario Rodríguez Collazo contra a empresa Inelun Galicia, S.L., sobre cantidade, nos cales se ditou sentenza en data 24.3.2014, que copiada nos particulares necesarios di así:</p>
    <p>Ditame</p>
    <p>Estímase a demanda formulada por Mario Rodríguez Collazo fronte á empresa Inelun Galicia, S.L., con intervención do Fondo de Garantía Salarial e, en consecuencia:</p>
    <p>Condénase a empresa Inelun Galicia, S.L. a aboarlle ao demandante a cantidade de nove mil cincocentos trinta e cinco euros (9.535 euros) en concepto de xuros por mora.</p>
    <p>Notifíqueselles a resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal se deberá anunciar neste xulgado no prazo dos cinco días seguintes á notificación desta resolución, e abondará a manifestación da parte ou do seu avogado, graduado social colexiado ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina Nicolás E. Pita Lloveres, maxistrado do Xulgado do Social número 4 da Coruña.</p>
    <p>E para que conste, para os efectos da súa publicación no <em>Diario Oficial de Galicia</em> co fin de que sirva de notificación en forma á empresa Inelun Galicia, S.L., expido e asino o presente edicto.</p>
    <p>A Coruña, 28 de marzo de 2014</p>
    <footer><p>A secretaria xudicial</p></footer>

