---
date: '2014-04-24'
id: CA02-150414-0002
page: 18579
number: 78
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  DECRETO 45/2014, do 10 de abril, de aprobación definitiva da modificación
  puntual do PXOM de Carballeda de Avia, para a delimitación do núcleo rural do
  Cando.
range: Decreto
url: >-
  https://www.xunta.gal/dog/Publicados/2014/20140424/AnuncioCA02-150414-0002_gl.html
---
<p>1. O Concello de Carballeda de Avia remite o expediente de referencia para a súa aprobación definitiva, conforme o disposto no artigo 85.7 da Lei 9/2002, de ordenación urbanística e protección do medio rural de Galicia, logo de informe favorable da Comisión Superior de Urbanismo de Galicia (artigo 95.4 da LOUG).</p>
    <p>2. O Concello de Carballeda de Avia dispón actualmente vixente de Plan xeral de ordenación municipal, aprobado definitivamente o 21 de marzo de 2003, cunha modificación puntual aprobada definitivamente o 4 de decembro de 2006.</p>
    <p>3. O 12 de xullo de 2012 a Secretaría Xeral de Calidade e Avaliación Ambiental declarou a non necesidade de someter a avaliación ambiental estratéxica a modificación puntual, decisión publicada no DOG do 3.8.2012.</p>
    <p>4. Constan informes técnico e xurídico, do 31 de xullo de 2012, favorables respecto da conformidade da modificación puntual coa lexislación vixente e da calidade técnica da ordenación proxectada. </p>
    <p>5. O Pleno do Concello, en sesión do 11.6.2013, aprobou inicialmente a modificación puntual e someteuna a información pública durante dous meses mediante anuncios nos diarios <em>La Voz de Galicia</em> do 18.6.2013, e <em>La Región</em> do 19.6.2013, e no DOG do 20.6.2013. Durante o período de exposición non se presentou ningunha alegación.</p>
    <p>6. Consta informe favorable, do 2.7.2013, da Deputación Provincial de Ourense.</p>
    <p>7. Consta informe favorable, do 11.7.2013, da Subdirección Xeral de Redes e Operadores de Telecomunicacións do Ministerio de Industria, Enerxía e Turismo.</p>
    <p>8. Consta informe favorable, do 15.11.2013, da Confederación Hidrográfica do Miño-Sil do Ministerio de Agricultura, Alimentación e Medio Ambiente, cunha serie de consideracións.</p>
    <p>9. O Pleno do Concello, en sesión ordinaria do 28 de novembro de 2013, aprobou provisionalmente a modificación puntual.</p>
    <p>10. Consta informe, do 16.1.2014, da Dirección Xeral do Patrimonio Cultural, sobre a non afectación pola modificación puntual de ningún ben pertencente ao patrimonio cultural de Galicia.</p>
    <p>11. O ámbito de actuación é o núcleo rural do Cando, non incluído como tal no PXOM de Carballeda de Avia, afectando na súa maior parte, segundo o PXOM vixente (folla 5-14 do plano de ordenación xeral, estrutura xeral e orgánica do territorio) a solo rústico de protección de cultivos; e puntualmente a solo rústico de protección paisaxística e forestal. <br>A superficie total do ámbito é de 50.200 m2.</p>
    <p>12. O obxecto da modificación puntual é a delimitación e ordenación normativa do núcleo rural do Cando, en concordancia co establecido na disposición transitoria primeira e) da Lei 2/2010. </p>
    <p>13. No plano D4 superponse a delimitación proposta do núcleo rural do Cando sobre a ordenación correspondente do PXOM de Carballeda de Avia, indicándose as superficies afectadas das distintas categorías de solo.</p>
    <p>14. No punto 7.2 da memoria xustifícase, conforme o establecido no artigo 13.1 da LOUG, que o núcleo do Cando é un asentamento identificable e diferenciado administrativamente nos censos e padróns municipais.</p>
    <p>15. No punto 7.8 da memoria xustifícase, conforme establece o artigo 95.2 da LOUG, a perda de valores que fixeron merecentes a totalidade dos terreos incluídos no ámbito de actuación da modificación puntual da consideración de solo rústico de especial protección.</p>
    <p>16. No plano D5, conforme establece o artigo 56.1 da LOUG, gráfase o trazado da rede viaria e a sinalización das aliñacións.</p>
    <p>17. A memoria da modificación puntual tamén establece a ordenanza de aplicación ao ámbito de actuación en concordancia coas ordenanzas do solo de núcleo rural do PXOM de Carballeda de Avia. </p>
    <p>18. Ao afectar a modificación puntual a solo rústico de especial protección, conforme o artigo 95.2 da LOUG, a modificación puntual someteuse ao informe da Comisión Superior de Urbanismo de Galicia, que foi emitido en sentido favorable na súa sesión do 19 de marzo de 2013.</p>
    <p>19. Detectados erros materiais, corríxese o documento, e tras o informe do arquitecto asesor municipal, someteuse á aprobación provisional do Concello Pleno do 28.3.2014. </p>
    <p>De conformidade co disposto no artigo 95.4 da LOUG, a competencia para a aprobación definitiva das modificacións de planeamento que teñan por obxecto a reclasificación de solo rústico de especial protección correspóndelle ao Consello da Xunta de Galicia, logo de informe favorable da Comisión Superior de Urbanismo, emitido na súa sesión do 19.3.2014.</p>
    <p>Visto canto antecede, de acordo co disposto nos artigos 85.7 e 95.4 da Lei 9/2002, de ordenación urbanística e protección do medio rural de Galicia, e no artigo 37 da Lei 1/1983, do 22 de febreiro, reguladora da Xunta e da súa Presidencia; co informe favorable da Comisión Superior de Urbanismo de Galicia do 19.3.2014, por proposta do conselleiro de Medio Ambiente, Territorio e Infraestruturas do 4 de abril de 2014, e logo da deliberación do Consello da Xunta de Galicia, na súa reunión do día dez de abril de dous mil catorce,</p>
    <footer><p>DISPOÑO:</p></footer>
    <p>Artigo único</p>
    <p>Aprobar definitivamente a modificación puntual do PXOM de Carballeda de Avia, no núcleo rural do Cando, para os efectos do previsto no artigo 95.2 e 95.4 da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>Disposición derradeira</p>
    <p>Recursos. Segundo o disposto no artigo 85.11 da citada Lei 9/2002, contra este decreto non cabe recurso en vía administrativa; non obstante, contra ela poderase interpor recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses contados desde o día seguinte ao da súa publicación segundo dispoñen os artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, dez de abril de dous mil catorce</p>
    <footer><p>Alberto Núñez Feijóo<br>Presidente</p><p>Agustín Hernández Fernández de Rojas<br>Conselleiro de Medio Ambiente, Territorio e Infraestruturas</p></footer>

