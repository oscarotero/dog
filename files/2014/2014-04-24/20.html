---
date: '2014-04-24'
id: G0003-110414-0003
page: 18691
number: 78
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 4 de abril de 2014, da Xerencia de Xestión Integrada de Lugo,
  Cervo e Monforte de Lemos, pola que se resolve a convocatoria para a
  provisión, polo sistema de avaliación colexiada, do posto de xefe/a do Servizo
  de Uroloxía do Hospital Universitario Lucus Augusti de Lugo.
range: Resolución
url: >-
  https://www.xunta.gal/dog/Publicados/2014/20140424/AnuncioG0003-110414-0003_gl.html
---
<p>Convocado pola Resolución do 4 de novembro de 2013 (<em>Diario Oficial de Galicia</em> número 221, do 19 de novembro), a provisión do posto de xefe/a do Servizo de Uroloxía do Hospital Lucus Augusti, esta xerencia, de conformidade co previsto no Decreto 206/2005, do 22 de xullo (<em>Diario Oficial de Galicia</em> número 145, do 29 de xullo), de provisión de prazas de persoal estatutario do Servizo Galego de Saúde, e na Orde da Consellería de Sanidade do 24 de maio de 2006 (<em>Diario Oficial de Galicia</em> nº 106, do 5 de xuño), pola que se establecen as bases do procedemento para a provisión de postos de xefatura e coordinación nas institucións sanitarias do Servizo Galego de Saúde, e en virtude das competencias atribuídas polo Decreto 43/2013, do 21 de<em> </em>febreiro (<em>Diario Oficial de Galicia </em>número 47, do 7 de<em> </em>marzo), polo que se establece a estrutura orgánica do Servizo Galego de Saúde, e na Orde do 5 de xullo de 2012 (<em>Diario Oficial de Galicia</em> número 139, do 20 de xullo) sobre delegación de competencias en órganos centrais e periféricos do Servizo Galego de Saúde,</p>
    <h2>DISPÓN:</h2>
    <p>Primeiro. Resolver a convocatoria pública para a provisión do posto de xefe/a do Servizo de Uroloxía do Hospital<em> </em>Universitario Lucus Augusti, convocada pola Resolución do 4 de novembro de 2013 (Diario Oficial de Galicia número 221, do 19 de novembro).</p>
    <p>Segundo. Nomear, para o posto que se indica, a persoa citada no anexo desta resolución.</p>
    <p>Terceiro. O aspirante nomeado deberá cesar na praza que desempeñe dentro dos tres días hábiles seguintes a aquel en que se publique a presente resolución no <em>Diario Oficial de Galicia</em>.</p>
    <p>A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento, se a praza desempeñada e o posto adxudicado son da mesma área de saúde, ou no prazo de quince días hábiles, se son de distinta área de saúde. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>Se así o permiten as necesidades do servizo, e por petición motivada do interesado, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a consideración de servizo activo, polo que se percibirán os correspondentes haberes de conformidade co que estableza a orde sobre a confección de nóminas do persoal ao servizo da Administración autonómica.</p>
    <p>Entenderase que solicita a excedencia voluntaria por interese particular, e será declarado nesa situación polo órgano competente, quen<em> </em>non se incorpore ao posto adxudicado no prazo establecido.</p>
    <p>Cuarto. O aspirante nomeado obterá un nomeamento que será obxecto de avaliación cada catro anos, para os efectos de apreciar o nivel de rendemento. O resultado da avaliación determinará a prórroga do nomeamento ou, de ser o caso, a súa remoción. A omisión da avaliación non suporá a consideración do nomeamento como definitivo.</p>
    <p>Quinto. Contra a presente resolución, que non pon fin á vía administrativa conforme Lei 6/2001, do 29 de xuño (Diario Oficial de Galicia número 135, do 12 de xullo)<em> </em>de adecuación da normativa da Comunidade Autónoma galega á Lei 4/1999, do 13 de xaneiro, de modificación da Lei 30/1992, do 26 de novembro, de réxime xurídico das administracións públicas e do procedemento administrativo común,<em> </em>poderá<em> </em>interpoñerse<em> </em>recurso de alzada perante o mesmo órgano que ditou o acto ou ante o competente para resolvelo que será a Dirección Xeral de Recursos Humanos do Servizo Galego de Saúde, no prazo dun mes, que comezará a contar a partir do día seguinte ao da súa publicación, de conformidade co establecido nos artigos 114 e seguintes da Lei 30/1992 citada.</p>
    <p>Lugo, 4 de abril de 2014</p>
    <footer><p>Antonio García Quintáns<br>Xerente de Xestión Integrada de Lugo, Cervo e Monforte de Lemos</p></footer>
    <h2>ANEXO</h2>
    <p>Denominación do posto: xefe/a do Servizo de Uroloxía.</p>
    <p>Nome e apelidos: Francisco José García Novio.</p>
    <p>DNI: 33214590-Z.</p>

