---
date: '2014-08-11'
id: L130-050814-0001
page: 34608
number: 151
agency: Concello da Coruña
section: VI. Anuncios. b) Administración local.
title: ANUNCIO de acordo de cambio de uso de parcela.
range: Anuncio
url: >-
  https://www.xunta.gal/dog/Publicados/2014/20140811/AnuncioL130-050814-0001_gl.html
---
<p>O Pleno municipal en sesión celebrada o 21 de xullo de 2014, adoptou, entre outros, o seguinte acordo:</p>
    <p>«Primeiro. Cambiar o uso da parcela 9224501NJ4092S0001FP sinalada en planos adxuntos, sita na rúa Veeduría 2, de forma que o Sistema xeral de equipamentos, uso militar (DF(pb)) previsto actualmente polo PEPRI pase a ser un Sistema xeral de equipamentos, uso benestar social ou cultural (CU/oc (pb)), de maneira que se poida implantar calquera das dúas categorías de equipamento de forma indistinta, de conformidade co proxecto de cambio de uso redactado pola arquitecta municipal.</p>
    <p>Segundo. Publicar o presente acordo no<em> Boletín Oficial</em> da provincia e no <em>Diario Oficial de Galicia</em>.</p>
    <p>Terceiro. Notificar o presente acordo á Consellería de Medio, Territorio e Infraestruturas, e aos departamentos municipais de Xestión do Solo, Licenzas e Disciplina Urbanística, Sección de Patrimonio Urbanístico, así como á Oficina do SIG de Planeamento». </p>
    <p>Contra este acordo cabe interpoñer recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses, que se contarán desde o día seguinte ao da súa publicación ou, se é o caso, notificación, de conformidade co artigo 46 da Lei 29/1998, do 13 de xullo, da xurisdición contencioso-administrativa, sen prexuízo de calquera outro que se considere pertinente.</p>
    <p>Non obstante poderase interpoñer, con carácter potestativo, recurso de reposición ante o mesmo órgano que ditou o acto, no prazo dun mes, contado desde o día seguinte á recepción da notificación, de conformidade cos artigos 116 e 117 da Lei 30/1992, do 26 de novembro.</p>
    <p>O que se publica para xeral coñecemento. </p>
    <p>A Coruña, 28 de xullo de 2014</p>
    <footer><p>César de Jesús Otero Grille<br>Director de Urbanismo</p></footer>

