---
date: '2014-03-14'
id: G2348-240214-0001
page: 11093
number: 51
agency: Xulgado do Social número 5 da Coruña
section: V. Administración de xustiza.
title: EDICTO (915/2012).
range: Edicto
url: >-
  https://www.xunta.gal/dog/Publicados/2014/20140314/AnuncioG2348-240214-0001_gl.html
---
<p>María Jesús Hernando Arenas, secretaria xudicial do Xulgado do Social número 5 da Coruña, fai saber:</p>
    <p>Sentenza.</p>
    <p>A Coruña, 21 de febreiro de 2014.</p>
    <p>Vistos por Pilar Carreira Vidal, maxistrada xuíza do Xulgado do Social número 5 da Coruña e o seu partido, os presentes autos de xuízo número 915/2012 seguidos por instancia de Manuel Ángel Fandiño López, e José Francisco Martínez Estrada, asistido polo letrado Antonio Pousa Merens, contra a entidade Esabe Vigilancia, S.A., que non comparece, a entidade Protección y Seguridad Técnica, S.A., representada por Mario José Alonso Fernández, o Concello da Coruña, representado pola letrada María José Macías Mourelle, e o Fondo de Garantía Salarial, que non comparece, sobre reclamación de cantidade –salarios–.</p>
    <p>Ditamino que debo estimar e estimo parcialmente a demanda que en materia de cantidade foi interposta por Manuel Ángel Fandiño López e José Francisco Martínez Estrada contra a entidade Esabe Vigilancia, S.A., e, en consecuencia, debo condenar e condeno a Esabe Vigilancia S.A., a que aboe a Manuel Ángel Fandiño López a cantidade de 7.141,17 € brutos e José Francisco Martínez Estrada a cantidade de 5.806,9 € brutos, polos salarios devindicados entre abril e xullo de 2012, e paga de beneficios de 2012, incrementadas no xuro do 10 % por mora e aplicable aos conceptos salariais.</p>
    <p>Que debo desestimar e desestimo a demanda que en materia de cantidade foi interposta por Manuel Ángel Fandiño López e José Francisco Martínez Estrada, contra a entidade Protección y Seguridad Técnica, S.A., (Prosetecnisa) y o Concello da Coruña, e, en consecuencia, debo absolvelas das pretensións formuladas na súa contra.</p>
    <p>Coa intervención procesual do Fondo de Garantía Salarial.</p>
    <p>Notifíquese a presente resolución ás partes facéndolles saber o seu dereito a interpoñer contra ela recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación. </p>
    <p>Advírtase o recorrente que non sexa traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros do depósito especial indicado no artigo 229.1 a) da Lei reguladora da xurisdición social, na conta aberta na entidade Banesto, a nome deste xulgado con número 47570000 código 36 e número de expediente, acreditando mediante a presentación do xustificante de ingreso no período comprendido ata a formalización do recurso así como, en caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado a cantidade obxecto de condena, ou formalizar aval bancario pola dita cantidade en que se faga constar a responsabilidade solidaria do avalista, incorporándoos a este xulgado co anuncio de recurso. </p>
    <p>En todo caso, o recorrente deberá designar letrado para a tramitación do recurso, no momento de anuncialo.</p>
    <p>Dedúzase testemuño literal desta sentenza que quedará nestas actuacións, con inclusión da orixinal no libro de sentenzas.</p>
    <p>Así por esta miña sentenza, pronúncioo, mándoo e asínoo. </p>
    <p>Publicación. Lida e publicada foi a anterior sentenza pola maxistrada xuíza que a subscribe, estando celebrando audiencia pública no día da súa data. Dou fe.</p>
    <p>Para que conste e para a súa publicación no Diario Oficial de Galicia co fin de que sirva de notificación a empresa Esabe Vigilancia, S.A., co apercibimento de que as sucesivas notificacións se realizarán nos estrados do xulgado, salvo as que revistan a forma de emprazamento, sentenzas e autos.</p>
    <p>A Coruña, 24 de febreiro de 2014</p>
    <footer><p>A secretaria xudicial</p></footer>

