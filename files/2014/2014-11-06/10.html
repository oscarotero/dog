---
date: '2014-11-06'
id: G1994-201014-0001
page: 46616
number: 213
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (4603/2012 IP).
range: Edicto
url: >-
  https://www.xunta.gal/dog/Publicados/2014/20141106/AnuncioG1994-201014-0001_gl.html
---
<p>María Isabel Freire Corzo, secretaria xudicial da sección primeira da Sala Segunda do Social do Tribunal Superior de Xustiza de Galicia, fai saber que no procedemento recurso de suplicación 4603/2012 desta sección, seguido por instancia do Fogasa contra José Gallo Pérez sobre o Fondo de Garantía Salarial se ditou a seguinte resolución:</p>
    <p>Casación de unificación de doutrina: 371/14 IP.</p>
    <p>Parte recorrente: José Gallo Pérez.</p>
    <p>Dilixencia de ordenación da secretaria xudicial: María Isabel Freire Corzo.</p>
    <p>A Coruña, 17 de outubro de 2014</p>
    <p>O anterior escrito presentado por María Teresa Souto Neira, letrada en nome e representación de José Gallo Pérez, únese ao recurso da súa razón. Tense por preparado o recurso de casación para unificación de doutrina e concédese á parte recorrente o prazo de quince días para interpoñer o recurso ante esta sala, facéndolle saber que os autos se encontran á súa disposición na oficina xudicial para a súa entrega ou exame se o considera necesario e que deberá sinalar un domicilio para notificacións na sede do Tribunal Supremo, salvo que xa o tivese designado.</p>
    <p>Requírase á recorrente para que achegue no momento de interposición do recurso, certificación da sentenza que invoca con expresión da súa firmeza.</p>
    <p>Así mesmo, comunícase á recorrente que non é necesario presentar o xustificante do ingreso das taxas xudiciais ao interpoñer o recurso, ao non estar suxeito ao pagamento destas, o recurso de casación para unificación de doutrina, segundo interpretación vinculante da Axencia Tributaria (consulta nº V3674-13).</p>
    <p>Notifíqueselles ás partes facéndolles saber que contra a presente resolución non cabe recurso ningún sen prexuízo de que a parte recorrida se poida opoñer á admisión do recurso ao comparecer ante o Tribunal Supremo.</p>
    <p>Así o acordo e asino. Dou fe».</p>
    <p>E para que sirva de notificación en legal forma a Ferlosa, S.L., en ignorado paradoiro, expido o presente edicto para a súa inserción no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 17 de outubro de 2014</p>
    <footer><p>A secretaria xudicial</p></footer>

