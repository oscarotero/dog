---
date: '2014-11-06'
id: G2345-171014-0001
page: 46620
number: 213
agency: Xulgado do Social número 2 da Coruña
section: V. Administración de xustiza.
title: EDICTO (548/2012).
range: Edicto
url: >-
  https://www.xunta.gal/dog/Publicados/2014/20141106/AnuncioG2345-171014-0001_gl.html
---
<p>María Blanco Aquino, secretaria xudicial do Xulgado do Social número 2 da Coruña, fai saber que no procedemento ordinario 548/2012 deste xulgado do social, seguido por instancia de José Guillermo Blas García contra a empresa Mercantil Española de Refrigeración, S.L., Friger, Fogasa, sobre ordinario, se ditou sentenza, cuxo encabezamento e decisión din:</p>
    <p>Sentenza.</p>
    <p>Na Coruña o 17 de de outubro de 2014.</p>
    <p>Milagritos Belso Sempere, maxistrada do Xulgado do Social número 2 da Coruña, vistos os presentes autos seguidos neste xulgado co número 548/2012 no que son parte, dunha banda, como demandante, José Guillermo Blas García, representado polo letrado Sergio Fraga Mandián, e como demandado Mercantil Española de Refrigeración, S.L., que non comparece, con intervención de Fogasa, que non comparece, sobre cantidade, pronunciou en nome da S.M. o rei, a seguinte sentenza.</p>
    <p>Decido.</p>
    <p>Que estimando parcialmente a demanda interposta por José Guillermo Blas García contra a empresa Mercantil Española de Refrigeración, S.L., debo declarar e declaro o dereito do demandante a percibir a cantidade de vinte mil setecentos doce euros con setenta e catro céntimos e condeno a referida empresa ao aboamento da dita cantidade, así como os xuros legais desde a interposición da presente demanda e os previstos no artigo 576 da LAC desde a data da presente resolución.</p>
    <p>Debo absolver e absolvo o Fogasa ao non alcanzarlle ningunha responsabilidade na presente instancia.</p>
    <p>Notifíqueselles a presente resolución ás partes.</p>
    <p>Contra esta resolución cabe recurso de suplicación perante o Tribunal Superior de Xustiza de Galicia, o cal deberá anunciarse neste xulgado no prazo dos cinco días siguientes ao da notificación desta resolución, para o cal abondará a manifestación da parte ou do seu avogado ou representante dentro do indicado prazo.</p>
    <p>Advírtaselle ao recorrente que non sexa traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros do depósito especial indicado no artigo 229.1.a) da Lei reguladora da xurisdición social, na conta aberta na entidade Banesto, a nome deste xulgado, acreditando mediante a presentación do xustificante de ingreso no período comprendido ata a formalización do recurso así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións, a nome deste xulgado, a cantidade obxecto de condena, ou formalizar aval bancario pola dita cantidade no cal se faga constar a responsabilidade solidaria do avalista, incorporándoos a este xulgado co anuncio de recurso. </p>
    <p>En todo caso, o recorrente deberá designar letrado para a tramitación do recurso, no momento de anuncialo. </p>
    <p>Dedúzase testemuño literal desta sentenza que quedará nestas actuacións, con inclusión da orixinal no libro de sentenzas.</p>
    <p>Así por esta miña sentencia, pronúncioo, mándoo e asínoo. </p>
    <p>E para que sirva de notificación en legal forma a Mercantil Española de Refrigeración, S.L., expido o presente edicto para a súa inserción no <em>Diario Oficial de Galicia</em> (DOG).</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 17 de outubro de 2014</p>
    <footer><p>A secretaria xudicial</p></footer>

