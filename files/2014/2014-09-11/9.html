---
date: '2014-09-11'
id: G1311-020914-0001
page: 38323
number: 173
agency: Consello Consultivo de Galicia
section: IV. Oposicións e concursos.
title: >-
  RESOLUCIÓN do 2 de setembro de 2014 pola que se anuncia a convocatoria pública
  para a provisión, polo sistema de libre designación, de dous postos de
  traballo vacantes.
range: Resolución
url: >-
  https://www.xunta.gal/dog/Publicados/2014/20140911/AnuncioG1311-020914-0001_gl.html
---
<p>De acordo co artigo 29 da Lei 3/2014, do 24 de abril, do Consello Consultivo de Galicia, e cos artigos 68 e 69 do seu Regulamento de organización e funcionamento, aprobado polo Decreto 282/2003, do 22 de maio; e de conformidade co establecido nos artigos 17.4 e 29.2 do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e no Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e en uso das atribucións conferidas pola Lei 3/2014, este consello</p>
    <h2>DISPÓN:</h2>
    <p>Primeiro. Anunciar a convocatoria para a provisión, polo sistema de libre designación, dos postos de traballo que se detallan no anexo I desta resolución.</p>
    <p>Segundo. Poderá concorrer a estas prazas o persoal funcionario que reúna as condicións que para cada posto de traballo se sinalan.</p>
    <p>Terceiro. As solicitudes presentaranse no Rexistro Xeral do Consello Consultivo de Galicia (rúa Algalia de Abaixo 24-2ª planta, Santiago de Compostela) ou nas oficinas previstas no artigo 38.4 da Lei 30/1992, de réxime xurídico das administracións públicas e do procedemento administrativo común, no prazo de 15 días contados a partir do día seguinte ao da publicación da convocatoria no <em>Diario Oficial de Galicia</em>, conforme o modelo que se inclúe como anexo II.</p>
    <p>Cuarto. As persoas aspirantes deberán unir á petición un <em>curriculum vitae</em> e xustificar documentalmente os méritos que aleguen.</p>
    <p>Os méritos alegados e non probados segundo se indica no parágrafo anterior non se terán en conta.</p>
    <p>Quinto. De conformidade co disposto no artigo 29 da Lei 3/2014, do 24 de abril, do Consello Consultivo de Galicia, será requisito indispensable ser funcionario/a da Administración xeral da Comunidade Autónoma de Galicia, doutras comunidades autónomas ou do Estado.</p>
    <p>Sexto. Esta convocatoria será resolta pola Presidencia Consello Consultivo de Galicia.</p>
    <p>Sétimo. A resolución desta convocatoria farase pública no <em>Diario Oficial de Galicia</em> e poderán declararse desertos os dous ou un dos postos de traballo, de se considerar oportuno.</p>
    <p>Oitavo. O prazo de toma de posesión será de tres días hábiles, se o destino anterior radica na mesma localidade que o novo destino, ou dun mes, de tratarse de distinta localidade ou se comporta o reingreso ao servizo activo; prazo que se computará desde o día seguinte ao do cesamento, que se efectuará dentro dos tres días hábiles seguintes ao da publicación da resolución no <em>Diario Oficial de Galicia</em>. No caso de reingreso ao servizo activo, comezará a contar desde o día seguinte ao da publicación da resolución.</p>
    <p>Noveno. Contra esta resolución, que esgota a vía administrativa, poderase interpor recurso potestativo de reposición perante o Consello Consultivo de Galicia, no prazo dun mes contado a partir do día seguinte ao da súa publicación no <em>Diario Oficial de Galicia</em>, de conformidade co disposto no artigo 116 da Lei 30/1992, do 26 de novembro, de réxime xurídico das administracións públicas e do procedemento administrativo común, ou directamente recurso contencioso-administrativo no prazo de dous meses desde a mesma data, ante o xulgado do contencioso-administrativo competente, segundo o establecido nos artigos 8 e 14 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 2 de setembro de 2014</p>
    <footer><p>José Luis Costa Pillado<br>Presidente do Consello Consultivo de Galicia</p></footer>
    <h2>ANEXO I</h2>
    <p>Denominación: secretario/a do/da presidente/a.</p>
    <p>Código de posto: CCG 035.</p>
    <p>Nivel: 20.</p>
    <p>Centro de destino: Consello Consultivo de Galicia.</p>
    <p>Localidade: Santiago de Compostela.</p>
    <p>Grupo: C1/C2.</p>
    <p>Corpo ou escala: xeral.</p>
    <p>Complemento específico: 6.083,52 €.</p>
    <p>Adscrición a administracións públicas: adscrición indistinta a persoal funcionario da Administración xeral da Comunidade Autónoma de Galicia, doutras comunidades autónomas ou do Estado.</p>
    <p>Formación específica: mecanografía/tratamento de textos informáticos (requisito indispensable).</p>
    <p>Para persoal doutra Administración: curso de perfeccionamento de galego (requisito indispensable).</p>
    <p>Denominación: secretario/a de conselleiro/a.</p>
    <p>Código de posto: CCG 038.</p>
    <p>Nivel: 20.</p>
    <p>Centro de destino: Consello Consultivo de Galicia.</p>
    <p>Localidade: Santiago de Compostela.</p>
    <p>Grupo: C1/C2.</p>
    <p>Corpo ou escala: xeral.</p>
    <p>Complemento específico: 6.083,52 €.</p>
    <p>Adscrición a administracións públicas: adscrición indistinta a persoal funcionario da Administración xeral da Comunidade Autónoma de Galicia, doutras comunidades autónomas ou do Estado.</p>
    <p>Formación específica: mecanografía/tratamento de textos informáticos (requisito indispensable).</p>
    <p>Para persoal doutra Administración: curso de perfeccionamento de galego (requisito indispensable).</p>
    <p>Centro directivo ou dependencia: Consello Consultivo de Galicia.</p>
    <p>Localidade: Santiago de Compostela.</p>

