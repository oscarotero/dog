---
date: '2014-11-13'
id: CA01-101114-0002
page: 47245
number: 218
agency: Consellería de Facenda
section: IV. Oposicións e concursos.
title: >-
  RESOLUCIÓN do 7 de novembro de 2014, do tribunal designado para xulgar o
  proceso selectivo para o ingreso no corpo facultativo superior da Xunta de
  Galicia, subgrupo A1, escala de enxeñeiros/as industriais, convocado pola Orde
  do 20 de xuño de 2013 (Diario Oficial de Galicia número 122, do 28 de xuño)
  pola que se modifica a data, a hora e o lugar de realización do terceiro
  exercicio do proceso selectivo.
range: Resolución
url: >-
  https://www.xunta.gal/dog/Publicados/2014/20141113/AnuncioCA01-101114-0002_gl.html
---
<p>Con data 5 de novembro de 2014 o presidente do tribunal designado para xulgar o proceso selectivo para o ingreso no corpo facultativo superior da Xunta de Galicia, subgrupo A1, escala de enxeñeiros/as industriais, convocado pola Orde do 20 de xuño de 2013 (DOG núm. 122, do 28 de xuño), foi informado pola Dirección Xeral da Función Pública de que razóns técnicas e organizativas impediron a publicación da Resolución do 22 de outubro, pola que se dá publicidade ás cualificacións do segundo exercicio, no Diario Oficial de Galicia antes do día 29 de outubro de 2014. </p>
    <p>Conseguintemente, co obxecto de axustar os prazos previstos na base II.1.2.7 da orde da convocatoria e tendo en conta que a data prevista para a realización do terceiro exercicio era o día 11 de novembro de 2014, na sesión que tivo lugar o día 6 de novembro de 2014 o tribunal acordou adiar a data para a realización do terceiro exercicio da fase de oposición e a nova data será o día 19 de novembro de 2014 e o lugar de realización a Escola Galega de Administración Pública (polígono das Fontiñas, rúa de Madrid, 2-4, 15707 Santiago de Compostela), na aula 2, en chamamento único que se iniciará ás 15.30 horas.</p>
    <p>Os aspirantes deberán ir provistos de DNI ou de documento fidedigno acreditativo da súa identidade a xuízo do tribunal, e bolígrafo de tinta azul. Os aspirantes serán provistos de calculadora polo tribunal e queda prohibido o uso de calculadoras distintas ás que se lle faciliten.</p>
    <p>Consonte a base II.1.1.3. da convocatoria, para o desenvolvemento deste exercicio os aspirantes poderán servirse de textos legais sen comentarios; admítense as súas versións consolidadas, aquelas en que figuran notas de vixencia e/ou referencias cruzadas a outras normas e os subliñados simples, sempre que non inclúan ningunha outra información, comentario doutrinal ou referencia xurisprudencial. Está expresamente prohibida a utilización de libros de consulta, temarios, informes, resolucións ou ditames de calquera tipo.</p>
    <p>Durante o desenvolvemento do exercicio, os membros do tribunal poderán examinar o material que está a utilizar cada aspirante e comprobar que se axusta ao establecido nos parágrafos anteriores. O uso de textos normativos distintos dos permitidos determinará a expulsión do aspirante. </p>
    <p>Non se permitirá o acceso á aula en que se realice o exercicio con teléfonos móbiles, axendas electrónicas ou calquera outro instrumento de que se poida valer o aspirante para auxiliarse na realización do exercicio. Non se habilitará ningún servizo de recolla de móbiles.</p>
    <p>Pontevedra, 7 de novembro de 2014</p>
    <footer><p>José Manuel González González<br>Presidente do tribunal</p></footer>

