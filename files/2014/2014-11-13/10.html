---
date: '2014-11-13'
id: O92-101114-0001
page: 47236
number: 218
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 10 de novembro de 2014 pola que se dá publicidade ao acordo do
  Consello de Dirección do Instituto Galego de Promoción Económica (Igape) de
  delegación de facultades.
range: Resolución
url: >-
  https://www.xunta.gal/dog/Publicados/2014/20141113/AnuncioO92-101114-0001_gl.html
---
<p>Tendo en conta a vacante producida na Dirección da Area de Financiamento do Igape e en tanto persista esta situación no dito cargo, co fin de evitar a paralización das actividades do Instituto, e de conformidade coas facultades que teño conferidas,</p>
    <h2>RESOLVO:</h2>
    <p>Único. Publicar a seguinte delegación de facultades acordada polo Consello de Dirección do Igape na súa xuntanza do 6 de novembro de 2014:</p>
    <p>1. Delegar, con efectos desde o 6 de novembro de 2014, na secretaría xeral do Igape as seguintes facultades:</p>
    <p>– A formulación da retención de crédito e a execución das fases contables, A, D, O, K respecto aos créditos asignados á Area de Financiamento.</p>
    <p>– A instrución dos procedementos administrativos asignados á Area de Financiamento nas bases reguladoras das axudas, subvencións e outros procedementos, elevando proposta aos órganos competentes para a resolución e resolvendo o arquivamento dos expedientes, así como o recoñecemento das desistencias e a renuncia de dereitos nos casos previstos pola lexislación vixente.</p>
    <p>– Elevar ao Consello de Dirección do Igape as propostas de adopción dos acordos que legalmente procedan, no ámbito das funcións e competencias da Área de Financiamento. </p>
    <p>2. Nos casos de ausencia da secretaria xeral, o director xeral poderá habilitar expresamente calquera dos directores de área para que a substitúan nas súas facultades.</p>
    <p>3. A delegación de facultades extinguirase co nomeamento da persoa que exerza as funcións da dirección da Área de Financiamento.</p>
    <p>Santiago de Compostela, 10 de novembro de 2014</p>
    <footer><p>Javier Aguilera Navarro<br>Director xeral do Instituto Galego de Promoción Económica</p></footer>

