---
date: '2014-11-13'
id: CA04-301014-0001
page: 47269
number: 218
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN  do  20  de  outubro  de  2014,  da  Xefatura  Territorial   da 
  Coruña,  pola  que  se  concede  a  autorización  administrativa  previa  e 
  de  construción  dunha  instalación  eléctrica  no  concello  de  Santa 
  Comba  (expediente  IN407A  2014/088-1).
range: Resolución
url: >-
  https://www.xunta.gal/dog/Publicados/2014/20141113/AnuncioCA04-301014-0001_gl.html
---
<p>Visto o expediente para outorgamento de autorización administrativa previa e de construción da instalación eléctrica que a seguir se cita:</p>
    <p>Expediente: IN407A 2014/088-1.</p>
    <p>Solicitante: Electra de Santa Comba, S.L.</p>
    <p>Domicilio social: rúa Miraflores, nº 20, baixo, 15840 Santa Comba.</p>
    <p>Denominación: LMTS e CS A Torre-O Papamoscas.</p>
    <p>Situación: concello de Santa Comba.</p>
    <p>Características técnicas: </p>
    <p>A liña de media tensión inicíase no centro de seccionamento A Torre (expediente 2005/538) existente onde se instalará unha cela de protección de saída de liña (SF6), e con remate no CT O Papamoscas (expediente 2001/106), onde se instalará unha cela de protección de saída de liña (SF6). A liña de media tensión discorre por canalización existente nun tramo de 237 metros (expedientes 2007/177 e 2011/125) e por canalización de nova execución nun tramo de 219 metros. O condutor será de aluminio con illamento de polietileno reticulado e cuberta de PVC das seguintes características RHZ1 2OL 12/20 kV AL con sección 240 mm2. A lonxitude da liña é de 456 metros.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no título VII, capítulo II, do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e de acordo coa Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54), esta xefatura territorial resolve:</p>
    <p>Conceder a autorización administrativa previa e a autorización administrativa de construción da dita instalación, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación.</p>
    <p>Esta instalación está previsto que se execute nun prazo dun ano, contado a partir da data da última autorización administrativa necesaria.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>Contra esta resolución, que non é definitiva en vía administrativa, cabe interpor recurso de alzada, ante o conselleiro de Economía e Industria, no prazo dun mes contado a partir do día seguinte ao da súa notificación ou publicación nos termos establecidos nos artigos 107, 110, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro), sen prexuízo de que os interesados poidan interpor calquera outro recurso que consideren pertinente.</p>
    <p>A Coruña, 20 de outubro de 2014</p>
    <footer><p>Isidoro Martínez Arca<br>Xefe territorial da Coruña</p></footer>

