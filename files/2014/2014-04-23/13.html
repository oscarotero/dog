---
date: '2014-04-23'
id: G2345-310314-0002
page: 18458
number: 77
agency: Xulgado do Social número 2 da Coruña
section: V. Administración de xustiza.
title: EDICTO (427/2013).
range: Edicto
url: >-
  https://www.xunta.gal/dog/Publicados/2014/20140423/AnuncioG2345-310314-0002_gl.html
---
<p>María Adelaida Egurbide Margañón, secretaria xudicial do Xulgado do Social número 2 da Coruña, fago saber:</p>
    <p>Que no procedemento despedimento/cesamentos en xeral 427/2013 deste xulgado do social, seguido por instancia de María Jesús Varela Fernández contra a empresa Bogar Asistencia, S.L., Galicia Saudade, S.L., administración concursal de Galicia Saudade, S.L., Centro Clínico Ribadeo, S.L., Fogasa, Concello de Sada, sobre despedimento, se ditou sentenza, cuxo encabezamento e decisión din:</p>
    <p>Sentenza</p>
    <p>Na Coruña, 27 de marzo de 2014</p>
    <p>Miguel Herrero Liaño, maxistrado do Xulgado do Social número 2 da Coruña, despois de ver os presentes autos seguidos neste xulgado co número 427/2013 sendo parte neste, dun lado, como demandante, María Jesús Varela Fernández, representada polo letrado Fernando José Méndez Sanjurjo, e como demandados Bogar Asistencia, S.L., representado pola letrada Esther Segura Espinosa; Concello de Sada, representado polo procurador Juan Lage-Fernández Cervera e asistido polo letrado Miguel Torres Jack; Centro Clínico Ribadeo, S.L., representado polo letrado José Maneiro García; Galicia Saudade, S.L., que non comparece, administración concursal de Galicia Saudade, S.L., que non comparece, e Fogasa, que non comparece, sobre despedimento, pronunciou en nome de S.M. o rei, a seguinte sentenza</p>
    <p>Decisión</p>
    <p>Admítese parcialmente a demanda formulada por María Jesús Varela Fernández fronte a Galicia Saudade, S.L.; Bogar Asistencia, S.L.; Centro Clínico Ribadeo, S.L., e Concello de Sada, con intervención procesual do Fogasa e a administración concursal de Galicia Saudade, S.L. e, en consecuencia:</p>
    <p>1. Declárase improcedente o despedimento da parte demandante, e condénase a demandada Bogar Asistencia, S.L., a que no prazo de cinco días desde a data de notificación da sentenza opte entre a readmisión inmediata da parte demandante, nas mesmas condicións que rexían con anterioridade, co aboamento dos salarios de trámite, (os deixados de percibir desde a data do despedimento e ata a notificación da presente sentenza) calculados a razón de 22,50 euros/día, ou ben polo aboamento dunha indemnización por despedimento en contía de 3.234,57 euros.</p>
    <p>O aboamento da indemnización determinará a extinción do contrato de traballo, que se entenderá producida na data do cesamento efectivo no traballo.</p>
    <p>No suposto de non optar o empresario pola readmisión ou a indemnización, enténdese que procede a primeira.</p>
    <p>2. Así mesmo, condénase a empresa Bogar Asistencia, S.L. a aboar á parte demandante a cantidade de 337,52 euros en concepto de omisión de aviso previo.</p>
    <p>4. Absólvense as partes codemandadas Galicia Saudade, S.L., Centro Clínico Ribadeo, S.L. e Concello de Sada das pretensións fronte a elas dirixidas.</p>
    <p>Notifíquese a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución abondando a manifestación da parte ou do seu avogado ou representante dentro do indicado prazo.</p>
    <p>Advírtase ao recorrente que non fose traballador ou beneficiario do réxime público de Seguridade Social, ou habente-causa seu, ou non teña recoñecido o beneficio de xustiza gratuíta, que deberá depositar a cantidade de 300 euros do depósito especial indicado no artigo 229. 1 a) da Lei reguladora da xurisdición social, na conta aberta na entidade Banesto, a nome deste xulgado, acreditando mediante a presentación do xustificante de ingreso no período comprendido ata a formalización do recurso, así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado a cantidade obxecto de condena, ou formalizar aval bancario pola devandita cantidade en que se faga constar a responsabilidade solidaria do avalista, incorporándoos a este xulgado co anuncio de recurso.</p>
    <p>En todo caso, o recorrente deberá designar letrado para a tramitación do recurso, no momento de anuncialo.</p>
    <p>Dedúzase testemuño literal desta sentenza que quedará nestas actuacións, con inclusión da orixinal no libro de sentenzas.</p>
    <p>Así, por esta a miña sentenza, pronúncioo, mándoo e asínoo.</p>
    <p>E para que sirva de notificación en legal forma a Galicia Saudade, S.L., expido a presente para a súa inserción no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 31 de marzo de 2014</p>
    <footer><p>A secretaria xudicial</p></footer>

