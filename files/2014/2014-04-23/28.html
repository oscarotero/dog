---
date: '2014-04-23'
id: CA04-010414-0007
page: 18486
number: 77
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 26 de marzo de 2014, da Xefatura Territorial da Coruña, pola que
  se autoriza administrativamente e se aproba o proxecto de execución dunha
  instalación eléctrica no concello de Boiro (expediente IN407A 186/2013).
range: Resolución
url: >-
  https://www.xunta.gal/dog/Publicados/2014/20140423/AnuncioCA04-010414-0007_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: avenida de Arteixo, 171, 15007 A Coruña.</p>
    <p>Denominación: modificado I ao proxecto de LMTS, CT, RBT Lagoa-Angados (expediente 604/07)</p>
    <p>Situación: concello de Boiro.</p>
    <p>Características técnicas:</p>
    <p>Liña de media tensión subterránea de CT A Pedra da Bouza (expediente 136/05) a CT A Lagoa-Angados (proxectado) a 20 kV, cunha lonxitude de 1,032 km, con orixe en cela libre do CT A Pedra da Bouza (expediente 136/05), condutor tipo RHZ1-2 OL-12/20 kV 3(1×240 Al), e final no CT A Lagoa-Angados (proxectado).</p>
    <p>Liña de media tensión subterránea de CT Lagoa-Angados (proxectado) a CS Angados (expediente 15.230) a 20 kV, cunha lonxitude de 1,627 km, con orixe CT Lagoa-Angados (proxectado), condutor tipo RHZ1-2 OL-12/20 kV 3(1×240 Al), e final en cela nova que se vai instalar no CS Angados.</p>
    <p>Centro de transformación prefabricado Lagoa-Angados, cunha potencia de 250 kVA, e unha relación de transformación de 20.000-230 kV.</p>
    <p>Rede de baixa tensión subterránea do CT Lagoa-Angados, cunha lonxitude de 0,333 km con orixe no CT Lagoa-Angados proxectado, condutor tipo XZ1.</p>
    <p>Rede de baixa tensión aérea do CT Lagoa-Angados, cunha lonxitude de 0,196 km, con orixe nos circuítos nº 1 e nº 2 en apoios existentes e o circuíto nº 3 en apoio proxectado. </p>
    <p>Cumpridos os trámites ordenados na Lei 54/1997, do 27 de novembro (BOE nº 285), do sector eléctrico, e no título VII, capítulo II, do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da dita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta instalación está previsto que se execute nun prazo dun ano, contado a partir da data da última autorización administrativa necesaria.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>Contra esta resolución, que non é definitiva en vía administrativa, cabe interpor recurso de alzada ante o conselleiro de Economía e Industria, no prazo dun mes contado a partir do día seguinte ao da súa notificación ou publicación nos termos establecidos nos artigos 107, 110, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro), sen prexuízo de que os interesados poidan interpor calquera outro recurso que consideren pertinente.</p>
    <p>A Coruña, 26 de marzo de 2014</p>
    <footer><p>Susana Vázquez Romero<br>Xefa territorial da Coruña</p></footer>

