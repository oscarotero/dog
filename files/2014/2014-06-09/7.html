---
date: '2014-06-09'
id: CA01-020614-0003
page: 25970
number: 108
agency: Consellería de Facenda
section: IV. Oposicións e concursos.
title: >-
  ORDE do 27 de maio de 2014 pola que se adxudica destino definitivo aos/ás
  funcionarios/as que superaron o proceso selectivo para o ingreso no corpo de
  xestión da Administración da Xunta de Galicia, subgrupo A2, escala de xestión
  e sistemas de información, convocado pola Orde do 21 de novembro de 2008.
range: Orde
url: >-
  https://www.xunta.gal/dog/Publicados/2014/20140609/AnuncioCA01-020614-0003_gl.html
---
<p>Unha vez realizado o acto de elección de destino definitivo previsto na Orde do 28 de abril de 2014 (DOG número 88, do 9 de maio) a que foron convocados os/as funcionarios/as que superaron o proceso selectivo para o ingreso no corpo de xestión da Administración da Xunta de Galicia, subgrupo A2, escala de xestión e sistemas de información, esta consellería</p>
    <h2>DISPÓN:</h2>
    <p>Primeiro. Adxudicar con carácter definitivo os postos que figuran nos anexos desta orde aos/ás funcionarios/as que superaron o proceso selectivo para o ingreso no corpo de xestión da Administración da Xunta de Galicia, subgrupo A2, escala de xestión e sistemas de información, convocado pola Orde do 21 de novembro de 2008 (DOG número 234, do 2 de decembro), nos seguintes termos:</p>
    <p>– Aos aspirantes convocados pola Orde do 28 de abril de 2014 ao acto de elección de destino definitivo por non ocupar un posto con carácter definitivo aberto á dita escala (anexo I).</p>
    <p>– Aos aspirantes que ocupan un posto con carácter definitivo aberto á dita escala (anexo II).</p>
    <p>Segundo. De conformidade co previsto no artigo 14 do Decreto 93/1991, do 20 de marzo, modificado polo Decreto 166/2013, do 14 de novembro, polo que se aproba o Regulamento de provisión de postos de traballo, promoción profesional e promoción interna, o prazo da toma de posesión comezará a contar a partir do día seguinte ao do cesamento e será de tres (3) días hábiles se non implica cambio de residencia, ou de sete (7) días hábiles se comporta cambio de residencia.</p>
    <p>O cesamento deberá efectuarse o día seguinte ao da publicación desta orde no <em>Diario Oficial de Galicia</em>.</p>
    <p>Se a adxudicación comporta o reingreso ao servizo activo, o prazo de toma de posesión será de vinte (20) días hábiles e deberá computarse desde o día seguinte ao da publicación desta orde no <em>Diario Oficial de Galicia</em>.</p>
    <p>Terceiro. Contra esta orde, que pon fin á vía administrativa, poderase interpoñer, con carácter potestativo, recurso de reposición ante a conselleira de Facenda no prazo dun mes contado desde o día seguinte ao da súa publicación, ou directamente recurso contencioso-administrativo, no prazo de dous meses contados desde esa mesma data ante o Xulgado do Contencioso-Administrativo de Santiago de Compostela, conforme o disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 27 de maio de 2014</p>
    <footer><p>Elena Muñoz Fonteriz<br>Conselleira de Facenda</p></footer>

