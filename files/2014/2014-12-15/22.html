---
date: '2014-12-15'
id: CA02-181114-0007
page: 51145
number: 239
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 10 de novembro de 2014, da Secretaría Xeral de Calidade e
  Avaliación Ambiental, polo que se somete a información pública a solicitude de
  autorización ambiental integrada para o centro de transferencia e valorización
  de residuos industriais que Alansu Galicia, S.L. posúe no concello de Cerceda
  (A Coruña) (clave 2014-IPPC-I-30).
range: Anuncio
url: >-
  https://www.xunta.gal/dog/Publicados/2014/20141215/AnuncioCA02-181114-0007_gl.html
---
<p>Para os efectos previstos na Lei 16/2002, do 1 de xullo, de prevención e control integrados da contaminación (Boletín Oficial del Estado núm. 157, do 2 de xullo), faise público que por espazo de trinta (30) días hábiles, a contar a partir do seguinte ao da publicación deste anuncio no Diario Oficial de Galicia, quedará exposta a seguinte documentación:</p>
    <p>– Proxecto básico de solicitude de autorización ambiental integrada de centro de transferencia e valorización de residuos industriales. Alansu Galicia, S.L. Outubro de 2014.</p>
    <p>Co fin de que calquera interesado poida consultala e, de ser o caso, formular no dito prazo as alegacións, suxestións ou observacións que xulgue convenientes. Os citados documentos estarán á disposición dos administrados, en horario de atención ao público, nas seguintes dependencias:</p>
    <p>– Secretaría Xeral de Calidade e Avaliación Ambiental, Servizo de Prevención e Control Integrados da Contaminación (r/ San Lázaro, s/n, 15781 Santiago de Compostela).</p>
    <p>Ademais, poderán consultalos na páxina web da Consellería de Medio Ambiente, Territorio e Infraestruturas (http://www.cmati.xunta.es/»medio ambiente e sostibilidade»prevención e control de actividades»autorización ambiental integrada»proxectos en información pública).</p>
    <p>Santiago de Compostela, 10 de novembro de 2014</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <h2>ANEXO</h2>
    <p class="basic-paragraph">Memoria resumo</p>
    <p>Clave do expediente: 2014-IPPC-I-30.</p>
    <p>Peticionaria: Alansu Galicia, S.L. </p>
    <p>Domicilio social: Polígono Industrial O Acevedo, parcela nº 30, 15185 Cerceda (A Coruña).</p>
    <p>Localización da instalación: Polígono Industrial O Acevedo, parcela nº 30, 15185 Cerceda (A Coruña).</p>
    <p>Actividade: centro de transferencia e valorización de residuos industriais.</p>
    <p>Descrición: a actividade actual da planta consiste no acondicionamento, agrupamento e almacenamento temporal de residuos industriais no centro de transferencia e a valorización de aceites minerais usados e outros residuos hidrocarburados. Realizarán unha serie de novas actividades na planta, que constará de tres fases, fase 1: incrementarase a capacidade de almacenaxe do centro de transferencia; fase 2: instalarase unha segunda liña de tratamento de residuos hidrocarburados incorporando unha primeira fase de decantación; fase 3: incorporarase unha liña de tratamento das augas contaminadas producidas na propia planta e externas. Para a xestión de todos os residuos admitidos na planta, téñense en conta as seguintes liñas:</p>
    <p>– Almacenamento de residuos perigosos e non perigosos.</p>
    <p>– Valorización de aceites minerais usados e outros residuos hidrocarburados.</p>
    <p>– Tratamento das augas contaminadas que se xeran na propia planta durante o tratamento e a valorización de aceites e residuos hidrocarburados e de augas contaminadas externas.</p>
    <p>Verteduras: as augas residuais pluviais da cuberta das naves son vertidas directamente á rede de pluviais do polígono sen tratamento previo; as augas residuais pluviais do patio son tratadas nun separador de aceites e graxas antes da súa vertedura á rede de pluviais do polígono; as augas residuais sanitarias son vertidas directamente ao colector do polígono sen tratamento previo e, instalada a fase 3, existirá a vertedura destilada procedente do evaporador que será tratada antes da súa vertedura á rede de augas residuais do polígono.</p>

