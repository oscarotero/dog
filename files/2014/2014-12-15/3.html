---
date: '2014-12-15'
id: CA02-101214-0001
page: 51108
number: 239
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  DECRETO 155/2014, do 4 de decembro, polo que se declara, en concreto, a
  utilidade pública e se dispón a urxente ocupación dos bens e dereitos
  afectados polo proxecto de construción de mellora da vía Clara Campoamor, no
  concello de Vigo (clave PO/14/053.03).
range: Decreto
url: >-
  https://www.xunta.gal/dog/Publicados/2014/20141215/AnuncioCA02-101214-0001_gl.html
---
<p>Por Resolución da Axencia Galega de Infraestruturas do 14 de agosto de 2014 aprobouse provisionalmente o proxecto de trazado de mellora da vía Clara Campoamor (clave PO/14/053.03).</p>
    <p>Posteriormente, o 3 de setembro de 2014 publicouse no <em>Diario Oficial de Galicia</em> núm. 167 o Anuncio do 18 de agosto de 2014 polo que se somete ao trámite de información pública, en materia de expropiacións, a relación de bens e dereitos necesarios para a execución da citada actuación.</p>
    <p>Transcorrido o período de 15 días hábiles contados a partir do día seguinte ao de publicación do anuncio no DOG, o 20 de setembro de 2014 rematou o prazo para que calquera persoa física ou xurídica puidese formular alegacións para os efectos de corrixir posibles erros na relación de bens e dereitos.</p>
    <p>Unha vez recibidas e analizadas as alegacións dos particulares, a relación de bens, dereitos e propietarios afectados, que se presentou como anexo no citado anuncio de información pública, mantense como definitiva, o que implica a necesidade de ocupación dos bens e a adquisición dos dereitos necesarios para a execución das obras.</p>
    <p>Por isto, con data do 13 de outubro de 2014, o director da Axencia Galega de Infraestruturas resolveu aprobar o proxecto de construción de mellora da vía Clara Campoamor (clave PO/14/053.03).</p>
    <p>A competencia para a execución da expropiación forzosa, no ámbito das estradas non incorporadas á rede do Estado con itinerarios que se desenvolvan integramente no seu territorio, corresponde á Comunidade Autónoma de Galicia, ao abeiro do apartado dous do artigo 28 do Estatuto de autonomía de Galicia, aprobado pola Lei orgánica 1/1981, do 6 de abril.</p>
    <p>Segundo o apartado 5 do artigo 22 da Lei 8/2013, do 28 de xuño, de estradas de Galicia, a aprobación definitiva dos anteproxectos, proxectos de trazado ou proxectos de construción implica a declaración de utilidade pública, da necesidade de ocupación dos bens e de adquisición dos dereitos necesarios para a execución das obras, os depósitos dos materiais sobrantes e os préstamos necesarios para executalas, sempre que veñan previstos no seu proxecto, así como para a traza de planta do proxecto e as modificacións deste que, de ser o caso, se puideren aprobar posteriormente, e da urxencia da ocupación, todo iso para os efectos de expropiación, ocupación temporal ou imposición ou modificación de servidumes.</p>
    <p>Corresponde ao Consello da Xunta de Galicia, como órgano equivalente ao Consello de Ministros no ámbito da Administración autonómica, o recoñecemento concreto da utilidade pública e a declaración da urxente ocupación dos bens afectados pola expropiación a que da lugar a realización dá obra, segundo o previsto nos artigos 10 e 52 da Lei do 16 de decembro de 1954, de expropiación forzosa.</p>
    <p>Na súa virtude, por proposta da conselleira de Medio Ambiente, Territorio e Infraestruturas e logo da deliberación do Consello da Xunta de Galicia, na súa reunión do día catro de decembro de dous mil catorce,</p>
    <footer><p>DISPOÑO:</p></footer>
    <p>Artigo único</p>
    <p>Declarar, en concreto, a utilidade pública e a necesidade de urxente ocupación para os efectos de expropiación forzosa, dos bens e dereitos que se concretan no expediente administrativo instruído, así como en calquera das modificacións que sexa necesario realizar para a execución do proxecto de trazado e construción de mellora da vía Clara Campoamor (clave PO/14/053.03).</p>
    <p>Santiago de Compostela, catro de decembro de dous mil catorce</p>
    <footer><p>Alberto Núñez Feijóo<br>Presidente</p><p>Ethel María Vázquez Mourelle<br>Conselleira de Medio Ambiente, Territorio e Infraestruturas</p></footer>

