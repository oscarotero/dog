---
date: '2014-12-15'
id: CA02-181114-0004
page: 51143
number: 239
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 5 de novembro de 2014, da Secretaría Xeral de Calidade e Avaliación
  Ambiental, polo que se somete a información pública a solicitude de
  autorización ambiental integrada para a planta de valorización e almacenamento
  de residuos perigosos e non perigosos que Galiza Verde, S.L. posúe no concello
  de Padrón (A Coruña) (clave 2014-IPPC-I-45).
range: Anuncio
url: >-
  https://www.xunta.gal/dog/Publicados/2014/20141215/AnuncioCA02-181114-0004_gl.html
---
<p>Para os efectos previstos na Lei 16/2002, do 1 de xullo, de prevención e control integrados da contaminación (BOE nº 157, do 2 de xullo), faise público que por espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposta a seguinte documentación:</p>
    <p>«Proxecto básico e estudo de impacto ambiental para a solicitude da autorización ambiental integrada da instalación Galiza Verde, S.L. Parque Empresarial de Pazos, Padrón, parcela 21 bis (A Coruña)».</p>
    <p>Co fin de que calquera interesado poida consultala e, de ser o caso, formular no dito prazo as alegacións, suxestións ou observacións que xulgue convenientes. Os citados documentos estarán á disposición dos administrados, en horario de atención ao público, nas seguintes dependencias:</p>
    <p>Secretaría Xeral de Calidade e Avaliación Ambiental-Servizo de Prevención e Control Integrados da Contaminación (r/ San Lázaro, s/n, 15781 Santiago de Compostela).</p>
    <p>Ademais, poderán consultalos na páxina web da Consellería de Medio Ambiente, Territorio e Infraestruturas (http://www.cmati.xunta.es/&gt;&gt;medio ambiente e sostibilidade&gt;&gt;prevención e control de actividades&gt;&gt;autorización ambiental integrada&gt;&gt;proxectos en información pública).</p>
    <p>Santiago de Compostela, 5 de novembro de 2014</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <h2>ANEXO<br>Memoria resumo</h2>
    <p>Clave do expediente: 2014-IPPC-I-45.</p>
    <p>Peticionaria: Galiza Verde, S.L.</p>
    <p>Domicilio social: lugar de Rivadulla, s/n, Carcacía 15914 Padrón (A Coruña).</p>
    <p>Localización da instalación: Parque Empresarial de Pazos, parcela nº 21 bis, 15917 Padrón (A Coruña).</p>
    <p>Actividade: planta de valorización e almacenamento de residuos perigosos e non perigosos.</p>
    <p>Descrición: Galiza Verde, S.L. encárgase da recollida, transporte, almacenamento e, nalgúns casos, da valorización dos residuos perigosos e non perigosos xerados por Pemes que principalmente se dedican ás artes gráficas, carpintaría, talleres de automoción e construción naval.</p>

