---
date: '2014-12-15'
id: C3K1-011214-0001
page: 51168
number: 239
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 14 de novembro de 2014, da Xefatura Territorial de Lugo, pola que se
  notifica o acordo de inicio do expediente sancionador 2014134AL-LU por
  infraccións en materia sanitaria.
range: Cédula
url: >-
  https://www.xunta.gal/dog/Publicados/2014/20141215/AnuncioC3K1-011214-0001_gl.html
---
<p>Con data do 29 de outubro de 2014, a xefa territorial da Consellería de Sanidade de Lugo ditou acordo de inicio do expediente sancionador 2014134AL-LU, incoado a Jorge Luis González Ordóñez, titular do establecemento Restaurante La Caracola.</p>
    <p>Intentada a notificación deste acordo segundo o disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e ao non ser posible a súa práctica, por medio desta cédula e ao abeiro do disposto no número 5 do referido artigo, notifícaselle a Jorge Luis González Ordóñez, titular do establecemento Restaurante La Caracola, o contido do referido acordo, que figura como anexo, para que poida ter coñecemento del.</p>
    <p>Así mesmo, fáiselle saber o dereito que o asiste, ao abeiro do disposto no número 1 do artigo 16 do Real decreto 1398/1993, do 4 de agosto, polo que se aproba o Regulamento para o exercicio da potestade sancionadora, para presentar alegacións ante esta xefatura territorial no prazo de 15 días hábiles, contados desde o seguinte ao da publicación da presente cédula, e lémbraselle o seu dereito a consultar o expediente, depositado nas dependencias desta xefatura territorial, sita na rúa Montevideo, nº 9, Lugo, e a obter, de ser o caso, copia del, segundo o previsto na letra a) do artigo 35 da Lei 30/1992, do 26 de novembro.</p>
    <p>Advírteselle tamén que, de non efectuar alegacións sobre o contido do dito acordo no citado prazo, o acordo de inicio poderá ser considerado proposta de resolución cando conteña un pronunciamento preciso acerca da responsabilidade imputada, cos efectos previstos nos artigos 18 e 19 do citado regulamento.</p>
    <p>Esta cédula expídese para que conste e lle sirva de notificación ao interesado, en cumprimento co disposto no artigo 59.5 da xa citada Lei 30/1992, do 26 de novembro.</p>
    <p>Lugo, 14 de novembro de 2014</p>
    <footer><p>Patricia Daporta Padín<br>Xefa territorial de Lugo</p></footer>
    <h2>ANEXO</h2>
    <p>Nº de expediente: 2014134AL-LU.</p>
    <p>Interesado: Jorge Luis González Ordóñez, titular do establecemento Restaurante La Caracola.</p>
    <p>NIF: X4644226C.</p>
    <p>Último enderezo coñecido: rúa Emilia Pardo Bazán, nº 12, 27780 Foz.</p>
    <p>Feitos imputados: infracción da lexislación aplicable en materia sanitaria.</p>
    <p>Preceptos presuntamente infrinxidos:</p>
    <p>– Artigos 5.1 e 5.4 do Regulamento (CE) nº 852/2004 do Parlamento Europeo e do Consello, do 29 de abril de 2004, relativo á hixiene dos produtos alimenticios (DOUE nº 139, do 30 de abril). </p>
    <p>– Artigos 10.1 e 10.2 do Real decreto 3484/2000, do 29 de decembro, polo que se establecen as normas de hixiene para a elaboración, distribución e comercio de comidas preparadas (BOE nº 11, do 12 de xaneiro de 2001).</p>
    <p>– Artigo 51.1, parágrafo 10º da Lei 17/2011, do 5 de xullo, de seguridade alimentaria e nutrición (BOE nº 160, do 6 de xullo).</p>
    <p>Tipificación provisional: leve.</p>
    <p>Sanción proposta: seiscentos euros (600,00 €).</p>

