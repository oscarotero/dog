---
date: '2014-12-04'
id: CA02-271114-0001
page: 49983
number: 233
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  RESOLUCIÓN  do  24  de  novembro,  do  tribunal  designado  para  cualificar 
  as probas dirixidas á obtención e renovación do certificado de conselleiro de
  seguridade para o transporte de mercadorías perigosas por estrada e por
  ferrocarril, pola que se declaran definitivas as relacións provisorias de
  aptos e non aptos.
range: Resolución
url: >-
  https://www.xunta.gal/dog/Publicados/2014/20141204/AnuncioCA02-271114-0001_gl.html
---
<p>Publicadas o 14 de novembro de 2014 as relacións provisorias de aptos e non aptos correspondentes ás probas dirixidas á obtención e renovación do certificado de conselleiro de seguridade para o transporte de mercadorías perigosas por estrada e por ferrocarril, convocadas mediante Resolución do 20 de xuño de 2014, da Dirección Xeral de Mobilidade (<em>Diario Oficial de Galicia</em> nº 131, do 11 de xullo), e unha vez transcorrido o prazo de presentación de reclamacións, o tribunal designado para cualificar as ditas probas </p>
    <h2>ACORDA:</h2>
    <p>Primeiro. Declarar definitivas as relacións provisorias de aptos e non aptos.</p>
    <p>Segundo. Expoñer as ditas relacións nos lugares establecidos para o efecto na resolución da convocatoria.</p>
    <p>Terceiro. Remitirlle á Dirección Xeral de Mobilidade a relación definitiva de aprobados; todo isto coa finalidade de que, tras o aboamento das taxas legalmente establecidas, se proceda á expedición dos correspondentes certificados de conselleiros de seguridade.</p>
    <p>Cuarto. Publicar este acordo no <em>Diario Oficial de Galicia</em>.</p>
    <p>Contra esta resolución poderá interpoñerse recurso de alzada ante a persoa titular da Dirección Xeral de Mobilidade da Consellería de Medio Ambiente, Territorio e Infraestruturas, no prazo dun mes contado desde o día seguinte ao da súa publicación no <em>Diario Oficial de Galicia</em>. Transcorridos tres meses desde a presentación do referido recurso sen que se notifique a súa resolución, entenderase desestimado e quedará expedita a vía procedente. </p>
    <p>Santiago de Compostela, 24 de novembro de 2014.</p>
    <footer><p>Mercedes López Caneda<br>Presidenta do tribunal</p></footer>

