---
date: '2014-06-18'
id: L148-290514-0001
page: 27763
number: 115
agency: Concello de Miño
section: VI. Anuncios. b) Administración local.
title: >-
  ANUNCIO do 28 de maio de 2014 polo que se publica o Acordo do 12 de maio de
  2014, da Xunta de Goberno Local, sobre a modificación puntual do artigo 69 do
  Plan parcial do sector residencial deportivo Perbes-San Xoán de Vilanova.
range: Anuncio
url: >-
  https://www.xunta.gal/dog/Publicados/2014/20140618/AnuncioL148-290514-0001_gl.html
---
<p>A Xunta de Goberno Local, na sesión ordinaria realizada o 12 de maio de 2014, adoptou o acordo que se transcribe a continuación:</p>
    <p>«4.1. Modificación puntual do artigo 69 do Plan parcial do sector residencial deportivo Perbes-San Xoán de Vilanova.</p>
    <p>Visto o expediente tramitado para levar a cabo a modificación puntual do artigo 69 do Plan parcial do sector residencial deportivo Perbes-San Xoán de Vilanova, e considerando que consta no expediente a decisión de non sometemento a avaliación ambiental estratéxica, a Xunta de Goberno Local acorda por maioría absoluta e unanimidade dos concelleiros asistentes (cinco dun total de cinco):</p>
    <p>1º. Aprobar inicialmente a modificación do artigo 69 do Plan parcial do sector residencial deportivo Perbes-San Xoán de Vilanova, que terá a seguinte redacción: </p>
    <p>“Art. 69. Recuamentos e separación a lindeiros.</p>
    <p>Para cada ordenanza particular estableceranse os recuamentos necesarios, que se fixarán ben pola distancia á aliñación da parcela ou ben ao eixe da vía. No caso das vivendas en ringleira, os garaxes poderán acaroarse aos lindeiros e, como é evidente, só se terán en conta os recuamentos á aliñación e ao lindeiro de fondo.</p>
    <p>Nas ordenanzas 2 e 3 autorízase a construción de piscinas descubertas dentro das parcelas privadas, que non computarán para efectos de ocupación, e con recuamentos inferiores aos sinalados nas ordenanzas particulares para o resto das edificacións. Deberán cumprir as seguintes condicións:</p>
    <p>– O bordo do vaso estará separado 1,00 metro dos lindeiros da parcela e aliñación da rúa.</p>
    <p>– A caseta de depuración recuarase respecto dos lindeiros da parcela 0,50 metros se está soterrada e 2,00 metros se sobresae respecto da rasante do terreo”.</p>
    <p>2º. Someter o expediente a información pública, polo prazo dun mes, mediante o correspondente anuncio no DOG e en dous xornais dos de maior difusión da provincia.</p>
    <p>3º. Notificar individualmente este acordo aos propietarios afectados que consten no Catastro».</p>
    <p>O que se notifica a todas as persoas interesadas, significándolles que o presente acordo non esgota a vía administrativa por tratarse dun acto de trámite e que contra este non procede interpoñer ningún recurso, sen prexuízo do disposto no artigo 107.1 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 7/1999, do 13 de xaneiro.</p>
    <p>Miño, 28 de maio de 2014</p>
    <footer><p>Jesús Veiga Sabín<br>Alcalde</p></footer>

