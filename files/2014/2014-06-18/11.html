---
date: '2014-06-18'
id: CA01-110614-0006
page: 27639
number: 115
agency: Consellería de Facenda
section: IV. Oposicións e concursos.
title: >-
  RESOLUCIÓN do 9 de xuño de 2014, do tribunal designado para xulgar o proceso
  selectivo extraordinario de consolidación para o ingreso no corpo facultativo
  superior da Xunta de Galicia, subgrupo A1, escala de enxeñeiro/as industriais,
  convocado pola Orde do 20 de xuño de 2013 (Diario Oficial de Galicia número
  122, do 28 de xuño), pola que se fai pública a data, a hora e o lugar de
  realización do primeiro exercicio do proceso selectivo.
range: Resolución
url: >-
  https://www.xunta.gal/dog/Publicados/2014/20140618/AnuncioCA01-110614-0006_gl.html
---
<p>En sesión que tivo lugar o día 3 de xuño de 2014, o tribunal nomeado pola Orde do 14 de abril de 2014 (DOG núm. 80, do 28 de abril), pola que se nomea o tribunal encargado de cualificar o proceso selectivo extraordinario de consolidación para o ingreso no corpo facultativo superior da Xunta de Galicia, subgrupo A1, escala de enxeñeiros/as industriais, convocado pola Orde do 20 de xuño de 2013 (DOG núm. 122, do 28 de xuño), acordou que o primeiro exercicio da fase de oposición terá lugar o día 26 de xuño de 2014 e que o lugar de realización será a Escola Galega de Administración Pública (polígono das Fontiñas, rúa de Madrid, 2-4, 15707 Santiago de Compostela), nas aulas 5 e 6, en chamamento único que se iniciará ás 16.00 horas.</p>
    <p>Os aspirantes deberán ir provistos de DNI ou documento fidedigno acreditativo da súa identidade a xuízo do tribunal, lapis do número 2 e goma de borrar. </p>
    <p>Non se permitirá o acceso ás aulas en que se realice o exercicio con teléfonos móbiles, axendas electrónicas ou calquera outro instrumento de que se poida valer o aspirante para auxiliarse na realización do exercicio. Non se habilitará ningún servizo de recollida de móbiles.</p>
    <p>Pontevedra, 9 de xuño de 2014</p>
    <footer><p>José Manuel González González<br>Presidente do tribunal</p></footer>

