---
date: '2014-06-18'
id: G2346-270514-0002
page: 27666
number: 115
agency: Xulgado do Social número 3 da Coruña
section: V. Administración de xustiza.
title: EDICTO (716/2012).
range: Edicto
url: >-
  https://www.xunta.gal/dog/Publicados/2014/20140618/AnuncioG2346-270514-0002_gl.html
---
<p>Juan Rey Pita, secretario xudicial do Xulgado do Social número 3 da Coruña, fago saber que no procedemento ordinario 716/2012 deste xulgado do social, seguido por instancia de Raquel María Lago Amorín contra Bra Servicios de Hostelería, S.L. sobre ordinario, se ditou a seguinte resolución:</p>
    <p>Decisión.</p>
    <p>1º. Estimo a demanda formulada por Raquel María Lago Amorín fronte á empresa Bra Servicios de Hostelería, S.L., e condeno esta a aboarlle á parte demandante a cantidade de 17.214,76 euros incrementados en 1.721,48 euros como xuros moratorios.</p>
    <p>2º. Desestimo a acción exercida fronte a Casa Barqueiro, S.L.</p>
    <p>Notifíqueselles esta sentenza ás partes advertindo que contra ela poderán interpor recurso de suplicación ante o Tribunal Superior de Xustiza, que deberá ser anunciado por comparecencia ou mediante escrito neste xulgado dentro dos cinco días seguintes á notificación desta sentenza, ou por simple manifestación no momento en que se lle practique a notificación. Advírtaselle igualmente ao recorrente que non fose traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros na conta aberta en Banesto (0030.1846) a nome deste xulgado co número 1533.0000.36.0000.12, acreditándoo mediante a presentación do xustificante de ingreso no período comprendido ata a formalización do recurso, así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado, co número 1533.0000.60.0000.12, a cantidade obxecto de condena, ou formalizar aval bancario pola dita cantidade no cal se faga constar a responsabilidade solidaria do avalista, incorporándoos a este xulgado co anuncio de recurso. En todo caso, o recorrente deberá designar letrado para a tramitación do recurso no momento de anuncialo.</p>
    <p>Así, por esta a miña sentenza, definitivamente xulgando, pronúncioo, mándoo e asínoo.</p>
    <p>Publicación. Lida e publicada foi a anterior sentenza polo maxistrado que a ditou, estando realizando audiencia pública no día da data, do cal dou fe.</p>
    <p>E para que lle sirva de notificación en legal forma a Bra Servicios de Hostelería, S.L., expido o presente para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 27 de maio de 2014</p>
    <footer><p>O secretario xudicial</p></footer>

