---
date: '2014-09-02'
id: C3K1-220814-0005
page: 36989
number: 166
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 7 de agosto de 2014, da Xefatura Territorial de Pontevedra, pola que
  se notifica o acordo de inicio do expediente sancionador número 2014230TA-PO
  por infracción en materia sanitaria.
range: Cédula
url: >-
  https://www.xunta.gal/dog/Publicados/2014/20140902/AnuncioC3K1-220814-0005_gl.html
---
<p>Con data 14 de xullo de 2014, a xefa territorial da Consellería de Sanidade de Pontevedra ditou acordo de inicio do expediente sancionador número 2014230TA-PO, incoado na Xefatura Territorial da Consellería de Sanidade de Pontevedra contra Ignacio López Domínguez, con DNI 36162771D, como titular do establecemento Bocatería Tío Gilito.</p>
    <p>Tras intentar a notificación deste acordo consonte o artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, non se puido practicar, polo que mediante esta cédula se lle notifica a Ignacio López Domínguez o contido do dito acordo, que figura no anexo, segundo o disposto no número 5 do referido artigo, para que teña coñecemento del.</p>
    <p>Así mesmo, fáiselle saber o dereito que o asiste, ao abeiro do disposto no número 1 do artigo 16 do Real decreto 1398/1993, do 4 de agosto, polo que se aproba o Regulamento do procedemento para o exercicio da potestade sancionadora, para presentar alegacións ante esta xefatura territorial no prazo de 15 días hábiles, contados desde o seguinte ao da publicación desta cédula, e lémbraselle o seu dereito a consultar o expediente, depositado nas dependencias desta xefatura, sita en Pontevedra, no Edificio Administrativo da Xunta de Galicia, rúa Fernández Ladreda, 43, 1º andar, e obter, se é o caso, copia del, segundo o previsto na letra a) do artigo 35 da Lei 30/1992, do 26 de novembro.</p>
    <p>Notifícaselle tamén que, de non efectuar alegacións sobre o contido do dito acordo no citado prazo, o acordo de inicio poderá ser considerado proposta de resolución cando conteña un pronunciamento preciso acerca da responsabilidade imputada, cos efectos previstos nos artigos 18 e 19 do citado regulamento.</p>
    <p>Esta cédula expídese para que conste e lle sirva de notificación ao interesado, en cumprimento do disposto no artigo 59.5º da Lei 30/1992, do 26 de novembro. </p>
    <p>Pontevedra, 7 de agosto de 2014</p>
    <footer><p>P.A. (Decreto 33/2014, do 6 de marzo; DOG núm. 53)<br>Rosa Agrasar Muíños<br>Xefa do Servizo de Xestión</p></footer>
    <h2>ANEXO</h2>
    <p>Número do expediente: 2014230TA-PO.</p>
    <p>Denunciado: Ignacio López Domínguez, con DNI 36162771D, como titular do establecemento Bocatería Tío Gilito.</p>
    <p>Último domicilio coñecido: praza de Ourense, 3, 36002 Pontevedra.</p>
    <p>Feito imputado: suposta infracción do previsto na Lei 28/2005, de medidas sanitarias fronte ao tabaquismo e reguladora da venda, a subministración, o consumo e a publicidade dos produtos do tabaco, modificada pola Lei 42/2010, do 30 de decembro.</p>
    <p>Preceptos presuntamente infrinxidos: </p>
    <p>– Artigo 4. «A venda e a subministración a través de máquinas expendedoras realizarase de acordo coas seguintes condicións:</p>
    <p>c) Advertencia sanitaria: na superficie frontal das máquinas figurará, de forma clara e visible, en castelán e nas linguas cooficiais das comunidades autónomas, unha advertencia sanitaria sobre os prexuízos para a saúde derivados do uso do tabaco, especialmente para os menores».</p>
    <p>Tipificación: unha infracción administrativa tipificada como leve no artigo 19.2.c) da Lei 28/2005, do 26 de decembro, de medidas sanitarias fronte ao tabaquismo e reguladora da venda, a subministración, o consumo e a publicidade dos produtos do tabaco, modificada pola Lei 42/2010, do 30 de decembro. </p>
    <p>Sanción proposta: setenta e cinco euros (75 €). </p>

