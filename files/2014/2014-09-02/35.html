---
date: '2014-09-02'
id: L203-270814-0001
page: 37016
number: 166
agency: Concello de Baiona
section: VI. Anuncios. b) Administración local.
title: >-
  ANUNCIO de corrección de erros do anuncio de licitación do contrato para a
  xestión do ciclo integral da auga.
range: Anuncio
url: >-
  https://www.xunta.gal/dog/Publicados/2014/20140902/AnuncioL203-270814-0001_gl.html
---
<p>Publicado no DOG nº 162, do 27 de agosto de 2014, o anuncio para a licitación por procedemento aberto do contrato de xestión de servizo público, na modalidade de concesión, que ten por obxecto a xestión do ciclo integral da auga do concello de Baiona, anúnciase a corrección de erros detectados no devandito anuncio, debido a que nel non se incluían os requisitos de solvencia dos licitadores, polo que se ordena a súa publicación e a apertura dun novo prazo de licitación:</p>
    <p>Requisitos específicos do contratista: ver pregos.</p>
    <p>a) Solvencia económica e financeira:</p>
    <p>A través das contas anuais do exercicio inmediatamente anterior presentadas no Rexistro Mercantil ou no rexistro oficial que corresponda. A través de estes documentos do exercicio inmediatamente anterior ao da contrata, acreditarase que a empresa dispón duns fondos propios de, polo menos, 2.500.000 euros.</p>
    <p>b) Cunha declaración responsable asinada pola persoa representante da empresa sobre o volume global de negocios e, se é o caso, sobre o volume de negocios no eido das actividades correspondentes ao obxecto do contrato. Esa cifra de facturación, nos cinco últimos exercicios económicos, e no eido das actividades correspondentes ao obxecto do contrato, deberá alcanzar un mínimo de 2.500.000 euros nos cinco últimos exercicios acumulados.</p>
    <p>Solvencia técnica:</p>
    <p>a) Cunha relación dos principais servizos o traballos similares realizados nos últimos cinco anos. Para considerar adecuada a solvencia técnica da empresa, será necesario que cumpra as seguintes condicións: que acredite prestar un servizo de características similares (abastecemento, saneamento), de maneira satisfactoria, cunha duración mínima de cinco anos a unha poboación de, polo menos, 10.000 habitantes.</p>
    <p>b) Cun certificado do sistema de xestión de calidade da empresa auditada coas exixencias da norma ISO 9001: 2008 e aplicado á xestión do ciclo integral da auga.</p>
    <p>Baiona, 27 de agosto de 2014</p>
    <footer><p>Jesús Vázquez Almuíña<br>Alcalde presidente </p></footer>

