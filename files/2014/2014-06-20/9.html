---
date: '2014-06-20'
id: G0256-160614-0001
page: 28060
number: 117
agency: Axencia Turismo de Galicia
section: III. Outras disposicións.
title: >-
  RESOLUCIÓN do 13 de xuño de 2014 pola que se ordena a publicación do acordo do
  Consello da Xunta de Galicia do 12 de xuño de 2014 polo que se declaran festas
  de Galicia de interese turístico a Festa da Rosa do concello de Mos e a Festa
  das Cereixas de Paiosaco no concello da Laracha.
range: Resolución
url: >-
  https://www.xunta.gal/dog/Publicados/2014/20140620/AnuncioG0256-160614-0001_gl.html
---
<p>En cumprimento do disposto no artigo 28 do Decreto 39/2001, do 1 de febreiro, de refundición en materia de Consello Galego de Turismo, declaración de municipio turístico galego e declaración de festas de Galicia de interese turístico, este organismo dispón que se publique no Diario Oficial de Galicia o acordo adoptado polo Consello da Xunta de Galicia na súa reunión do 12 de xuño de 2014, que a seguir se transcribe:</p>
    <p>«Declarar festas de Galicia de interese turístico, de conformidade co establecido no Decreto 39/2001, do 1 de febreiro, de refundición en materia de Consello Galego de Turismo, declaración de municipio turístico galego e declaración de festas de Galicia de interese turístico, as seguintes:</p>
    <p>– A Festa da Rosa, que se celebra o 13 de xuño no concello de Mos (Pontevedra).</p>
    <p>– A Festa das Cereixas de Paiosaco, que se celebra o primeiro domingo de xullo, no concello da Laracha (A Coruña)». </p>
    <p>Santiago de Compostela, 13 de xuño de 2014</p>
    <footer><p>Mª Nava Castro Domínguez<br>Directora da Axencia Turismo de Galicia</p></footer>

