---
date: '2014-04-28'
id: G1061-220414-1
page: 19396
number: 80
agency: Asomega
section: VI. Anuncios. c) Outros anuncios.
title: >-
  ANUNCIO de licitación pública polo que se convoca a XVIII edición do Premio
  Novoa Santos.
range: Anuncio
url: >-
  https://www.xunta.gal/dog/Publicados/2014/20140428/AnuncioG1061-220414-1_gl.html
---
<p>Presentación.</p>
    <p>1. A Asociación de Médicos Gallegos, Asomega, organiza o Premio Novoa Santos, convocando a XVIII edición deste.</p>
    <p>2. Colabora con Asomega nesta convocatoria Uniteco.</p>
    <p>– Bases do premio:</p>
    <p>1. Poderán tomar parte neste premio persoas relevantes galegas ou directamente vinculadas a Galicia da medicina-sanidade, cuxo labor profesional ou centífico foi de repercusión nacional ou internacional e especificamente de proxección cara a Galicia.</p>
    <p>2. As propostas dos candidatos ou candidatas deberán ser realizadas por universidades, reais academias ou colexios profesionais de medicina, farmacia ou veterinaria, sociedades científicas, hospitais, fundacións, etc., o un grupo mínimo de oito profesionais médico-sanitarios.</p>
    <p>3. As solicitudes irán acompañadas da seguinte documentación:</p>
    <p>a) Un resumo do currículo do candidato ou candidata en formato electrónico (PDF).</p>
    <p>b) Unha memoria na que se aduzan os méritos do candidato ou candidata nun máximo de 5 follas (PDF).</p>
    <p>4. O galardoado aceptará o compromiso de pronunciar unha conferencia do tema médico-sanitario, que considere foi motivo do Premio Novoa Santos.</p>
    <p>5. Non poderán concorrer os membros da Xunta Directiva de Asomega.</p>
    <p>6. As solicitudes e documentación, cuxo prazo límite de presentación rematará o día 20 de maio de 2014, serán dirixidas ao secretario de Asomega, r/ Santa Cruz de Marcenado, 31, 7º-22. Madrid 28015. Tel. 677 04 60 72. Correo electrónico: asomegasecretaria@gmail.com</p>
    <p>– Premio:</p>
    <p>l. O Premio Novoa Santos será outorgado por un xurado constituído pola Xunta Directiva de Asomega. Para tal fin, celebrarase unha reunión da Xunta Directiva e a súa decisión, ante a que non caberá reclamación nin recurso, darase a coñecer a continuación.</p>
    <p>2. O galardón consistirá en 12.000 euros, diploma e medalla conmemorativa do Premio Novoa Santos. O premio é indivisible.</p>
    <p>3. No mes de xuño deste ano, a Xunta Directiva de Asomega fará entrega do Premio Novoa Santos ao galardoado quen pronunciará unha conferencia do tema médico-sanitario que considere que foi o motivo de tal mérito.</p>
    <p>Madrid, 22 de abril de 2014</p>
    <footer><p>Melchor Álvarez de Mon Soto<br>Presidente da Asociación de Médicos Gallegos</p></footer>

