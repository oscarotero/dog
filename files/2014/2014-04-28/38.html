---
date: '2014-04-28'
id: CA04-010414-0008
page: 19341
number: 80
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 26 de marzo de 2014, da Xefatura Territorial da Coruña, pola que
  se autoriza administrativamente e se aproba o proxecto de execución dunha
  instalación eléctrica no concello de Santiago de Compostela (expediente IN407A
  2013/191).
range: Resolución
url: >-
  https://www.xunta.gal/dog/Publicados/2014/20140428/AnuncioCA04-010414-0008_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Central Eléctrica Industrial, S.L.U.</p>
    <p>Domicilio social: Cernadas, Portodemouro,15871 Val do Dubra (A Coruña).</p>
    <p>Denominación: mellora da calidade de subministración no CT Pé do Boi.</p>
    <p>Situación: concello de Santiago de Compostela.</p>
    <p>Características técnicas: </p>
    <p>– Instalación en caseta existente (expediente 5.958) de novo transformador de 50 kVA de potencia e relación de transformación 20/0,42-0,24 kV (deseñado para a instalación dun transformador de ata 250 kVA de potencia), cunha configuración de celas modulares con envolvente metálica 3L+1P, con illamento en SF6 e concentrador de telexestión tipo 4CCT.</p>
    <p>– Instalación de tres (3) pasos aerosoterrados (PA/S) cara ao interior do centro de transformación desde apoio existente.</p>
    <p>– Instalación de liña de baixa tensión baixo tubo, de 25 metros de lonxitude, en condutor tipo XZ1 0,6/1 kV 31×240 mm2 Al.</p>
    <p>Cumpridos os trámites ordenados na Lei 54/1997, do 27 de novembro (BOE nº 285), do sector eléctrico, e no título VII, capítulo II, do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da dita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta instalación está previsto que se execute nun prazo dun ano, contado a partir da data da última autorización administrativa necesaria.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>Contra esta resolución, que non é definitiva en vía administrativa, cabe interpor recurso de alzada ante o conselleiro de Economía e Industria no prazo dun mes contado a partir do día seguinte ao da súa notificación ou publicación nos termos establecidos nos artigos 107, 110, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro), sen prexuízo de que os interesados poidan interpor calquera outro recurso que se consideren pertinente.</p>
    <p>A Coruña, 26 de marzo de 2014</p>
    <footer><p>Susana Vázquez Romero<br>Xefa territorial da Coruña</p></footer>

