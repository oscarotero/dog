---
date: '2014-07-22'
id: G1994-300614-0001
page: 32028
number: 138
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (1819/2012-MJC).
range: Edicto
url: >-
  https://www.xunta.gal/dog/Publicados/2014/20140722/AnuncioG1994-300614-0001_gl.html
---
<p>M. Socorro Bazarra Varela, secretaria xudicial da Sala Segunda do Social do Tribunal Superior de Xustiza de Galicia, fago saber que no procedemento recurso de suplicación 1819/2012 desta sección, seguido por instancia de José Aurelio Gómez Rivero contra a empresa Transportes Internos y Maquinaria, S.L. e Outros, sobre accidente de grao, se ditou a resolución seguinte:</p>
    <p>«Que, desestimando o recurso de suplicación interposto pola representación procesual da parte demandante Aurelio Gómez Rivero contra a sentenza do 18 de novembro de 2011, ditada polo Xulgado do Social número 4 dos de Ourense, nos autos número 619/2011 seguidos por instancia do demandante contra as demandadas INSS e TXSS sobre revisión de grao de incapacidade permanente, debemos confirmar e confirmamos a sentenza de instancia.</p>
    <p>Incorpórese o orixinal desta sentenza, pola súa orde, ao libro de sentenzas deste Tribunal Superior de Xustiza de Galicia, Sala do Social.</p>
    <p>Modo de impugnación: fáiselles saber ás partes que contra esta sentenza cabe interpor recurso de casación para a unificación de doutrina, que se debe preparar mediante escrito presentado ante esta Sala do Social dentro do improrrogable prazo dos dez días hábiles inmediatos seguintes á data de notificación desta sentenza. Se o recorrente non tiver a condición de traballador ou beneficiario do réxime público da seguridade social, deberá consignar a cantidade de 600 euros en concepto de depósito para recorrer, na conta de consignacións desta sala, aberta en Banesto co número 1552, debendo indicar no campo concepto “Recurso”, seguida do código “35 Social casación”. Se o ingreso se fai mediante transferencia bancaria, deberá incluír, tras a conta referida, separados por un espazo, o código “35 Social casación”. Se efectúa diversos pagamentos na mesma conta, deberá especificar un ingreso por cada concepto, mesmo se corresponden a outros recursos da mesma ou distinta clase, indicando no campo de observacións a data da resolución contra a cal se recorreu, utilizando o formato dd/mm/aaaa. Quedan exentos do seu aboamento, en todo caso, o Ministerio fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>Así, por esta nosa sentenza, pronunciámolo, mandámolo e asinámolo».</p>
    <p>E para que conste, para os efectos da súa publicación no <em>Boletín Oficial</em> da provincia, co fin de que lle sirva de notificación en forma á empresa Transportes Internos y Maquinaria, S.L., coa advertencia de que as seguintes comunicación se farán en estrados, agás as que sexan auto ou sentenza, ou cando se trate de emprazamento, expido e asino este edicto.</p>
    <p>A Coruña, 30 de xuño de 2014</p>
    <footer><p>A secretaria xudicial</p></footer>

