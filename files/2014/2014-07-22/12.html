---
date: '2014-07-22'
id: G2272-020714-0003
page: 32032
number: 138
agency: Xulgado de Primeira Instancia e Instrución número 1 de Padrón
section: V. Administración de xustiza.
title: EDICTO (245/2012).
range: Edicto
url: >-
  https://www.xunta.gal/dog/Publicados/2014/20140722/AnuncioG2272-020714-0003_gl.html
---
<p>Filiación 245/2012.</p>
    <p>Demandante: María Morela González.</p>
    <p>Procuradora: María del Carmen Esperanza Álvarez.</p>
    <p>Avogado: Enrique Vila Torres.</p>
    <p>Demandadas: María Rosa Mene Uzal, Elena Mene Uzal. </p>
    <p>Procuradora: Ángeles Regueiro Muñoz.</p>
    <p>Eduardo José Castaño Barreiro, secretario xudicial do Xulgado de Primeira Instancia e Instrución número 1 de Padrón, por medio do presente</p>
    <p>Anuncio:</p>
    <p>Neste procedemento, seguido por instancia de María Morela González fronte a María Rosa Mene Uzal, Elena Mene Uzal, ditouse sentenza cuxa parte dispositiva é do teor literal seguinte:</p>
    <p>«Estímase a demanda formulada pola procuradora María del Carmen Esperanza Álvarez, en representación de María Morela González, contra María Rosa Mene Uzal, representado pola procuradora María de los Ángeles Regueiro Muñoz, e Elena Mene Uzal, en situación procesual de rebeldía, e declaro que Ramón Mene Martínez é o pai biolóxico de María Morela González, polo que os apelidos desta pasarán a ser de agora en diante «Mene González», e deberán efectuarse as correspondentes anotacións no rexistro civil competente.</p>
    <p>Cada parte aboará as custas deste procedemento causadas pola súa instancia e as comúns por metade.</p>
    <p>Notifíqueselles esta sentenza ás partes, facéndolles saber que a resolución non é firme e contra ela cabe interpor recurso de apelación no prazo de vinte días contados desde o seguinte á súa notificación.</p>
    <p>Por exixilo así a disposición adicional décimo quinta da Lei orgánica 6/1985, do 1 de xullo, do poder xudicial, a interposición do recurso contra esta resolución exixe a constitución do depósito de 50 euros mediante ingreso en efectivo, en calquera sucursal de Banesto, na conta de depósitos e consignacións deste órgano xudicial, expediente 1575-0000-39-0245/12. O depósito da expresada suma deberá ser acreditado ao interpor o recurso, a cuxo escrito se achegará copia do xustificante ou da orde de ingreso, sen cuxo requisito non será admitido a trámite. Están exceptuados da obriga de constituír o depósito, ademais do Ministerio Fiscal, os que teñan recoñecido no procedemento o dereito de asistencia xurídica gratuíta.</p>
    <p>Expídase testemuño desta sentenza para a súa unión aos autos e lévese o orixinal ao libro de sentenzas deste xulgado.</p>
    <p>Así, por esta a miña sentenza, definitivamente xulgando, pronúncioo, mándoo e asínoo.</p>
    <p>Publicación. No mesmo día, en audiencia pública, foi lida e publicada a anterior sentenza pola maxistrada xuíza que a ditou. Dou fe».</p>
    <p>E encontrándose a dita demandada Elena Mene Uzal, en paradoiro descoñecido, expídese o presente co fin de que sirva de notificación en forma a este.</p>
    <p>Padrón, 28 de marzo de 2014</p>
    <footer><p>Eduardo José Cataño Barreiro<br>Secretario xudicial</p></footer>

