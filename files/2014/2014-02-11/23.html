---
date: '2014-02-11'
id: CA02-060214-0003
page: 5698
number: 28
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  RESOLUCIÓN do 21 de xaneiro de 2014, da Secretaría Xeral de Ordenación do
  Territorio e Urbanismo, pola que se dá publicidade á parte dispositiva da
  sentenza número 738/2013, do 10 de outubro, da Sala do
  Contencioso-Administrativo do Tribunal Superior de Xustiza de Galicia.
range: Resolución
url: >-
  https://www.xunta.gal/dog/Publicados/2014/20140211/AnuncioCA02-060214-0003_gl.html
---
<p>Para xeral coñecemento, de conformidade co disposto nos artigos 72 e 104 e seguintes da Lei 29/1998, do 13 de xullo, reguladora da xurisdición contencioso-administrativa, faise público que a sección segunda da Sala do Contencioso-Administrativo do Tribunal Superior de Xustiza de Galicia, con data do 10 de outubro de 2013, pronunciou a sentenza número 738/2013, ditada no procedemento ordinario nº 4037/2010, interposto por Constantino Camino Fariñas, Julita Lozano Ruido e Manuela Castillo Lozano, sentenza que na súa parte dispositiva literalmente di:</p>
    <p>«Estimamos o recurso contencioso-administrativo interposto polo procurador Julio López Valcárcel en nome e representación de Constantino Camino Fariñas, Julita Lozano Ruido e Manuela Castillo Lozano, en relación coa Orde do 9 de novembro de 2009 sobre a aprobación definitiva das modificacións puntuais do distrito norte número 15-20 do Plan xeral de ordenación municipal do Concello de Ourense, e declaramos que a modificación puntual nº 15 non é conforme co dereito, e anulámola, sen imposición das custas».</p>
    <p>A citada sentenza foi declarada firme.</p>
    <p>Santiago de Compostela, 21 de xaneiro de 2014</p>
    <footer><p>María Encarnación Rivas Díaz<br>Secretaria xeral de Ordenación do Territorio e Urbanismo</p></footer>

