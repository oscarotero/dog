---
date: '2023-03-14'
id: V0654-070323-0003
page: 17690
number: 51
agency: 'Vicepresidencia Segunda e Consellería de Presidencia, Xustiza e Deportes'
section: II. Autoridades e persoal. b) Nomeamentos.
title: >-
  ORDE do 2 de marzo de 2023 pola que se dispón o nomeamento de vogais do
  Consello Galego de Cooperación para o Desenvolvemento en representación das
  organizacións sindicais.
range: Orde
url: >-
  https://www.xunta.gal/dog/Publicados/2023/20230314/AnuncioV0654-070323-0003_gl.html
---
<p>Segundo sinala o artigo 13 do Decreto 29/2017, do 9 de marzo, de cooperación para o desenvolvemento, de acordo co previsto polo artigo 89 da Lei 10/2021, do 9 de marzo, reguladora da acción exterior e da Cooperación para o desenvolvemento, o Consello Galego de Cooperación para o Desenvolvemento é o órgano de consulta e participación da sociedade galega en materia de cooperación para o desenvolvemento e estará adscrito ao departamento competente nesa materia. </p>
    <p>O punto primeiro do artigo 15 do Decreto 29/2017, do 9 de marzo, de cooperación para o desenvolvemento, regula a composición do Consello Galego de Cooperación para o Desenvolvemento (Congacode). </p>
    <p>O punto terceiro do dito artigo 15 sinala que as persoas vogais do Congacode, excepto a persoa titular da vicepresidencia e as persoas representantes das consellerías da Administración xeral da Xunta de Galicia, serán nomeadas e cesadas pola persoa titular da consellería competente en materia de cooperación para o desenvolvemento, por proposta das entidades con representación nel, mediante orde publicada no Diario Oficial de Galicia, e desempeñarán os seus cargos por un período de catro anos.</p>
    <p>Polo tanto, vista a proposta de nomeamento formulada polas organizacións sindicais de maior representatividade en Galicia, segundo o disposto no número 3 do artigo 15 do Decreto 29/2017, do 9 de marzo, de cooperación para o desenvolvemento,</p>
    <h2>DISPOÑO:</h2>
    <p>O nomeamento como vogais do Consello Galego de Cooperación para o Desenvolvemento, en representación das organizacións sindicais de maior representatividade en Galicia, de Xosé Lois Rivera Jácome, como membro titular, e de Renato Núñez da Silva como membro suplente.</p>
    <p>Disposición derradeira</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 2 de marzo de 2023</p>
    <footer><p>Diego Calvo Pouso<br>Vicepresidente segundo e conselleiro de Presidencia,<br>Xustiza e Deportes</p></footer>

