---
date: '2023-03-14'
id: V0653-280223-0011
page: 17832
number: 51
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 10 de febreiro de 2023, da Xefatura Territorial de Lugo, pola
  que se concede a autorización administrativa previa e de construción dunha
  instalación eléctrica no concello de Lugo (expediente IN407A 2022/65 AT).
range: Resolución
url: >-
  https://www.xunta.gal/dog/Publicados/2023/20230314/AnuncioV0653-280223-0011_gl.html
---
<p>Visto o expediente para outorgamento da autorización administrativa previa e de construción da instalación eléctrica que a continuación se describe:</p>
    <p>Solicitante: Begasa.</p>
    <p>Domicilio social: rúa Aller Ulloa, 9, 27003 Lugo.</p>
    <p>Denominación: novo CT Carballido e as súas LAT.</p>
    <p>Situación: concello de Lugo.</p>
    <p>Características técnicas principais:</p>
    <p>– LAT aérea a 20 kV Nadela dirección CT Carballido, con orixe no apoio existente A35905 e final nun apoio proxectado tipo C-3000-14, cunha lonxitude de 60 metros en condutor tipo LA-56.</p>
    <p>– LAT aérea a 20 kV Nadela dirección CT Farxocos, con orixe nun apoio proxectado tipo C-3000-14 e final no apoio existente AV61343, cunha lonxitude de 560 metros en condutor tipo LA-56.</p>
    <p>– LAT aérea a 20 kV Nadela dirección CT Luavi, con orixe nun apoio proxectado tipo C-3000-14 e final no apoio existente A84828, cunha lonxitude de 10 metros en condutor tipo LA-56.</p>
    <p>– LAT soterrada a 20 kV a LAT particular CT Luavi, con orixe no CT prefabricado Carballido (proxectado) e final no apoio proxectado tipo C-3000-14, cunha lonxitude de 50 metros en condutor tipo HEPRZ1-240 mm.</p>
    <p>– LAT soterrada a 20 kV Nadela dirección CT Fazai, con orixe no CT prefabricado Carballido (proxectado) e final no apoio proxectado tipo C-3000-14, cunha lonxitude de 50 metros en condutor tipo HEPRZ1-240mm.</p>
    <p>– LAT soterrada a 20 kV Nadela dirección CT Farxocos, con orixe no CT prefabricado Carballido (proxectado) e final no apoio proxectado tipo C-3000-14, cunha lonxitude de 125 metros en condutor tipo HEPRZ1-240mm.</p>
    <p>– LAT soterrada a 20 kV a LAT particular CT Urb. Carballido con orixe no CT prefabricado Carballido (proxectado) e final no apoio existente S27451, cunha lonxitude de 48 metros en condutor tipo HEPRZ1-240 mm.</p>
    <p>– CT prefabricado Carballido cunha potencia máxima admisible de 630 kVA e unha potencia inicial de 50 kVA, no cal se instalan dúas celas de liña, dúas de interruptor automático e unha de protección, relación de transformación 20.000/400-230 V.</p>
    <p>– Desmontaxe do CT Carballido existente e de LAT aérea existente.</p>
    <p>Finalidade da instalación: mellora de instalacións.</p>
    <p>Orzamento: 127.360,97 euros.</p>
    <p>Documentación que se xunta:</p>
    <p>– Separata para o Concello da Fonsagrada.</p>
    <p>– Separata para a CHMS.</p>
    <p>Esta xefatura territorial, de acordo coas competencias que resultan do Decreto 116/2022, do 23 de xuño, polo que se establece la estrutura orgánica da consellería, e tendo en conta o Decreto 9/2017, do 12 de xaneiro, sobre órganos competentes para autorización de instalacións eléctricas na Comunidade Autónoma de Galicia,</p>
    <h2>resolve:</h2>
    <p>En relación coa instalación de alta tensión, conceder a autorización administrativa previa e de construción ás ditas instalacións sen prexuízo de terceiros e con independencia das autorizacións que sexan necesarias para a execución da obra por parte doutros órganos da Administración, condicionada ao cumprimento das seguintes condicións:</p>
    <p>Primeira. As instalacións deberán axustarse na súa execución ao disposto no citado proxecto de execución e a dirección de obra deberá levala a cabo un técnico competente.</p>
    <p>Segunda. O peticionario asegurará o mantemento e vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade.</p>
    <p>Terceira. En todo momento deberán cumprirse as normativas e directrices vixentes que sexan de aplicación, en particular canto establece a Lei 24/2013, do 26 de decembro, do sector eléctrico, o Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas da alta tensión e as súas instrucións técnicas complementarias, e o Real decreto 337/2014, de 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución poderase interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes, a partir do día seguinte ao da notificación ou publicación desta resolución; tamén se poderá interpor calquera outro recurso que se considere pertinente en dereito.</p>
    <p>Lugo, 10 de febreiro de 2023</p>
    <footer><p>Gustavo José Casasola de Cabo<br>Xefe territorial de Lugo</p></footer>

