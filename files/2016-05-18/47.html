---
date: '2016-05-18'
id: C141-090516-0003
page: 19281
number: 93
agency: Portos de Galicia
section: VI. Anuncios. a) Administración autonómica.
title: >-
  RESOLUCIÓN do 3 de maio de 2016 pola que se acorda a apertura dun novo prazo
  xeral de presentación de solicitudes para a autorización da ocupación de
  dominio público portuario con destino á celebración de eventos, instalación de
  terrazas de hostalaría e actividades varias.
range: Resolución
url: >-
  https://www.xunta.gal/dog/Publicados/2016/20160518/AnuncioC141-090516-0003_gl.html
---
<p>No Diario Oficial de Galicia número 23, do 4 de febreiro de 2016, publicouse a Resolución do 28 de xaneiro de 2016 pola que se acorda a apertura do prazo xeral de presentación de solicitudes para a autorización de ocupación de dominio público portuario con destino á celebración de eventos, instalación de terrazas de hostalaría e actividades varias.</p>
    <p>A dita resolución, sobre a base da normativa exposta nela, responde á necesidade de que as solicitudes para esta clase de actividades, contrariamente ao que vén acontecendo, se presenten cunha antelación que abonde para o seu exame, tramitación e resolución.</p>
    <p>A resolución, tras acordar a apertura dun prazo de presentación de solicitudes, prevía un prazo máximo de dous meses contados desde o día da publicación no Diario Oficial de Galicia, polo que o dito prazo xa rematou. </p>
    <p>Recentemente, puxéronse en contacto con esta entidade diversas administracións, entidades, asociacións e organizacións que manifestaron o seu interese en ampliar o prazo para a presentación de solicitudes.</p>
    <p>Por iso, por tratarse do primeiro ano de implantación deste novo sistema, ao abeiro do artigo 6 da Lei 5/1994, do 29 de novembro, de creación de Portos de Galicia, e das competencias delegadas pola Orde da Consellería do Mar do 25 de novembro de 2009,</p>
    <h2>RESOLVO: </h2>
    <p>Primeiro. A apertura dun novo prazo xeral de presentación de solicitudes para a autorización da ocupación de dominio público portuario con destino á celebración de eventos, instalación de terrazas de hostalaría e actividades varias.</p>
    <p>Segundo. Este prazo terá unha duración dun mes contado desde o día da publicación desta resolución no Diario Oficial de Galicia.</p>
    <p>Terceiro. A documentación xeral inicial que presentarán os interesados é a prevista na Resolución do 28 de xaneiro de 2016.</p>
    <p>Santiago de Compostela, 3 de maio de 2016</p>
    <footer><p>José Juan Durán Hermida<br>Presidente de Portos de Galicia</p></footer>

