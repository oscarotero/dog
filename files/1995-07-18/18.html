---
date: '1995-07-18'
id: 2A76
page: 5
number: 137
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: IV. OPOSICIÓNS E CONCURSOS
title: >-
  Orde do 19 de xuño de 1995 pola que se anuncia convocatoria pública para a
  provisión, polo sistema de libre designación, de catro postos de traballo
  vacantes no Instituto Galego da Vivenda e Solo (CPTOPV).
range: Orde
url: 'https://www.xunta.gal/dog/Publicados/1995/19950718/Anuncio2A76_gl.html'
---
<p>De conformidade co establecido no artigo 27.2º da Lei 4/1988, do 26 de maio, da función pública, e no uso das atribucións conferidas polo artigo 15.4º da mesma lei, esta consellería,</p>
<p>RESOLVE:</p>
<p>Primeiro.-Anuncia-la convocatoria para cubrir, polo sistema de libre designación, os postos de traballo que se indican no anexo I desta orde.</p>
<p>Segundo.-Poderán concorrer a ela os/as funcionarios/as de carreira que reúnan as condicións que para os postos de traballo se sinalan no anexo I.</p>
<p>Terceiro.-As solicitudes para participar na presente convocatoria presentaranse no rexistro xeral do Instituto Galego da Vivenda e Solo (Polígono das Fontiñas, Área Central, s/n. 15703 Santiago de Compostela), nas súas delegacións provinciais ou nas oficinas previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de quince días, contados a partir do seguinte ó da publicación desta orde no Diario Oficial de Galicia, segundo o modelo que se inclúe como anexo II.</p>
<p>Cuarto.-Os/as aspirantes deberán unirlle á petición un currículum vitae xustificando documentalmente os méritos que aleguen.</p>
<p>Os méritos alegados e non probados da maneira sinalada no parágrafo anterior non se terán en conta.</p>
<p>Quinto.-Esta convocatoria será resolta polo Instituto Galego da Vivenda e Solo. No caso de que resulten seleccionados/as para ocupa-los postos de traballo que se relacionan no anexo I desta orde, funcionarios/as con destino noutras administracións, requirirase o informe favorable do departamento onde presten servicios, considerándose favorable de non emitirse no prazo de quince días, segundo o preceptuado no artigo 22 do Real decreto 28/1990, do 15 de xaneiro. Unha vez tramitado o seu traslado a esta Comunidade Autónoma procederase a adxudicarlles os postos para os que foron seleccionados. Se no prazo de dous meses a partir da publicación no Diario Oficial de Galicia, os/as funcionarios/as seleccionados/as non se puidesen incorporar á Comunidade Autónoma, considerarase deserto o/s posto/s e poderase proceder de novo á súa provisión.</p>
<p>Sexto.-A resolución desta convocatoria farase pública no Diario Oficial de Galicia e poderá, de considerarse oportuno, declararse deserto/s o/s posto/s de traballo.</p>
<p>Sétimo.-O prazo de toma de posesión será de tres días hábiles se o destino anterior radica na mesma localidade do novo, e de un mes se radica en localidade distinta ou comporta o reingreso ó servicio activo. O prazo de toma de posesión empezarase a contar a partir do día seguinte ó de cesamento, que deberá producirse dentro dos tres días hábiles seguintes ó da publicación da resolución no Diario Oficial de Galicia, agás no caso de procedencia doutras administracións, que deberá efectuarse detro dos tres días hábliles seguintes ó da resolución de traslado á Comunidade Autónoma, co límite dos dous meses a que se fai referencia no apartado quinto desta orde. Se a resolución comporta o reingreso ó servicio activo, o prazo de toma de posesión deberá computarse desde o día seguinte ó da publicación da resolución no Diario Oficial de Galicia.</p>
<p>Oitavo.-Contra esta orde, que esgota a vía administrativa, poderase interpoñer recurso contencioso-administrativo, previsto na Lei reguladora da xurisdicción contencioso-administrativa, do 27 de decembro de 1956, perante o Tribunal Superior de Xustiza de Galicia no prazo de dous meses partir do día seguinte ó da súa publicación, logo de comunicalo a esta consellería, segundo o previsto no artigo 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 19 de xuño de 1995.</p>
<p>José Cuíña Crespo</p>
<p>Conselleiro de Política Territorial, Obras Públicas e Vivenda</p>
<p>ANEXO I</p>
<table><tbody><tr><td></td></tr>
<tr><td>Código posto</td><td>Denominación posto de traballo</td><td>Centro Directivo</td><td>Localidade</td><td>Corpo/
Escala</td><td>Grupo</td><td>Nivel</td><td>Específico</td><td>Titulación
académica</td></tr>
<tr><td></td></tr>
<tr><td>OTA030000015770001</td><td>Director Técnico Admón e Fomento</td><td>I.G.V.S.</td><td>Santiago</td><td>Xeral</td><td>A</td><td>30</td><td>2.153.772</td><td>523</td></tr>
<tr><td></td></tr>
<tr><td>OTA030000015770010</td><td>Xefe Área Inspección e Sanción</td><td>I.G.V.S.</td><td>Santiago</td><td>Xeral</td><td>A/B</td><td>28</td><td>1.583.676</td><td></td></tr>
<tr><td></td></tr>
<tr><td>OTA030000015770019</td><td>Xefe Área Xestión Financieira e Admón.</td><td>I.G.V.S.</td><td>Santiago</td><td>Xeral</td><td>A/B</td><td>28</td><td>1.583.676</td><td></td></tr>
<tr><td></td></tr>
<tr><td>OTA040000015770003</td><td>Xefe Área Progr. Xes. Invest. e Apoio Admt.</td><td>I.G.V.S.</td><td>Santiago</td><td>Xeral</td><td>A/B</td><td>28</td><td>1.583.676</td><td></td></tr></tbody></table>
<p>5039</p>

