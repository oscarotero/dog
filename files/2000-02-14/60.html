---
date: '2000-02-14'
id: 3EB6
page: 1
number: 30
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 12 de xaneiro de 2000 pola que se lle notifica a Francisco Javier
  Rivas Rivas a resolución acordada no expediente de desafiuzamento da vivenda
  do expediente PO 83510, conta 4.
range: Cédula
url: 'https://www.xunta.gal/dog/Publicados/2000/20000214/Anuncio3EB6_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada por Lei 4/1999, do 13 de xaneiro, intentada a notificación no domicilio do interesado sen que se puidese practicar, notifícaselle a Francisco Javier Rivas Rivas, beneficiario da vivenda de protección oficial identificada como expediente PO 83510, conta 4, a resolución do director xeral do Instituto Galego da Vivenda e Solo do 11 de novembro de 1999, pola que se acorda a resolución de pleno dereito do contrato de aluguer da vivenda que lle foi adxudicada e o lanzamento dela, por falta de pagamento.</p>
<p>Contra a citada resolución, que non é definitiva en vía administrativa, cabe interpoñer recurso de alzada ante o conselleiro de Política Territorial, Obras Públicas e Vivenda, no prazo dun mes contado desde o día seguinte ó da publicación desta cédula, conforme o que establecen os artigos 107, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
<p>De conformidade co disposto no artigo 58.2º da Lei 30/1992, modificada pola Lei 4/1999, transcríbese o texto íntegro da devandita resolución:</p>
<p>«Expediente de desafiuzamento administrativo. Resolución.</p>
<p>Visto o expediente de desafiuzamento administrativo seguido contra Francisco Javier Rivas Rivas, beneficiario da vivenda obxecto desta resolución, situada na rúa Martínez Garrido, nº 71-4º A, de Vigo (Pontevedra), correspondente ó:</p>
<p>Expediente: PO 83510, conta 4, por incumprimento do contrato en canto á falta de pagamento das cotas, con infracción do réxime que regula as vivendas de protección oficial de promoción pública.</p>
<p>Tendo en conta os seguintes:</p>
<p>Feitos.</p>
<p>1. Que a entidade colaboradora na xestión e recadación de vivendas da Xunta de Galicia emite certificado no que se comproba a falta de pagamento</p>
<p>dos recibos pendentes, por un importe total que ascende a 1.261.322 ptas. con data do 1 de marzo de 1999.</p>
<p>2. Que requirido por carta certificada con xustificante de recepción, que se atopa incorporada ó expediente, para que no prazo de dez días efectuase o pagamento das cantidades que se deben ata esa data, o dito requirimento non foi recibido, polo que foi notificado conforme o disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
<p>3. Con data do 4 de novembro de 1999 a empresa recadadora certifica unha débeda acumulada de 1.275.210 ptas.</p>
<p>Fundamentos de dereito.</p>
<p>1. É competente para a resolución deste expediente o director xeral do Instituto Galego da Vivenda e Solo.</p>
<p>2. Os feitos denunciados constitúen causa legal suficiente de resolución do contrato, desafiuzamento e lanzamento da vivenda.</p>
<p>3. Na tramitación do expediente observáronse as normas vixentes contidas nos artigos 138 a 144 do Regulamento de VPO, Decreto 2114/1968, do 24 de xullo, artigo 30 do texto refundido de VPO, Real decreto 2960/1976, do 12 de novembro, artigos 58, 59 e 96.3º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e artigo 8.5º da Lei 29/1998, do 13 de xullo, reguladora da xurisdicción contencioso-administrativa.</p>
<p>Vistos os preceptos legais invocados e as demais normas de aplicación xeral,</p>
<p>RESOLVO:</p>
<p>1. Acorda-la resolución de pleno dereito do contrato e o lanzamento da vivenda, que levará a cabo o representante da entidade colaboradora Hnos. Alonso Garrán, S.L. que se designe, con credencial para o efecto subscrita e asinada polo director xeral do Instituto Galego da Vivenda e Solo e coa preceptiva autorización xudicial para a entrada no domicilio de particulares na execución forzosa de actos da Administración, incorporada ó expediente, e co auxilio das forzas de seguridade do Estado, autonómicas ou locais.</p>
<p>Advírteselle ó interesado que, de conformidade co establecido no Regulamento de VPO, poderá evita-lo lanzamento aboando o total da débeda coa carga do 10% no prazo de quince días hábiles a partir do seguinte a aquel no que teña lugar a notificación ou publicación.</p>
<p>2. A resolución en firme do contrato comportará a prohibición para contratar coa Administración nos termos previstos no artigo 20 c) da Lei 13/1995, do 18 de maio, de contratos das administracións públicas.</p>
<p>Notifíqueselles esta resolución ós interesados con expresión dos recursos legais que procedan.</p>
<p>Santiago de Compostela, 12 de xaneiro de 2000.</p>
<p>José Antonio Redondo López</p>
<p>Director xeral do Instituto Galego</p>
<p>da Vivenda e Solo</p>

