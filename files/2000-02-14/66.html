---
date: '2000-02-14'
id: 3ECE
page: 1
number: 30
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 17 de xaneiro de 2000, da Dirección Provincial da Coruña, pola
  que se anuncia o concurso público 2CCP/00, polo procedemento aberto e
  tramitación anticipada, para a subministración sucesiva de catéteres
  (tramitación segundo o artigo 173-1A da LCAP).
range: Resolución
url: 'https://www.xunta.gal/dog/Publicados/2000/20000214/Anuncio3ECE_gl.html'
---
<p>A Dirección Provincial do Servicio Galego de Saúde da Coruña, en virtude das atribucións que lle foron delegadas, conforme o establecido na Orde do 21 de abril de 1998 do conselleiro de Sanidade e Servicios Sociais, sobre delegación de competencias en órganos centrais e periféricos do Sergas, convoca o seguinte concurso público, polo procedemento aberto, para a subministración sucesiva de catéteres.</p>
<p>Subministración: adquisición de catéteres.</p>
<p>Orzamento: 13.691.395 ptas., IVE incluído (82.286,941 euros).</p>
<p>Fianza provisional: 2% do orzamento de licitación.</p>
<p>1. Forma de adxudicación: concurso público, procedemento aberto.</p>
<p>2. Prazo de execución: os bens obxecto do presente concurso público entregaranse no prazo establecido no prego de cláusulas administrativas particulares e na folla de especificacións.</p>
<p>3. Admisión de variantes: non se admiten.</p>
<p>4. Solvencia económica e financeira: acreditarase de acordo co establecido no artigo 16 da Lei 13/1995, de CAP e no prego de cláusulas administrativas particulares.</p>
<p>5. Solvencia técnica: acreditarase de acordo co establecido no artigo 18 da Lei 13/1995, de CAP e no prego de cláusulas administrativas particulares.</p>
<p>6. Criterios de adxudicación: ver prego de cláusulas administrativas particulares e folla de especificacións.</p>
<p>7. Documentos de interese para os licitadores: o prego de cláusulas administrativas particulares e demais documentación complementaria estarán de manifesto e ó dispor dos concursantes para o seu exame, na Dirección Provincial do Sergas da Coruña, rúa Durán Loriga, nº 3, 4º andar, tódolos días laborables, excepto os sábados, desde as 9 ata as 14 h.</p>
<p>8. Presentación de proposicións: as proposicións presentaranse en man, en sobres pechados e asinados polo licitador ou persoa que o represente, no rexistro xeral da Dirección Provincial do Sergas da Coruña, antes das 14 h do vixésimo sexto día natural, contado a partir do seguinte ó da publicación desta resolución no DOG, ou enviadas por correo dentro do prazo sinalado.</p>
<p>Cando as proposicións se envíen por correo, o licitador deberá xustifica-la data de imposición do envío na oficina de correos e anunciarlle ó órgano de contratación a remisión da oferta mediante fax (981 18 56 78) ou telegrama no mesmo día, de conformidade co establecido no punto 10 do prego de cláusulas administrativas particulares.</p>
<p>9. Apertura das proposicións: a apertura das proposicións admitidas será realizada pola mesa de contratación, reunida en acto público na sala de xuntas da Dirección Provincial do Sergas da Coruña, rúa Durán Loriga, nº 3, a partir das 10 h do décimoprimeiro día natural, contado a partir do seguinte a aquel no que remate o prazo de presentación de ofertas. No caso de que o dito día coincida en sábado ou festivo, a apertura das proposicións terá lugar o día hábil seguinte.</p>
<p>10. Documentación que deberán achega-los licitadores: os documentos que figuran no prego de cláusulas administrativas particulares.</p>
<p>11. Anuncios: o pagamento do anuncio do presente concurso público será por conta do adxudicatario ou adxudicatarios do contrato ou contratos.</p>
<p>A Coruña, 17 de xaneiro de 2000.</p>
<p>Antonio V. Martínez Calvo</p>
<p>Director provincial da Coruña</p>

