---
date: '1996-12-03'
id: C1C6
page: 10
number: 236
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 23 de outubro de 1996 pola que se aproba o plan de traballo anual da
  Inspección Educativa na Comunidade Autónoma de Galicia, para o curso
  1996/1997.
range: Orde
url: 'https://www.xunta.gal/dog/Publicados/1996/19961203/AnuncioC1C6_gl.html'
---
<p>O Decreto 135/1993, do 24 de xuño, polo que se regulan as funcións e organización da Inspección educativa na Comunidade Autónoma de Galicia, determina como unha das funcións do subdirector Xeral da Inspección elabora-lo plan de traballo anual da Inspección educativa, de acordo coas prioridades e directrices emanadas das correspondentes direccións xerais da consellería.</p>
<p>O presente plan aspira a manter unha liña de continuidade nos obxectivos e nas actuacións fixadas no plan de traballo do curso 1995/96 que contribuíron á homologación de tarefas de tódolos servicios provinciais de Inspección e, por outra banda, aspira a afondar en certos obxectivos ós que a implantación do novo sistema educativo require outorgar unha maior dimensión.</p>
<p>O presente plan inscríbese dentro do modelo organizativo da Inspección educativa deseñado no Decreto 135/1993, do 24 de xuño: unha inspección coordinada internamente pola Inspección central, a xefatura de servicio provincial da Inspección e os coordinadores de cada un dos equipos dos sectores educativos; e un traballo en equipo dos inspectores integrantes de cada un dos sectores, que supón un elemento de intervención colectiva na actuación, na análise e na toma de decisións comúns no sector correspondente.</p>
<p>A Consellería de Educación e Ordenación Universitaria considera como obxectivo prioritario a aplicación das novas ensinanzas derivadas da LOXSE e, concretamente, no curso 1996/97, o seguimento e avaliación da implantación do primeiro curso do ensino secundario obrigatorio e a preparación do segundo curso.</p>
<p>A Lei orgánica 9/1995, do 20 de novembro, da participación, a avaliación e o goberno dos centros docentes, considera que a mellora na calidade do ensino esixe amplia-los límites da avaliación para que poida ser aplicada de modo efectivo ó conxunto do sistema educativo, nas súas ensinanzas, centros e profesores, e determina que os plans de avaliación dos centros docentes serán elaborados pola Administración educativa, e serán levados a cabo principalmente pola Inspección educativa.</p>
<p>Esta mesma lei, dentro do obxectivo marcado nela, o da consecución máis eficaz dun ensino de calidade, atribúelle á Inspección educativa un papel determinante na detección acertada tanto do estado real dos distintos elementos do sistema educativo como das causas determinantes dos resultados das avaliacións, e considera o exercicio seu como un medio primordial para regula-lo cumprimento das leis e a garantía dos docentes e observancia dos deberes de cantos participan nos procesos de ensinanzas e de mellora do sistema educativo.</p>
<p>De acordo co anteriormente exposto, por proposta do subdirector xeral de Inspección educativa, de conformidade co artigo 12 do Decreto 135/1993, do 24 de xuño, establécese o seguinte plan de traballo anual da Inspección para o curso 1996/97:</p>
<p>2.-Supervisión da organización e funcionamento dos centros e dos recursos materiais e humanos existentes para a súa optimización.</p>
<p>3.-Avaliación dos centros educativos de acordo co disposto na Lei orgánica 9/1995, do 20 de novembro, seguindo e ampliando as actuacións iniciadas no curso 1995/96 co plan de avaliación de centros educativos (plan ACE).</p>
<p>4.-Supervisión do final do curso académico 1996/97, análise da memoria anual e dos datos sobre avaliación dos alumnos e organización do curso académico 1997/98.</p>
<p>1.-Supervisión do proceso de aplicación das novas ensinanzas derivadas da Lei orgánica 1/1990, de ordenación xeral do sistema educativo, especialmente a implantación xeneralizada do primeiro curso do ensino secundario obrigatorio.</p>
<p>Actividades.</p>
<p>1.1 Análise e diagnóstico dos centros educativos que imparten este curso.</p>
<p>1.2 Seguimento dos seguintes aspectos:</p>
<p>-Proceso de escolarización: previsión e desenvolvemento así como o control de grupos de alumnos e unidades resultantes.</p>
<p>-A adscrición do profesorado e necesidade deste.</p>
<p>-Elementos de organización interna: horario, xornadas, etc.</p>
<p>1.3 Asesoramento e seguimento do proceso de elaboración dos documentos institucionais dos centros:</p>
<p>-O proxecto educativo do centro.</p>
<p>-O proxecto curricular da etapa.</p>
<p>-As programacións didácticas dos departamentos.</p>
<p>-O plan xeral para o uso do idioma.</p>
<p>-A programación xeral anual.</p>
<p>-O regulamento de réxime interior.</p>
<p>-Os programas de diversificación curricular.</p>
<p>1.4 Seguimento do plan de coordinación entre o profesorado dos institutos e o profesorado que imparte o primeiro curso da ESO nos centros adscritos: calendario de reunións, elaboración, aprobación e avaliación das programacións didácticas.</p>
<p>1.5. Seguimento e aplicación da avaliación do alumnado, da avaliación do proceso educativo e dos libros de escolaridade. Supervisión das actas de avaliación dos alumnos e dos libros de escolaridade.</p>
<p>Responsables.</p>
<p>Baixo a coordinación do inspector coordinador do sector, cada inspector levará a cabo a supervisión e a verificación dos aspectos enumerados nos seus centros.</p>
<p>Temporalización.</p>
<p>Mes de outubro e novembro: 1.1</p>
<p>Primeiro trimestre: 1.2</p>
<p>Todo o curso: 1.3 - 1.4 - 1.5</p>
<p>Mes de xuño: 1.5</p>
<p>Avaliación.</p>
<p>O resumo das realizacións levadas a cabo, as conclusións e as propostas de mellora sobre elas serán recollidas nun informe trimestral elaborado polo equipo de sector baixo a dirección do inspector coordinador.</p>
<p>Obxectivo II:</p>
<p>2.-Supervisión da organización e funcionamento dos centros, dos recursos materiais e humanos existentes para a súa optimización.</p>
<p>Actividades.</p>
<p>2.1 Comprobación das instalacións do centro (aulas, talleres, laboratorios, despachos, salas de reunións, despachos de departamentos, sala de usos múltiples, salón de actos, espacios ó aire libre, instalacións deportivas).</p>
<p>2.2 Supervisión dos servicios complementarios dos centros (comedores, transportes).</p>
<p>2.3 Comprobación do mobiliario escolar.</p>
<p>2.4 Comprobación do material didáctico.</p>
<p>2.5 Detección de necesidades de recursos didácticos e equipamento.</p>
<p>2.6 Detección de necesidades de obras.</p>
<p>2.7 Comprobación do horario (lectivo e complementario) do profesorado e verificación do cumprimento da normativa vixente neste aspecto.</p>
<p>2.8 Verifica-lo horario xeral do centro e o cumprimento por parte deste da normativa en tódolos aspectos (especialmente nas optativas, opcionais, EATPs, etc).</p>
<p>2.9 Corrixi-las posibles desviacións dos cadros de persoal e, en función dos axustes levados a cabo, propoñe-lo cadro adecuado (nos centros de E. secundaria).</p>
<p>Responsable.</p>
<p>Baixo a coordinación do inspector coordinador do sector, cada inspector levará a cabo a supervisión e a verificación dos aspectos enumerados no seu centro.</p>
<p>Temporalización.</p>
<p>Primeiro trimestre do curso.</p>
<p>A proposta de cadros de persoal realizarase nas datas marcadas pola Dirección Xeral de Persoal.</p>
<p>Obxectivo III:</p>
<p>3.-Avaliación dos centros educativos de acordo co disposto na Lei orgánica 9/1995, do 20 de novembro, seguindo e ampliando as actuacións iniciadas no curso 1995/96 co plan de avaliación de centros educativos (plan ACE).</p>
<p>Actividades.</p>
<p>3.1 Determinación dos centros docentes que serán obxecto de avaliación no curso 1996/97.</p>
<p>3.2 Reunión informativa sobre o proceso de avaliación de centros.</p>
<p>3.3 Aplicación dos instrumentos da avaliación nos centros.</p>
<p>3.4 Análise dos resultados.</p>
<p>3.5 Redacción do informe con proposta de intervención.</p>
<p>3.6 Reunión final para a análise da avaliación e para estudio e debate das propostas recollidas no informe.</p>
<p>Responsable.</p>
<p>Equipo do sector.</p>
<p>Temporalización.</p>
<p>Primeiro trimestre: 3.1 e 3.2</p>
<p>Segundo e terceiro trimestre: 3.3 - 3.4 - 3.5</p>
<p>Obxectivo IV:</p>
<p>4.-Supervisión do final do curso académico 1996/97, análise da memoria anual e dos datos sobre avaliación dos alumnos e organización do curso académico 1997/98.</p>
<p>Actividades.</p>
<p>4.1 Verifica-la aplicación da normativa da Consellería de Educación e Ordenación Universitaria sobre o calendario das actividades do final de curso elaborado polos consellos escolares.</p>
<p>4.2 Velar polo proceso de elección dos directores dos centros e, se é o caso, proposta do nomeamento.</p>
<p>4.3 Elaborar un estudio das necesidades de profesorado en cada un dos centros de cara ó curso 1997/98.</p>
<p>4.4 Recollida, análise da memoria anual da programación xeral anual do centro e informe sobre as conclusións máis relevantes.</p>
<p>4.5 Recollida e análise dos datos estatísticos sobre a avaliación de alumnos en cada unha das materias ou áreas.</p>
<p>4.6 Supervisión da documentación académica da avaliación dos alumnos: libros de escolaridade, actas, informes e proposta de títulos.</p>
<p>Responsable.</p>
<p>Baixo a coordinación do inspector-coordinador do sector, quen elaborará o informe final sobre cada un dos aspectos citados, os inspectores do sector realizarán as tarefas de verificacións, control e análise nos seus centros de referencia.</p>
<p>Temporalizacións.</p>
<p>Mes de maio: 4.1 4.3</p>
<p>Mes de xuño: 4.2 4.3</p>
<p>Mes de xuño-xullo: 4.4 4.5</p>
<p>Avaliación.</p>
<p>No informe elaborado polo equipo do sector, baixo a dirección do inspector coordinador, realizarase a avaliación das distintas actividades, coas conclusións e medidas, se é o caso, propostas.</p>
<p>Tarefas habituais.</p>
<p>O plan de traballo anual, curso 1996/97, fai fincapé nunha serie de obxectivos que deben figurar como actuacións prioritarias e ocupar un lugar preferente no traballo da Inspección educativa.</p>
<p>Non poden, loxicamente, obviarse todas aquelas actuacións consideradas habituais e que constitúen un centro normal de atención e de adicación dos inspectores</p>
<p>A) Avaliación, supervisión e asesoramento.</p>
<p>-Valoración dos profesores solicitantes da acreditación para o exercicio da dirección.</p>
<p>-Valoración dos profesores solicitantes das licencias de estudios.</p>
<p>-Colaboración nos procesos de provisión de prazas.</p>
<p>-Colaboración nos concursos para o acceso á condición de catedráticos.</p>
<p>-Recoñecemento das novas habilitacións do profesorado.</p>
<p>-Supervisión do proceso de elección de membros dos consellos escolares.</p>
<p>-Asesoramento e información ós equipos directivos sobre a normativa de organización e funcionamento dos centros.</p>
<p>-Asesoramento e colaboración cos equipos de normalización lingüística dos centros.</p>
<p>B) Documentos de organización do centro.</p>
<p>-Supervisión, verificación e control dos datos contidos neles.</p>
<p>-Aprobación definitiva dos horarios dos centros docentes e dos servicios educativos dependentes da Consellería de Educación e Ordenación Universitaria.</p>
<p>-Seguimento e control do cumprimento da xornada do profesorado.</p>
<p>-Supervisión do cumprimento e aplicación da normativa sobre a normalización lingüística.</p>
<p>C) Planificacións.</p>
<p>-Revisión e actualización do mapa escolar.</p>
<p>-Planificación, execución e supervisión dos procesos de escolarización de alumnos.</p>
<p>-Proposta dos cadros de funcionamentos dos centros.</p>
<p>-Revisión e informe sobre autorización e renovación dos concertos escolares.</p>
<p>D) Emisión de informes sobre desafectación, adianto en idade, actividades e servicios complementarios en centros concertados, proxectos de formación en centros, reclamacións de alumnos, impartición de EATPs, materias optativas, horarios experimentais, traballos dos equipos de normalización lingüística e de potenciación do uso do galego.</p>
<p>E) Organización e execución dos premios extraordinarios de bacharelato.</p>
<p>III) PLAN PROVINCIAL DE INSPECCIÓN</p>
<p>1. Elaboración do plan provincial.</p>
<p>Correspóndelle ó inspector xefe do Servicio Provincial de Inspección a elaboración do plan provincial de inspección e a realización do seguimento deste.</p>
<p>O plan provincial da Inspección, co visto e prace do delegado provincial, será remitido á Subdirección Xeral de Inspección antes do día 25 de novembro de 1996.</p>
<p>O dito plan terá como referencia o plan xeral de traballo da Inspección concretado nos catro obxectivos prioritarios para o curso 1996/97.</p>
<p>Os plans provinciais estructuraranse arredor dos seguintes puntos:</p>
<p>1.-Obxectivos fixados no plan de traballo.</p>
<p>-Actuacións levadas a cabo.</p>
<p>-Temporalización dos obxectivos.</p>
<p>-Responsables das actuacións.</p>
<p>-Informes elaborados.</p>
<p>2.-Outros puntos que se incluirán no plan.</p>
<p>-Sectores de inspección (equipos, reunións.)</p>
<p>-Grupos de traballo provinciais (compoñentes, reunións, documentos).</p>
<p>-Reunión dos equipos de inspección.</p>
<p>-Documentos elaborados polo servicio provincial.</p>
<p>2. Seguimento e avaliación do plan de inspección.</p>
<p>O proceso de seguimento e avaliación do plan realizarase a dous niveis:</p>
<p>a) Seguimento desde os servicios provinciais.</p>
<p>-O inspector-coordinador de sector convocará o equipo do sector, polo menos unha vez ó mes, e avaliará o grao de cumprimento das actividades programadas.</p>
<p>-O inspector-xefe convocará os coordinadores de sector, polo menos unha vez ó mes, para analiza-las actuacións programadas e o seu cumprimento.</p>
<p>-O inspector-xefe convocará unha xuntanza trimestral con tódolos inspectores do servicio para avalia-lo desenvolvemento do plan provincial.</p>
<p>-Ó final do curso académico o inspector xefe elaborará, xuntamente cos inspectores-coordinadores, unha memoria anual na que recollerá a síntese das actividades da Inspección respecto ós obxectivos do plan de traballo anual.</p>
<p>b) Seguimento desde a Inspección Central.</p>
<p>-Análise dos plans provinciais de inspección e emisión dos correspondentes informes.</p>
<p>-Reunións periódicas con inspectores xefes, baixo a presidencia do Subdirector Xeral da Inspección.</p>
<p>-Participación en reunións de traballo cos inspectores dos servicios provinciais e especialmente cos inspectores xefes.</p>
<p>-Solicitude de informes puntuais referidos ó cumprimento das actuacións do plan de traballo.</p>
<p>Santiago de Compostela, 23 de outubro de 1996.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>8806</p>

