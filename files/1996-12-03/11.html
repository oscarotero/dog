---
date: '1996-12-03'
id: C1D6
page: 10
number: 236
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: 'II. ACTUACIÓNS E PROCEDEMENTO Obxectivo I:'
title: >-
  Decreto 423/1996, do 21 de novembro, polo que se declara a urxente ocupación,
  para efectos de expropiación forzosa, pola Deputación Provincial da Coruña,
  dos bens e dereitos necesarios para a realización das obras do proxecto de
  E.P. 5903 de Ordes a Portomouro, alargamento e modificación do trazado desde
  Pontraga a Candendo.
range: Decreto
url: 'https://www.xunta.gal/dog/Publicados/1996/19961203/AnuncioC1D6_gl.html'
---
<p>A Deputación Provincial da Coruña, en sesión celebrada o dia 29 de marzo de 1996, aprobou o proxecto de E.P. 5903 de Ordes a Portomouro, alargamento e modificación do trazado desde Pontraga a Candendo e na mesma sesión acordou solicitar da Xunta de Galicia a declaración de urxente ocu</p>
<p>pación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Calidade Medioambiental e Urbanismo da Consellería de Política Territorial, Obras Públicas e Vivenda emitíu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 30 de setembro 1996, nº 9334.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque existen razóns de urxencia que fan necesaria a execución delas, tales como a existencia de curvas perigosas con pequeno radio, con edificacións e vivendas pegadas á estrada, o largo da calzada de dimensións inferiores ás necesidades dos vehículos (especialmente no tramo de Pontraga a Candendo, pois o tramo Ordes a Pontraga xa está alargado), a intensidade media do tráfico, etc., co fin de evita-lo altísimo risco de accidentes con perigo para a vida humana.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude e por proposta do conselleiro de Xustiza, Interior e Relacións Laborais, logo de deliberación do Consello da Xunta de Galicia na súa reunión do día vinteún de novembro de mil novecentos noventa e seis.</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, pola Deputación Provincial da Coruña para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de E. P. 5903 de Ordes a Portomouro, alargamento e modificación do trazado desde Pontraga a Candendo.</p>
<p>Santiago de Compostela, vinteún de novembro de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>
<p>7371</p>

