---
date: '1995-10-04'
id: 4A72
page: 7
number: 191
agency: CONSELLERÍA DE CULTURA
section: III. OUTRAS DISPOSICIÓNS
title: >-
  Resolución do 12 de setembro de 1995, da Dirección Xeral do Patrimonio
  Histórico e Documental, pola que se incoa expediente de declaración de ben de
  interese cultural con categoría de zona arqueolóxica a favor do xacemento
  paleolítico das Gándaras de Budiño, sito no concello do Porriño (Pontevedra).
range: Resolución
url: 'https://www.xunta.gal/dog/Publicados/1995/19951004/Anuncio4A72_gl.html'
---
<p>Vistos os informes dos servicios técnicos desta dirección xeral e dos órganos consultivos favorables á incoación de expediente como ben de interese cultural con categoría de zona arqueolóxica a favor do xacemento paleolítico das Gándaras de Budiño sito no Concello de Porriño (Pontevedra), e de conformidade cos artigos 6 a) e 9.2º da Lei 16/1985, do 25 de xuño, do patrimonio histórico español; artigo 11.2º do Real decreto 64/1994, do 21 de xaneiro, que modifica o Real decreto 111/1986, do 10 de xaneiro, que desenvolve parcialmente a antedita lei; e de conformidade co artigo 7 do Decreto 430/1991, do 30 de decembro, polo que se regula a tramitación para a declaración de bens de interese cultural de Galicia. Esta dirección xeral,</p>
<p>RESOLVE:</p>
<p>Primeiro.-Incoar expediente de declaración de ben de interese cultural con categoría de zona arqueolóxica do xacemento paleolítico das Gándaras sito no concello do Porriño (Pontevedra). De acordo coa Lei 16/1985, do patrimonio histórico español, e do Decreto 430/1991, do 30 de decembro, da Consellería de Cultura.</p>
<p>A delimitación do seu contorno figura no plano do anexo I, sendo a descrición a do anexo II.</p>
<p>Segundo.-Segui-la tramitación do expediente segundo as disposicións vixentes.</p>
<p>Terceiro.-Dar traslado da resolución ó alcalde do Concello do Porriño (Pontevedra) notificarlle que o outorgamento das novas licencias de obras, e a execución das xa outorgadas antes de incoarse o expediente, precisarán resolución favorable da Dirección Xeral do Patrimonio Histórico e Documental.</p>
<p>Cuarto.-De acordo co disposto no artigo 12.2º do Real decreto 64/1994, do 21 de xaneiro, que modifica o Real decreto 111/1986, do 10 de xaneiro, de desenvolvemento parcial da Lei 16/1985, do patrimonio histórico español, notificaráselle a resolución os propietarios dos predios e ó Rexistro de Bens de Interese Cultural do Ministerio de Cultura, e de acordo co artigo 7 b) do Decreto 430/1991, notificarase ademais ó Rexistro de Bens de Interese Cultural de Galicia.</p>
<p>Quinto.-Que a presente resolución sexa publicada no Diario Oficial de Galicia e no Boletín Oficial del Estado, abríndose un período de información de 10 días hábiles, contados a partir do día seguinte ó da súa publicación no Diario Oficial de Galicia.</p>
<p>Santiago de Compostela, 12 de setembro de 1995.</p>
<p>Ángel Sicart Giménez</p>
<p>Director xeral do Patrimonio Histórico e Documental</p>
<p>ANEXO II</p>
<p>XACEMENTO PALEOLÍTICO DAS GÁNDARAS DE BUDIÑO-O PORRIÑO (PONTEVEDRA)</p>
<p>Delimitación</p>
<table><tbody><tr><td></td></tr>
<tr><td>Puntos de
referencia</td><td>COOR. U.T.M.: X</td><td>COOR. U.T.M.: Y</td></tr>
<tr><td></td></tr>
</tbody></table>
<table><tbody><tr><td>Punto 1</td><td>531.510</td><td>4.662.074</td></tr>
<tr><td>Punto 2</td><td>531.566</td><td>4.662.074</td></tr>
<tr><td>Punto 3</td><td>531.566</td><td>4.661.949</td></tr>
<tr><td>Punto 4</td><td>531.518</td><td>4.661.976</td></tr>
<tr><td>Punto 5</td><td>531.516</td><td>4.661.960</td></tr>
<tr><td>Punto 6</td><td>531.608</td><td>4.661.933</td></tr>
<tr><td>Punto 7</td><td>531.612</td><td>4.661.856</td></tr>
<tr><td>Punto 8</td><td>531.524</td><td>4.661.836</td></tr>
<tr><td></td></tr></tbody></table>
<p>95-06174</p>

