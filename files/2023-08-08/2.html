---
date: '2023-08-08'
id: G0692-010823-0008
page: 47579
number: 150
agency: 'Consellería de Economía, Industria e Innovación'
section: III. Outras disposicións.
title: >-
  ORDE do 28 de xullo de 2023 pola que se amplía a dotación orzamentaria das
  subvencións convocadas ao abeiro da Orde do 14 de abril de 2023 pola que se
  establecen as bases reguladoras para a concesión, en réxime de concorrencia
  competitiva, das subvencións para o fomento da comercialización da artesanía
  galega e se convocan para o ano 2023 (código de procedemento IN201G) (Diario
  Oficial de Galicia número 82, do 28 de abril).
range: Orde
url: >-
  https://www.xunta.gal/dog/Publicados/2023/20230808/AnuncioG0692-010823-0008_gl.html
---
<p>A Orde do 14 de abril de 2023, publicada no Diario Oficial de Galicia núm. 82, do venres, 28 de abril, establece as bases reguladoras para a concesión, en réxime de concorrencia competitiva, das subvencións para o fomento da comercialización da artesanía galega e se convocan para o ano 2023 (código de procedemento IN201G) (DOG núm. 82, do 28 de abril).</p>
    <p>No artigo 1.3 da convocatoria e artigo 2 do anexo I das bases reguladoras establécese que para a concesión destas subvencións destínase un crédito total de 265.000,00 € que será imputado ás aplicacións orzamentarias seguintes dos orzamentos xerais da Comunidade Autónoma para o ano 2023:</p>
    <table>
     <tbody>
      <tr>
       <td>Aplicación orzamentaria</td>
       <td>Importe (€)</td>
       <td>Beneficiarias/os</td>
      </tr>
      <tr>
       <td>05.04.751A.770.3.-Comercialización da artesanía de Galicia. Titulares obradoiros artesáns.</td>
       <td>150.000,00 €</td>
       <td>Artigo 3.1 do anexo I</td>
      </tr>
      <tr>
       <td>05.04.751A.761.5.-Comercialización e promoción de feiras de artesanía de Galicia. Concellos.</td>
       <td>42.500,00 €</td>
       <td>Artigo 3.3 do anexo I</td>
      </tr>
      <tr>
       <td>05.04.751A.781.4.-Comercialización da artesanía de Galicia.
        Asociacións profesionais e empresariais de artesás/áns.</td>
       <td>72.500,00 €</td>
       <td>Artigo 3.2 do anexo I</td>
      </tr>
     </tbody>
    </table>
    <p>Por outra banda, no artigo 1.4 da orde sinálase que as anteditas cantidades poderanse incrementar en función das solicitudes presentadas e de acordo coa dispoñibilidade de crédito. Nestes casos publicarase a ampliación de crédito polos mesmos medios que a orde de convocatoria, sen que tal publicidade implique a apertura de prazo para presentar novas solicitudes nin o inicio dun novo cómputo de prazo para resolver. </p>
    <p>Co obxecto de poder amparar o maior número de solicitudes, e posto que a dotación inicial resulta insuficiente, cómpre mediante esta orde incrementar a dotación orzamentaria consignada inicialmente dada a existencia de remanentes de créditos incluídos en programas do mesmo servizo.</p>
    <p>A teor do exposto, en virtude das competencias que ten atribuídas a Consellería de Economía, Industria e Innovación en materia de comercio interior, e no exercicio das atribucións que me foron conferidas</p>
    <h2>DISPOÑO:</h2>
    <p>Artigo único. Financiamento</p>
    <p>1. Amplíase a dotación orzamentaria prevista na Orde do 14 de abril de 2023 pola que se establecen as bases reguladoras para a concesión, en réxime de concorrencia competitiva, das subvencións para o fomento da comercialización da artesanía galega e se convocan para o ano 2023 (código de procedemento IN201G).</p>
    <p>2. O incremento da dotación será de 37.000,00 € con cargo á aplicación orzamentaria 05.04.751A.770.3, «Comercialización da Artesanía de Galicia. Obradoiros artesanais» dos orzamentos xerais da Comunidade Autónoma de Galicia para o ano 2023.</p>
    <p>Unha vez efectuado este incremento, o importe da dotación orzamentaria da aplicación 05.04.751A.770.3 ascende a 187.000,00 € e o importe total da orde de axudas ascende a 302.000,00 €.</p>
    <p>Disposición derradeira única. Entrada en vigor</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 28 de xullo de 2023</p>
    <footer><p>María Jesús Lorenzana Somoza<br>Conselleira de Economía, Industria e Innovación</p></footer>

