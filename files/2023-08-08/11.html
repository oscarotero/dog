---
date: '2023-08-08'
id: O92-310723-0001
page: 47660
number: 150
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 28 de xullo de 2023 pola que se dá publicidade da adhesión dunha
  entidade financeira ao convenio para a habilitación dun marco de apoio ao
  acceso ao financiamento das pequenas e medianas empresas, subscrito entre o
  Instituto Galego de Promoción Económica (Igape) e as sociedades de garantía
  recíproca (financiamento Igape-pemes) (código de procedemento IG535A).
range: Resolución
url: >-
  https://www.xunta.gal/dog/Publicados/2023/20230808/AnuncioO92-310723-0001_gl.html
---
<p>O Consello de Dirección do Instituto Galego de Promoción Económica, na súa xuntanza do día 28 de marzo de 2023, acordou por unanimidade dos seus membros asistentes a aprobación das bases reguladoras do marco de apoio ao acceso ao crédito das pequenas e medianas empresas, instrumentadas mediante convenio de colaboración entre o Instituto Galego de Promoción Económica (Igape), as sociedades de garantía recíproca (SGR) e as entidades de crédito adheridas (financiamento Igape-pemes). As ditas bases publícanse mediante a Resolución do 9 de maio de 2023 (DOG núm. 90, do 11 de maio).</p>
    <p>Xunto co texto das devanditas bases publicouse a relación das entidades financeiras que se adheriron ao convenio.</p>
    <p>Posteriormente, o 26 de xullo de 2023, adhírese a entidade financeira Cajamar Caja Rural, S.C., polo que cómpre facelo público.</p>
    <p>Polo que antecede, en virtude das facultades que teño conferidas,</p>
    <h2>RESOLVO:</h2>
    <p>Engadir a entidade financeira Cajamar Caja Rural, S.C. á relación de entidades financeiras adheridas ao convenio para a habilitación dun marco de apoio ao acceso ao financiamento das pequenas e medianas empresas, subscrito entre o Instituto Galego de Promoción Económica (Igape) e as sociedades de garantía recíproca (financiamento Igape-pemes).</p>
    <p>Santiago de Compostela, 28 de xullo de 2023</p>
    <footer><p>Covadonga Toca Carús<br>Directora xeral do Instituto Galego de Promoción Económica</p></footer>

