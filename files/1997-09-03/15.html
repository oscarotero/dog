---
date: '1997-09-03'
id: A1E2
page: 8
number: 169
agency: CONCELLO DA GUARDA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1997/19970903/AnuncioA1E2_gl.html'
---
<p>Aprobadas polo Pleno do Concello da Guarda, en sesión do 27 de decembro de 1996 as bases xerais e específicas das prazas vacantes do cadro do persoal funcionario e laboral deste concello que a continuación se relacionan polo miúdo e, correspondentes á oferta pública de emprego de 1996, polo presente anuncio disponse a convocatoria pública de probas selectivas de conformidade coas bases aprobadas.</p>
<p>Convocatoria unitaria para a provisión das prazas incluídas na oferta de emprego público para o ano 1996.</p>
<p>Primeira.-É obxecto desta convocatoria a provisión das prazas de funcionarios e persoal laboral fixo incluídas na correspondente oferta de emprego e cadro de persoal municipal aprobadas polo Concello da Guarda que figuran nos anexos destas bases coas características indicadas nestas e as específicas daquelas.</p>
<p>As retribucións básicas e complementarias serán as establecidas na lexislación vixente.</p>
<p>Segunda.-Condicións dos aspirantes:</p>
<p>a) Ser español.</p>
<p>b) Para as prazas libres: ter cumpridos 18 anos de idade e non ter cumpridos 55 anos.</p>
<p>c) Estar en posesión do título e condicións requiridas para cada unha das prazas obxecto de provisión</p>
<p>ou en condicións de obtelas na data en que remate o prazo de presentación de instancias.</p>
<p>d) Non padecer enfermidade nin defecto físico que impida o desenvolvemento das correspondentes funcións.</p>
<p>e) Non estar separado mediante expediente disciplinario do servicio ó Estado, AA.AA. ou das EE.LL., nin atoparse inhabilitado para o exercicio das funcións públicas.</p>
<p>Estas condicións e méritos alegados, se é o caso, estarán referidos á data de finalización do prazo de presentación de instancias.</p>
<p>Ós que resulten nomeados seralles de aplicación o disposto na Lei 53/1984, de incompatibilidades ó servicio das AA.PP.</p>
<p>Terceira.-Solicitudes.</p>
<p>As solicitudes para tomar parte nas distintas probas selectivas, nas que os aspirantes deberán manifestar que reúnen todas e cada unha das condicións esixidas na base segunda, serán presentadas no rexistro do concello ou da forma que determina o artigo 38 da Lei do réxime xurídico e do procedemento administrativo común, centro do prazo de 20 días a partir da publicación destas bases no DOG, dirixidas á alcaldesa do concello.</p>
<p>As instancias irán acompañadas de:</p>
<p>-Copia do DNI.</p>
<p>-Xustificante de te-los requisitos esixidos en cada unha das prazas, tanto nas de promoción interna coma nas de acceso libre.</p>
<p>-Xustificante dos méritos que se aleguen nas correspondentes fases de concurso de cada unha das prazas.</p>
<p>Cuarta.-Admisión de solicitudes.</p>
<p>Rematado o prazo de presentación de instancias, a alcaldía aprobará a lista de admitidos e excluídos, que se publicará no taboleiro de edictos do concello e BOP, outorgando un prazo de 10 días, de conformidade co disposto na LRXAP-PAC, para os efectos de corrección do devandito artigo. Igualmente, será publicada nos mesmos medios a composición do tribunal e da data e hora de celebración das correspondentes probas.</p>
<p>Quinta.-Tribunais.</p>
<p>Os tribunais cualificadores das probas selectivas que se convocan estarán presididos pola alcaldesa ou concelleiro en quen delegar, actuando como secretario o da corporación ou funcionario en quen delegar.</p>
<p>Os vocais serán designados polos organismos competentes e entre eles figurarán:</p>
<p>-Un representante da Comunidade Autónoma.</p>
<p>-Un representante do profesorado oficial.</p>
<p>-O tesoureiro municipal do concello.</p>
<p>-Un representante da Corporación Municipal nomeado pola alcaldesa.</p>
<p>-Un representante dos traballadores nomeado polas organizacións sindicais con representatividade neste concello, os cales terán que designalo no prazo de 10 días desde a correspondente notificación do concello, nomeándoo, en caso contrario, a propia alcaldía entre os representantes dos traballadores do concello.</p>
<p>Así mesmo, o tribunal poderá solicitar asesoramento de persoal cualificado nas probas que así o requiran.</p>
<p>Os tribunais non se poderán constituír nin actuar sen, polo menos, a asistencia da metade dos seus membros titulares ou suplentes indistintamente e a súa actuación terá que axustarse ás bases da convocatoria, quedando facultados, non obstante, para resolve-las dúbidas que se presenten e toma-los acordos precisos par o bo funcionamento das probas no non previsto nas presentes bases.</p>
<p>Sexta.-Desenvolvemento das probas selectivas.</p>
<p>Os exercicios individuais realizaranse de conformidade co sorteo efectuado polo MAP o día 23-2-1996, comezando a orde de actuación dos aspirantes por aqueles que teñan o primeiro apelido iniciado pola letra ñ ou polas sucesivas, se é o caso.</p>
<p>Sétima.-Sistema de probas e cualificación.</p>
<p>No suposto práctico elaboraranse como máximo 10 casos prácticos por cada exercicio que se realice, xunto coa súa resposta, ou, no seu defecto, os criterios para a súa valoración.</p>
<p>O tribunal elixirá ó chou entre eles os que proporá para a súa resolución por parte dos aspirantes.</p>
<p>Non se terán en conta as puntuacións máis altas e máis baixas, ou unha delas en caso de empate, cando exista, respecto das demais, unha puntuación igual ou superior a tres puntos.</p>
<p>A suma de puntuacións obtidas na fase de concurso e en cada un dos exercicios da oposición e nas demais probas de coñecemento que se poidan establecer nas bases servirá para establece-la relación de aprobados por orde de puntuación.</p>
<p>No caso de empate na lista de aspirantes propostos polo tribunal, o desempate resolverase a favor do aspirante con maior puntuación na fase de oposición: de persisti-lo empate, o de maior antigüidade, e de seguir persistindo o empate, o de maior idade.</p>
<p>Oitava.-Proposta do tribunal.</p>
<p>Unha vez rematada a avaliación dos aspirantes, os tribunais farán públicas as puntuacións no lugar de celebración do último exercicio, sen que en ningún caso a relación de aspirantes propostos poida supera-lo número de prazas convocadas, elevando a dita relación á autoridade competente con carácter de proposta vinculante.</p>
<p>Os aspirantes propostos, dentro do prazo de 20 días naturais, presentarán a documentación acreditativa de reuniren os requisitos esixidos na convocatoria, sendo nomeados pola alcaldía e tendo que tomar posesión da correspondente praza no prazo dun mes.</p>
<p>O citado nomeamento será publicado no taboleiro de edictos do concello e BOE.</p>
<p>Os aspirantes propostos que, dentro do prazo indicado, non presentaran a documentación esixida non poderán ser nomeados, quedando anuladas tódalas actuacións, sen prexuízo da responsabilidade a que houbese lugar por ter incorrido en falsidade na súa instancia.</p>
<p>En todo caso, o órgano competente nomearía a quen, superando tódolos exercicios de oposición, obtivese maior cualificación, seguindo a orde da clasificación definitiva.</p>
<p>Novena.-Lexislación supletoria.</p>
<p>Para o non establecido nestas bases, aplicarase con carácter supletorio o establecido nas disposicións seguintes: Lei 30/1984, co 2 de agosto; RD 2223/1984, do 19 de decembro; RDL 781/1986, do 18 de abril.</p>
<p>Décima.-Recursos.</p>
<p>Esta convocatoria e as súas bases poderán ser impugnadas nos termos, prazos e formas previstos na Lei 30/1992, do 26 de novembro, do réxime xurídico e do procedemento administrativo común.</p>
<p>ANEXO I</p>
<p>Bases para a provisión por concurso-oposición restrinxida de tres prazas de administrativos segundo os acordos adoptados pola correspondente mesa de negociación.</p>
<p>1. Escala: Administración xeral, tres prazas.</p>
<p>2. Subescala, denominación: administrativo.</p>
<p>3. Clase: C.</p>
<p>4. Sistema de selección: promoción interna.</p>
<p>5. Titulación esixida: BUP, formación profesional II grao ou equivalente ou antigüidade neste concello de dez anos nun corpo ou escala do grupo D ou de 5 anos nel, máis a superación dun curso o cursos específicos de formación.</p>
<p>6. Antigüidade: ser auxiliar administrativo con antigüidade de, polo menos, dous anos e non ter nota desfavorable sen cancelar no correspondente expediente persoal.</p>
<p>7. Exercicios e méritos que rexerán nas probas: o procedemento será o de concurso-oposición, valorándose co 40% da puntuación total a fase de concurso e co 60% a de oposición.</p>
<p>Fase de concurso.</p>
<p>Será anterior á fase de oposición e non terá carácter eliminatorio, non podendo contar en ningún caso</p>
<p>coa puntuación obtida nela para supera-la fase de oposición.</p>
<p>Baremo.</p>
<p>A. Antigüidade:</p>
<p>Por cada ano ou fracción no grupo de auxiliar administrativo: 0,50 puntos ata un máximo de 3 puntos.</p>
<p>B. Cursos de formación e perfeccionamento:</p>
<p>Sempre que foran impartidos polo INAP, EGAP ou calquera outro centro oficial competente para impartilos, relacionados coas funcións da praza á que se aspira.</p>
<p>-Por cada curso de 60 horas de duración como mínimo e, se esta non figurase, de 10 xornadas como mínimo: 0,60 puntos.</p>
<p>-Por cada curso entre 30 e 49 horas de duración como mínimo ou de 5 a 9 xornadas como mínimo: 0,40 puntos.</p>
<p>-Por cada curso entre 10 e 29 horas de duración como mínimo ou de 2 a 4 xornadas como mínimo: 0,20 puntos.</p>
<p>A puntuación neste apartado non poderá exceder de 2 puntos.</p>
<p>C. Titulacións académicas:</p>
<p>Por cada título ou certificado de estudios expedido polo MEC, excluído o necesario para o acceso á praza e os que serviron para obte-los superiores que se alegan como mérito, 1 punto.</p>
<p>A puntuación deste apartado non poderá exceder de 1 punto.</p>
<p>D. Coñecemento do idioma galego:</p>
<p>-Por supera-lo curso de iniciación: 0,50 puntos.</p>
<p>-Por supera-lo curso de perfeccionamento: 1 punto.</p>
<p>-Por supera-lo curso de linguaxe administrativa básica: 0,65 puntos.</p>
<p>-Por supera-lo curso de linguaxe administrativa media: 0,80 puntos.</p>
<p>-Por supera-lo curso de linguaxe administrativa superior: 1 punto.</p>
<p>Puntuarase só o superior alegado e xustificado como mérito.</p>
<p>Fase de oposición.</p>
<p>Consistirá na realización de dous exercicios obrigatorios e eliminatorios e un terceiro exercicio de lingua galega, de carácter obrigatorio, pero non eliminatorio.</p>
<p>Os exercicios obrigatorios, un teórico e outro práctico, cualificaranse de 0 a 10 puntos e quedará eliminado o aspirante que non obteña 5 puntos en cada un deles.</p>
<p>O terceiro exercicio, de galego (obrigatorio máis non eliminatorio), de carácter práctico, consistirá nunha traducción para a lingua galega dun texto</p>
<p>en castelán e será puntuado cun máximo de dous puntos.</p>
<p>En caso de non supera-lo citado exercicio, o aspirante proposto contará co prazo dun ano para, se é o caso, obter polo menos, o curso de iniciación á lingua galega, recoñecido oficialmente.</p>
<p>Os temas da citada praza, na mencionada fase de oposición, serán os 40 temas que figuran nestas bases, incluíndo neles temas relacionados coa organización municipal e dereitos e deberes dos funcionarios tendentes á especialización así como, se é o caso, os referidos no RD 896/1991, do 7 de xuño.</p>
<p>O exame teórico será de tipo test, que se baseará en preguntas relacionadas co temario, sendo o número máximo delas de 50 preguntas.</p>
<p>No suposto práctico elaboraranse, como máximo, 10 casos prácticos por cada exercicio que se vaia realizar, xunto coa súa resposta ou, no seu defecto, os criterios para a súa valoración.</p>
<p>A duración será en cada un dos exercicios dunha hora e trinta minutos, salvo no exercicio en galego, sendo determinada a súa duración polo propio tribunal.</p>
<p>Programa fase de oposición.</p>
<p>Tema 1. A Constitución española de 1978. Principios xerais.</p>
<p>Tema 2. Dereitos e deberes fundamentais dos españois.</p>
<p>Tema 3. A Coroa. O poder lexislativo.</p>
<p>Tema 4. O goberno e a Administración do Estado.</p>
<p>Tema 5. O poder xudicial.</p>
<p>Tema 6. Organización territorial do Estado. O Estatuto de autonomía, o seu significado.</p>
<p>Tema 7. A Administración pública no ordenamento español. A personalidade xurídica da Administración municipal. Clases de administracións públicas.</p>
<p>Tema 8. Principios de actuación da Administración pública: eficacia, xerarquía, descentralización, desconcentración e coordinación.</p>
<p>Tema 9. Sometemento da Administración á lei e ó dereito.</p>
<p>Tema 10. O regulamento, as súas clases. Outras fontes do dereito administrativo.</p>
<p>Tema 11. O administrado: conceptos e clases. Capacidade e representación. Dereitos do administrado. Actos xurídicos do administrado.</p>
<p>Tema 12. O acto administrativo. Concepto e clases.</p>
<p>Tema 13. Principios xerais do procedemento administrativo. Normas reguladoras. Dimensión temporal do procedemento administrativo: días e horas hábiles. Cómputo de prazos. Recepción e rexistro de documentos.</p>
<p>Tema 14. Fases do procedememento administrativo xeral. O silencio administrativo.</p>
<p>Tema 15. A teoría da invalidez do acto administrativo. Actos nulos e anulables. Validación. Revisión de oficio.</p>
<p>Tema 16. Recursos dos actos administrativos. Principios xerais. O recurso administrativo de recurso de revisión.</p>
<p>Tema 17. Principios xerais e clases de contratos administrativos. A selección do contratista. Dereitos e deberes do contratista e da Administración.</p>
<p>Tema 18. O dominio público. O patrimonio privado da Administración.</p>
<p>Tema 19. A expropiación forzosa.</p>
<p>Tema 20. As normas da actividade administrativa. O fomento. A policía.</p>
<p>Tema 21. O servicio público. Nocións xerais. Os modos de xestión dos servicios públicos.</p>
<p>Tema 22. A responsabilidade da Administración pública.</p>
<p>Tema 23. Réxime local español. Principios constitucionais.</p>
<p>Tema 24. O municipio. O termo municipal. O empadroamento.</p>
<p>Tema 25. Organización municipal. Competencias.</p>
<p>Tema 26. Estatutos supramunicipais. Mancomunidades. Agrupacións. A comarca.</p>
<p>Tema 27. Ordenanzas e regulamentos das entidades locais. Clases. Procedementos de elaboración e aprobación.</p>
<p>Tema 28. A función pública local e a súa organización.</p>
<p>Tema 29. Dereitos e deberes dos funcionarios públicos locais. Incompatibilidades. Réxime disciplinario.</p>
<p>Tema 30. Dereitos económicos dos funcionarios. Dereitos pasivos. Seguridade Social.</p>
<p>Tema 31. Os bens das entidades locais. Réxime de utilización dos de dominio público.</p>
<p>Tema 32. As formas de actividade das entidades locais. A intención administrativa nas entidades privadas. Procedemento de outorgamento de licencias.</p>
<p>Tema 33. O servicio público na esfera local. Os modos de xestión dos servicios públicos. Consideración especial da concesión.</p>
<p>Tema 34. Procedemento administrativo local. O rexistro de entrada e saída de documentos. Requisitos na presentación de documentos. Comunicacións e notificacións.</p>
<p>Tema 35. Funcionamento dos órganos colexiados locais. Convocatoria e orde do día. Requisitos de constitución, votacións, actas e certificacións de acordos.</p>
<p>Tema 36. O dereito financeiro. Os suxeiros da actividade financeira.</p>
<p>Tema 37. O gasto público e as súas clases. O control do gasto público. Idea xeral do gasto público local.</p>
<p>Tema 38. Os ingresos públicos, concepto e clases. O imposto. As taxas fiscais.</p>
<p>Tema 39. A Lei xeral tributaria. A Lei xeral orzamentaria.</p>
<p>Tema 40. A Lei de facendas locais. Clasificación dos ingresos. Ordenanzas fiscais.</p>
<p>ANEXO II</p>
<p>Bases para a provisión en propiedade dunha praza de laboral fixo de administrativo adscrito ó Servicio de Normalización Lingüística.</p>
<p>1. Sistema de selección: concurso oposición.</p>
<p>Titulación esixida como mínimo: BUP, formación profesional 2º grao ou calquera outro título equivalente.</p>
<p>Número de prazas: unha (1).</p>
<p>2. Fase de concurso:</p>
<p>2.1. Experiencia profesional:</p>
<p>2.1.1. Valorarase con 0,20 puntos cada mes completo traballado en servicios de normalización lingüística de organismos públicos.</p>
<p>2.1.2. Valorarase con 0,20 puntos cada mes completo traballado en servicios de normalización lingüística de organismos e entidades privadas.</p>
<p>A puntuación en ámbolos subapartados non poderá exceder de 2 puntos.</p>
<p>Nota: terase que acreditar que corresponde a funcións propias da praza á que aspira e farase coa certificación de servicios prestados, se se prestaron nun organismo público; e con recibos de salarios de empresa nos que conste a categoría profesional, a antigüidade e certificación da Seguridade Social que acredite os anteriores extremos, se os servicios se prestaron en empresas privadas.</p>
<p>2.2. Igualmente, valorarase coa seguinte puntuación cada curso de lingua galega impartido polo aspirante á praza e ata un máximo de 1 punto:</p>
<p>-Por curso de iniciación impartido: 0,2 puntos.</p>
<p>-Por curso de perfeccionamento: 0,3 puntos.</p>
<p>-por curso de especialización: 0,5 puntos.</p>
<p>Soamente se valorará un curso de cada un dos niveis recollidos.</p>
<p>2.3. Pola participación en cursos: segundo convenio e relacionados co posto de traballo que se vai desempeñar, valorándose como tales a participación naqueles relacionados coa formación de coñecementos de lingua galega. A puntuación corres</p>
<p>pondente a este apartado non poderá supera-los dous 82) puntos.</p>
<p>Sempre que foran impartidos polo INAP, EGAP ou calquera outro centro oficial competente para impartilos, relacionados coas funcións da praza á que se aspira.</p>
<p>-Por cada curso de 60 horas de duración como mínimo e se esta non figurase, de 10 xornadas como mínimo: 0,60 puntos.</p>
<p>-Por cada curso entre 30 e 49 horas de duración como mínimo, ou de 5 a 9 xornadas como mínimo: 0,40 puntos.</p>
<p>-Por cada curso entre 10 e 29 horas de duración como mínimo ou de 2 a 4 xornadas como mínimo: 0,20 puntos.</p>
<p>2.4. Pola titulación de licenciado en filoloxía galego-portuguesa: 1 punto.</p>
<p>2.5. Por publicacións realizadas en medios especializados, computándose 0,50 puntos por publicación, ata un máximo de 0,50 puntos.</p>
<p>Fase oposición:</p>
<p>Consistirá en dous exercicios de carácter teórico e un exercicio práctico que se desenvolverán integramente por escrito en lingua galega.</p>
<p>O primeiro exercicio de carácter teórico consistirá no desenvolvemento dun tema dos comprendidos no anexo II da presente praza, de carácter puramente administrativo.</p>
<p>O segundo exercicio de carácter teórico consistirá no desenvolvemento dun tema comprendido no anexo número I da presente praza, específico da función que se vai desenvolver.</p>
<p>A duración de cada exercicio desta fase de oposición será dunha hora e trinta minutos, e serán puntuados cada un deles cun mínimo de 5 puntos e un máximo de 10, resultando eliminada quen non alcance esta puntuación mínima en cada un deles.</p>
<p>O exercicio práctico consistirá nunha traducción para a lingua galega dun texto en castelán, sendo a súa duración determinada polo propio tribunal e a puntuación máxima que se pode obter será de dous puntos.</p>
<p>O tribunal, á vista do número de aspirantes presentados á praza, poderá acorda-la lectura dos exercicios, por parte dos propios aspirantes, de cada un dos exercicios mencionados realizados por eles mesmos.</p>
<p>Anexo I</p>
<p>1. A lingüística: o seu obxecto: conexións da lingüística con outras ciencias. Disciplinas lingüísticas: lingüística sincrónica e diacrónica. Lingüística teórica e aplicada. Lingüística comparada.</p>
<p>2. O signo lingüístico. Lingua e fala. Sincronía e diacronía. Relacións paradigmáticas e sintagmáticas. A gramática: sintaxe e fonoloxía.</p>
<p>3. Etapas constitutivas do galego. A influencia das linguas anteriores e posteriores á romanización do dominio lingüístico galego.</p>
<p>4. Principais evolucións do latín ó galego medieval: fonemática, morfosintase e léxico.</p>
<p>5. Evolución máis importantes do galego medieval ó actual: fonemática, morfosintase e léxico.</p>
<p>6. Historia externa da lingua galega.</p>
<p>7. O galego hoxe: o estándar e as variedades. Variedades xeográficas do galego.</p>
<p>8. A linguaxe administrativa: concepto e características. Establecemento da linguaxe administrativa galega.</p>
<p>9. Normalización e normativización.</p>
<p>10. Situación legal e institucional das linguas nacionais: acordos e convenios internacionais: Carta Europea da linguas rexionais ou minoritarias.</p>
<p>11. Normalización lingüística e Administración local. Réxime xurídico.</p>
<p>12. As relacións entre a lingua e sociedade. A sociolingüística e a socioloxía da linguaxe.</p>
<p>13. Lingua e cultura.</p>
<p>14. Historia da literatura galega desde as primeiras manifestacións ata a actualidade.</p>
<p>15. Semántica, lexicoloxía e lexicografía.</p>
<p>16. Historia crítica da lexicografía galega. Estado actual da lexicografía galega.</p>
<p>17. O diccionario: estructura, tipos, usos.</p>
<p>18. Denotación e connotación: O campo semántico. Sinonimia, homonimia e polisemia. o eufemismo.</p>
<p>19. A palabra e os seus constituíntes. Formación de palabras. A derivación: prefixación, sufixación e parasíntese. A composición.</p>
<p>20. Os servicios de normalización lingüística na Administración local. Funcións e responsabilidades.</p>
<p>Anexo II</p>
<p>1. A Constitución española de 1978: principios xerais e estructura.</p>
<p>2. O Estatuto de autonomía de Galicia: principios xerais e estructura.</p>
<p>3. As Comunidades Europeas. Nacemento e fases da súa evolución. A Acta Única Europea. Exame xeral da Acta de Adhesión de España ás Comunidades Europeas.</p>
<p>4. A Xunta de Galicia e o seu presidente. O Parlamento de Galicia. Control parlamentario da acción de Goberno. O Valedor do Pobo.</p>
<p>5. Organización e competencias municipais.</p>
<p>6. Dereitos e deberes dos funcionarios públicos locais. Faltas e sancións. O procedemento sancionador.</p>
<p>7. O procedemento administrativo local. O rexistro de entrada e saída de documentos. Requisitos da presentación de documentos. Comunicacións e notificacións.</p>
<p>8. Ordenanzas e regulamentos. Procedemento de elaboración. Os bandos.</p>
<p>ANEXO III</p>
<p>Bases para a provisión de dúas prazas de persoal funcionario coa denominación de oficial de obras e servicios polivalentes.</p>
<p>1. Escala: Administración especial.</p>
<p>2. Subescala: servicios especiais.</p>
<p>3. Grupo: D.</p>
<p>4. Clase: persoal de oficios. Categoría oficial.</p>
<p>5. Titulación esixida: a correspondente ás prazas.</p>
<p>Poderán participar neste concurso-oposición restrinxido os funcionarios do Concello da Guarda pertencentes a outras categorías (axudante ou operario), cunha antigüidade mínima de dous anos en propiedade na data en que remate o prazo de admisión de instancias.</p>
<p>Fase de concurso: será anterior á fase de oposición e non terá carácter eliminatorio; non poderá contar en ningún caso a puntuación obtida nela para supera-la fase de oposición.</p>
<p>Baremo.</p>
<p>A. Antigüidade: por cada ano ou fracción no grupo de axudante ou operario: 0,50 puntos ata un máximo de 3 puntos.</p>
<p>B. Curso de formación:</p>
<p>Sempre que foran impartidos polo INAP, EGAP ou calquera outro centro oficial competente para impartilos, relacionados coas funcións da praza á que se aspira.</p>
<p>-Por cada curso de 60 horas de duración como mínimo e se esta non figurase, de 10 xornadas como mínimo: 0,60 puntos.</p>
<p>-Por cada curso entre 30 e 49 horas de duración como mínimo, ou de 5 a 9 xornadas como mínimo: 0,40 puntos.</p>
<p>-Por cada curso entre 10 e 29 horas de duración como mínimo ou de 2 a 4 xornadas como mínimo: 0,20 puntos.</p>
<p>A puntuación neste apartado non poderá exceder de 2 puntos.</p>
<p>C. Titulacións académicas:</p>
<p>Por cada título ou certificado de estudios expedido polo MEC, excluído o necesario para o acceso á praza e os que serviron para obte-los superiores que se alegan como mérito, 1 punto.</p>
<p>A puntuación neste apartado non poderá exceder de 1 punto.</p>
<p>D. Coñecemento do idioma galego:</p>
<p>-Por supera-lo curso de iniciación. 0,50 puntos.</p>
<p>-por supera-lo curso de perfeccionamento: 1 punto.</p>
<p>-Por supera-lo curso de linguaxe administrativa básico: 0,65 puntos.</p>
<p>-Por supera-lo curso de linguaxe administrativa medio: 0,80 puntos.</p>
<p>-Por supera-lo curso de linguaxe administrativa superior: 1 punto.</p>
<p>Puntuarase só o superior alegado e xustificado como mérito.</p>
<p>Fase de oposición: consistirá na realización dun exercicio práctico de carácter eliminatorio relacionado cos labores que se van desenvolve.</p>
<p>O exercicio obrigatorio práctico cualificarase de 0 a 10 puntos e quedará eliminado o aspirante que non obteña 5 puntos.</p>
<p>A Guarda, 3 de xuño de 1997.</p>
<p>A alcaldesa</p>
<p>Rubricado</p>
<p>6322</p>

