---
date: '2003-07-16'
id: 16C76
page: 9
number: 137
agency: CONCELLO DE AMES
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2003/20030716/Anuncio16C76_gl.html'
---
<p>A Comisión de Goberno deste Concello, en sesión do día 28 de marzo de 2003, acordou por unanimidade dos seus membros a aprobación inicial do proxecto do Plan parcial do sector S-05 Cortes-Condomiña, presentado pola entidade Mahía Inmobiliaria, S.L.</p>
<p>O que se somete ó trámite de información pública, significando que durante o prazo dun mes, contado a partir do día seguinte a aquel en que se produza a última das publicacións que se inserirán no Diario Oficial de Galicia e en dous dos xornais de maior circulación da provincia, poderase examina-lo mencionado proxecto de plan parcial nas dependencias do Servicio de Urbanismo do Concello de Ames, sitas na rúa Alcalde Lorenzo nº 2, de Bertamiráns, e presentar, se é o caso, as alegacións oportunas, de conformidade co establecido no artigo 86.1º b) da Lei 9/2002, do 30 de decembro, de ordenación urbanística e protección do medio rural de Galicia.</p>
<p>Simultaneamente notificaráselles individualmente a tódolos propietarios dos terreos afectados.</p>
<p>Ames, 3 de xullo de 2003.</p>
<p>Carlos A. Fernández Castro</p>
<p>Alcalde</p>

