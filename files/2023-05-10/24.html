---
date: '2023-05-10'
id: U500-280423-0004
page: 29161
number: 89
agency: Universidade de Vigo
section: IV. Oposicións e concursos.
title: >-
  RESOLUCIÓN do 28 de abril de 2023 pola que se nomea persoal funcionario de
  carreira da escala técnica superior de apoio á docencia e investigación,
  subescala de calidade.
range: Resolución
url: >-
  https://www.xunta.gal/dog/Publicados/2023/20230510/AnuncioU500-280423-0004_gl.html
---
<p>Unha vez recibida a proposta final do tribunal coas persoas candidatas que superaron o proceso selectivo, e acreditado por esta o cumprimento dos requisitos establecidos na convocatoria e precisos para o seu nomeamento como funcionarias de carreira, cómpre considerar.</p>
    <p>Mediante a Resolución do 1 de decembro de 2021, publicada no <em>Diario Oficial de Galicia</em> (DOG) do 15 de decembro, convocouse o proceso selectivo para cubrir catro prazas de persoal laboral fixo do grupo I, da categoría de técnico/a superior de calidade, polo sistema de promoción interna e de acceso libre.</p>
    <p>O 21 de decembro de 2021 publicouse a relación de postos de traballo (RPT) do persoal de administración e servizos (PAS) (Resolución do 2 de decembro), logo de negociación e acordo coa representación sindical do persoal laboral e funcionario de administración e servizos da Universidade de Vigo, que unifica nunha as dúas RPT preexistentes, unha do PAS sometido ao réxime laboral e outra do PAS regulado polo réxime funcionarial. Con este acordo, a totalidade do PAS da Universidade de Vigo pasa a figurar nunha única RPT, que entrou en vigor con efectos plenos o 1 de novembro de 2022, de acordo coa Instrución da Xerencia do 31 de outubro de 2022.</p>
    <p>De xeito paralelo ao proceso negociador da RPT, as mesmas partes negociaron e acordaron a funcionarización voluntaria do PAS laboral, así como o procedemento mediante o que acadala a través do Acordo de funcionarización do persoal laboral fixo de administración e servizos. No seu anexo II establece a correspondencia entre as categorías profesionais do PAS laboral e as novas escalas e subescalas de PAS funcionario, para os efectos da súa integración nelas; concretamente, a categoría de técnico superior de calidade integrouse na escala técnica superior de apoio á docencia e investigación, subescala de calidade.</p>
    <p>A seguir convocáronse os procesos selectivos para a adquisición da condición de persoal funcionario de carreira nas escalas e subescalas propias desta universidade, mediante a Resolución do 10 de febreiro de 2022 (DOG do 22 de febreiro). Estes procesos concluíron mediante a Resolución do 27 de xullo de 2022 e nomeouse o persoal que os superou con efectos do 1 de novembro de 2022.</p>
    <p>Resulta así que, no período transcorrido entre a convocatoria da praza (1 de decembro de 2021) e a resolución do proceso selectivo, modificouse a súa condición e réxime xurídico, pasando de laboral a funcionarial.</p>
    <p>Por conseguinte, considerando todo o exposto, a incorporación da persoa que superou o proceso selectivo debe realizarse baixo o réxime de persoal funcionario e mediante o procedemento establecido no artigo 60 da Lei 2/2015, do 29 de abril, de emprego público de Galicia. </p>
    <p>Consecuentemente, constatado o cumprimento do previsto nas letras a) e b) do devandito artigo, consonte o disposto nas leis de función pública e de acordo coas atribucións que me confiren a Lei orgánica 2/2023, do 22 de marzo (BOE do 23 de marzo), do sistema universitario e os estatutos da Universidade de Vigo, esta reitoría</p>
    <h2>RESOLVE:</h2>
    <p>Primeiro. Nomear as persoas que se relacionan funcionaria/os de carreira da escala técnica superior de apoio á docencia e investigación, subescala de calidade, da Universidade de Vigo, con especificación do destino adxudicado:</p>
    <p>Eduardo Iván Carrera Conde, con DNI ***5040**,</p>
    <table>
     <thead>
      <tr>
       <td>Cód.</td>
       <td>Denominación</td>
       <td>D</td>
       <td>CD</td>
       <td>CE</td>
       <td>FP</td>
       <td>SG</td>
       <td>T</td>
       <td>C</td>
       <td>Escala</td>
       <td>Sub.</td>
       <td>Req.</td>
       <td>Obs.</td>
      </tr>
     </thead>
     <tbody>
      <tr>
       <td>01280
        PF12301</td>
       <td>Técnico/a de calidade</td>
       <td>1</td>
       <td>23</td>
       <td>989,12</td>
       <td>C</td>
       <td>A1</td>
       <td>M e T</td>
       <td>V</td>
       <td>Técnica superior de apoio á docencia e investigación</td>
       <td>Calidade</td>
       <td></td>
       <td></td>
      </tr>
     </tbody>
    </table>
    <p>Raquel Gandón Chapela, con DNI ***4071**,</p>
    <table>
     <thead>
      <tr>
       <td>Cód.</td>
       <td>Denominación</td>
       <td>D</td>
       <td>CD</td>
       <td>CE</td>
       <td>FP</td>
       <td>SG</td>
       <td>T</td>
       <td>C</td>
       <td>Escala</td>
       <td>Sub.</td>
       <td>Req.</td>
       <td>Obs.</td>
      </tr>
     </thead>
     <tbody>
      <tr>
       <td>01280
        PF12302</td>
       <td>Técnico/a de calidade</td>
       <td>1</td>
       <td>23</td>
       <td>989,12</td>
       <td>C</td>
       <td>A1</td>
       <td>M e T</td>
       <td>V</td>
       <td>Técnica superior de apoio á docencia e investigación</td>
       <td>Calidade</td>
       <td></td>
       <td></td>
      </tr>
     </tbody>
    </table>
    <p>José Miguel Dorribo Rivera, con DNI ***8270**,</p>
    <table>
     <thead>
      <tr>
       <td>Cód.</td>
       <td>Denominación</td>
       <td>D</td>
       <td>CD</td>
       <td>CE</td>
       <td>FP</td>
       <td>SG</td>
       <td>T</td>
       <td>C</td>
       <td>Escala</td>
       <td>Sub.</td>
       <td>Req.</td>
       <td>Obs.</td>
      </tr>
     </thead>
     <tbody>
      <tr>
       <td>01280
        PF12303</td>
       <td>Técnico/a de calidade</td>
       <td>1</td>
       <td>23</td>
       <td>989,12</td>
       <td>C</td>
       <td>A1</td>
       <td>M e T</td>
       <td>V</td>
       <td>Técnica superior de apoio á docencia e investigación</td>
       <td>Calidade</td>
       <td></td>
       <td></td>
      </tr>
     </tbody>
    </table>
    <p>Luis Miguel Prieto Rodríguez, con DNI ***0153**,</p>
    <table>
     <thead>
      <tr>
       <td>Cód.</td>
       <td>Denominación</td>
       <td>D</td>
       <td>CD</td>
       <td>CE</td>
       <td>FP</td>
       <td>SG</td>
       <td>T</td>
       <td>C</td>
       <td>Escala</td>
       <td>Sub.</td>
       <td>Req.</td>
       <td>Obs.</td>
      </tr>
     </thead>
     <tbody>
      <tr>
       <td>01280
        PF12304</td>
       <td>Técnico/a de calidade</td>
       <td>1</td>
       <td>23</td>
       <td>989,12</td>
       <td>C</td>
       <td>A1</td>
       <td>M e T</td>
       <td>V</td>
       <td>Técnica superior de apoio á docencia e investigación</td>
       <td>Calidade</td>
       <td></td>
       <td></td>
      </tr>
     </tbody>
    </table>
    <table>
     <tbody>
      <tr>
       <td>COD: código</td>
       <td>Q: quenda de traballo, M e T- mañá e tarde</td>
      </tr>
      <tr>
       <td>D: dotación</td>
       <td>C: campus, V-Vigo</td>
      </tr>
      <tr>
       <td>CD: complemento de destino</td>
       <td>Sub.: subescala</td>
      </tr>
      <tr>
       <td>CE: complemento específico</td>
       <td>Req.: requisitos</td>
      </tr>
      <tr>
       <td>FP: forma de provisión, C-concurso</td>
       <td>Obs.: observacións</td>
      </tr>
      <tr>
       <td>SG: subgrupo de clasificación</td>
       <td></td>
      </tr>
     </tbody>
    </table>
    <p>Segundo. Para adquirir a condición de persoal funcionario de carreira, deberán cumprir os requisitos exixidos no artigo 60 da Lei 2/2015, do 29 de abril, do emprego público de Galicia, e tomar posesión do posto de traballo, no prazo dun mes contado a partir do día seguinte ao da publicación desta resolución no <em>Diario Oficial de Galicia</em>.</p>
    <p>Contra esta resolución, que esgota a vía administrativa, poderase interpoñer recurso perante a xurisdición contencioso-administrativa, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa. Non obstante, as persoas interesadas poderán optar por interpoñer contra esta resolución recurso de reposición, no prazo dun mes contado a partir do día seguinte ao da súa publicación, perante o mesmo órgano que a ditou. Neste caso, non se poderá interpoñer recurso contencioso-administrativo ata que sexa resolto expresamente ou se produza a desestimación presunta do recurso de reposición interposto, segundo o previsto no artigo 123.2 da Lei 39/2015, do 1 de outubro, do procedemento administrativo común das administracións públicas.</p>
    <p>Vigo, 28 de abril de 2023</p>
    <footer><p> Manuel Joaquín Reigosa Roger<br>Reitor da Universidade de Vigo</p></footer>

