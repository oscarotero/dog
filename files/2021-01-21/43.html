---
date: '2021-01-21'
id: G0256-080121-0001
page: 3796
number: 13
agency: Axencia Turismo de Galicia
section: VI. Anuncios. a) Administración autonómica.
title: >-
  CÉDULA do 8 de xaneiro de 2021, de Área Provincial de Turismo de Ourense, pola
  que se notifica a incoación do expediente sancionador OU-S-43/2020, por
  infracción en materia de turismo.
range: Cédula
url: >-
  https://www.xunta.gal/dog/Publicados/2021/20210121/AnuncioG0256-080121-0001_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro) notifícaselle ao titular que no anexo se menciona a incoación do expediente sancionador OU-S-43/2020, xa que, intentada polo medio habitual, non se puido efectuar.</p>
    <p>Neste mesmo acto designouse instrutor do expediente a Manuel Ledo Quintas. O interesado pode promover a súa recusación en calquera momento da tramitación do procedemento, de conformidade co disposto no artigo 24 da Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>A resolución do presente expediente sancionador, en materia de turismo, correspóndelle ao xefe da Área Provincial de Turismo de Ourense da Axencia de Turismo de Galicia, segundo se dispón no artigo 26 dos estatutos da devandita axencia, respecto do artigo 4 do Decreto 196/2012, do 27 de setembro, polo que se crea a citada axencia e se aproban os seus estatutos (DOG núm. 193, do 9 de outubro), en relación co artigo 119.1.a) da Lei 7/2011, do 27 de outubro, do turismo de Galicia.</p>
    <p>De conformidade co disposto no artigo 124.1 da Lei 7/2011, do 27 de outubro, a resolución do presente procedemento sancionador deberá notificarse no prazo dun ano desde a data deste acordo.</p>
    <p>O interesado dispón dun prazo de quince días, conforme o establecido no artigo 82.2 da citada Lei 39/2015, do 1 de outubro, para presentar, ante o instrutor do procedemento, para a súa incorporación a el, alegacións, documentos e informacións que considere convenientes e, se é o caso, propoñer que se practiquen os medios de proba de que pretenda valerse, advertíndolle que, de non formular alegacións no prazo indicado, este acordo se considerará proposta de resolución, de conformidade co previsto no artigo 64.1 da dita lei. </p>
    <p>De conformidade co establecido no artigo 85.3 da indicada Lei 39/2015, infórmase a persoa imputada de que a sanción sinalada no acordo de incoación poderá ser obxecto das seguintes reducións: o 20 % (no caso de que recoñeza a súa responsabilidade ou pague voluntariamente en calquera momento anterior á resolución) ou o 40 % (no caso de que recoñeza a súa responsabilidade e ademais pague voluntariamente en calquera momento anterior á resolución).</p>
    <p>Ourense, 8 de xaneiro de 2021</p>
    <footer><p>Cecilio Santalices de la Escosura Mourille<br>Xefe da Área Provincial de Turismo de Ourense</p></footer>
    <h2>ANEXO</h2>
    <p>Expediente: OU-S-43/2020.</p>
    <p>Titular sancionado: Manuel Seoane Vázquez.</p>
    <p>Establecemento: Gadafi.</p>
    <p>Domicilio: Barra de Miño.</p>
    <p>Localidade: Coles.</p>
    <p>Incoación: 12 de novembro de 2020.</p>
    <p>Preceptos infrinxidos: artigo 109.2.a) da Lei 7/2011, do 27 de outubro, do turismo de Galicia.</p>
    <p>Sanción proposta: 150,00 euros.</p>
    <p>Importe da multa coa redución do 20 % de desconto: 120 euros.</p>
    <p>Importe da multa coa redución do 40 % de desconto: 90 euros.</p>

