---
date: '1999-08-27'
id: EAB6
page: 10
number: 166
agency: MINISTERIO DE DEFENSA
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/1999/19990827/AnuncioEAB6_gl.html'
---
<p>Manuel Vicente Brioso Jiménez, tenente de navío da reserva naval activa, instructor designado para o expediente administrado número 43/1999, sobre o achado de tres globos hidráulicos.</p>
<p>Fago saber: que o día 24 de abril de 1999 foron achados por Frank Vega Pita, cando realizaba traballos de extracción, tres globos hidrostáticos na bocana da ría de Ares-Betanzos, un dos cales está totalmente destrozado, sendo contratado para o efecto polo patrón do pesqueiro Gocamar.</p>
<p>Os ditos globos atópanse depositados na embarcación Buzos da quinta lista da Coruña con base no porto de Lorbé.</p>
<p>O que se fai público de acordo co disposto no artigo 48 da Lei 60/1962, con data do 24 de decembro (BOE nº 310), co fin de que a persoa que se crea con algún dereito sobre o mencionado achado, compareza nesta Comandancia Militar da Mariña da Coruña, para expoñe-lo que crea conveniente dentro do prazo de seis meses contados desde a publicación do presente edicto.</p>
<p>Transcorrido o dito prazo sen terse presentado ningunha reclamación, procederase de acordo coa lei.</p>
<p>A Coruña, 5 de xullo de 1999.</p>
<p>Manuel V. Brioso Jiménez</p>
<p>Instructor</p>

