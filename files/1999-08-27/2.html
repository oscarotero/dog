---
date: '1999-08-27'
id: EA0A
page: 10
number: 166
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 23 de agosto de 1999, da Secretaría Xeral de Investigación e
  Desenvolvemento e da Dirección Xeral de Desenvolvemento Rural, pola que se
  resolve o concurso público para a concesión de axudas para a realización de
  proxectos de investigación, de bolsas de predoutoramento e de prórrogas de
  bolsas para técnicos especialistas en especialidades agrarias, correspondentes
  ó Programa de Investigación Agraria do Plan Galego de Investigación e
  Desenvolvemento Tecnolóxico convocado nos anexos I, II, III e IV da Orde do 22
  de abril de 1999 (Diario Oficial de Galicia do 13 de maio).
range: Resolución
url: 'https://www.xunta.gal/dog/Publicados/1999/19990827/AnuncioEA0A_gl.html'
---
<p>A orde da Consellería da Presidencia e Administración Pública do 22 de abril de 1999 (DOG do 13 de maio), aprobaba as bases para a convocatoria de axudas para a realización de proxectos de investigación (anexo I e II), para bolsas de predoutoramento e prórrogas de bolsas para técnicos especialistas en especialidades agrarias (anexo III e IV) do Programa de Investigación Agraria do Plan Galego de Investigación e Desenvolvemento Tecnolóxico.</p>
<p>Nas bases 4, 8, 8, 7 dos anexos I, II, III e IV respectivamente, da mencionada orde de convocatoria, determinábanse os criterios de selección que deberían ter en conta os membros das respectivas comisións que designará o director xeral de Desenvolvemento Rural e o secretario xeral de Investigación e Desenvolvemento.</p>
<p>Na súa virtude, atendendo a proposta elaborada polas citadas comisións, a Secretaría Xeral de Investigación e Desenvolvemento e a Dirección Xeral de Desenvolvemento Rural</p>
<p>RESOLVEN:</p>
<p>Primeiro.-Concede-las axudas para a realización de proxectos de investigación aplicada en agricultura, gandería e política agroalimentaria ás persoas que se relacionan no anexo I desta resolución, na contía e polas anualidades que, en cada caso, se sinalan.</p>
<p>Segundo.-Vista a avaliación favorable e de acordo co establecido no punto 2.1 das bases da convocatoria, emítese informe favorable dos proxectos que se relacionan no anexo II e polos importes que se citan, co fin de que a Consellería de Agricultura, Gandería e Política Agroalimentaria proceda ó seu financiamento con cargo ós seus orzamentos de acordo coas súas dispoñibilidades orzamentarias.</p>
<p>Terceiro.-Concedérlle-las axudas para a realización de proxectos de investigación empresarial no</p>
<p>sector agrario ás empresas que se relacionan no anexo III desta resolución, na contía e polas anualidades, que en cada caso, se sinalan.</p>
<p>Cuarto.-As solicitudes que non figuran relacionadas nos mencionados anexos I, II e III que foron admitidas para participar neste concurso, entenderase que quedan denegadas por non conseguiren, no proceso de selección, a avaliación favorable.</p>
<p>Quinto.-Concederlles bolsas para a realización da tese de doutoramento, durante o período do 1 de outubro de 1999 ó 30 de setembro do 2000 (ámbolos dous incluídos), ás persoas que se relacionan no anexo IV desta resolución.</p>
<p>Sexto.-Concedérlle-las prórrogas das bolsas de técnicos especialistas das ensinanzas dos ciclos formativos de grao medio, superior ou equivalentes en especialidades agrarias, por un período de catro meses a partir de setembro de 1999 ás persoas que se relacionan no anexo VI desta resolución.</p>
<p>Sétimo.-No caso de producirse algunha renuncia ás bolsas ás que se refire o anexo IV desta resolución, a Secretaría Xeral de Investigación e Desenvolvemento e a Dirección Xeral de Desenvolvemento Rural, se é o caso, e tendo en conta o remanente de crédito, adxudicarálle-la dita axuda a outros candidatos de acordo coa lista de suplentes elaborada pola comisión e que se inclúe no anexo V desta resolución. A asignación farase pola mesma orde que figura no dito anexo V.</p>
<p>Oitavo.-A inobservancia por parte dos beneficiarios de calquera das bases establecidas na orde de convocatoria do 22 de abril de 1999 (DOG do 13 de maio) suporá a perda do dereito a percibi-la axuda correspondente.</p>
<p>Noveno.-Contra esta resolución poderase interpoñer recurso de alzada ante o conselleiro da Presidencia e Administración Pública no prazo dun mes contado a partir do día seguinte ó da data da súa publicación no DOG, de acordo co disposto nos artigo 114 e seguintes da Lei 4/1999, do 13 de xaneiro, que modifica a Lei 30/1992 de réxime xurídico das administracións públicas e do procedemento administrativo común; non embargante, os interesados poderán interpoñer calquera outro recurso que estimen oportuno.</p>
<p>Disposición derradeira</p>
<p>Esta resolución entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 23 de agosto de 1999.</p>
<p>José Mariano Pérez Fernández</p>
<p>Director xeral de Desenvolvemento Rural</p>
<p>Miguel Ángel Ríos Fernández</p>
<p>Secretario xeral de Investigación e Desenvolvemento</p>
<p>ANEXO I</p>
<p>PROXECTOS DE INVESTIGACIÓN APLICADA NO SECTOR AGRARIO</p>
<table><tbody><tr><td></td></tr>
<tr><td>Investigador</td><td>Título do proxecto</td><td>Duración
(anos)</td><td>1ª anualidade
(miles de ptas.)</td><td>2ª anualidade
(miles de ptas.)</td><td>3ª anualidade
(miles de ptas.)</td><td>Total
(miles de ptas.)</td></tr>
<tr><td></td></tr>
</tbody></table>
<table><tbody><tr><td>Ares Mazas, Elvira</td><td>Cryptosporidioses na gandería bovina galega. Estudios de prevalencia, tratamento e control</td><td>3</td><td>6.000</td><td>1.600</td><td>1.400</td><td>9.000</td></tr>
<tr><td></td></tr>
<tr><td>Cepeda Sáez, Alberto</td><td>Desenvolvemento de tests de detección eficaces para corticosteroides usados ilegalmente durante o proceso de obtención da carne</td><td>2</td><td>8.000*</td><td>2.000</td><td>-----</td><td>10.000</td></tr>
<tr><td></td></tr>
<tr><td>Crecente Maseda, Rafael</td><td>Desenvolvemento dun modelo, baixo soporte GIS, para a axuda na toma de decisións na planificación e execución de actuacións de concentración parcelaria</td><td>3</td><td>4.500*</td><td>1.600</td><td>1.400</td><td>7.500</td></tr>
<tr><td></td></tr>
<tr><td>Fábregas Casal, Jaime</td><td>Producción de ácidos graxos eicosapentanoico (EPA), docosahexanoico (DHA) e araquidónico (ARA) en microalgas para insatura-las graxas dos polos</td><td>2</td><td>3.000*</td><td>1.500</td><td>-----</td><td>4.500</td></tr>
<tr><td></td></tr>
<tr><td>García Queijeiro, José Manuel</td><td>Os sistemas de socalcos do sueste galego: cartografía, catalogación e caracterización desde o punto de vista edafoclimático</td><td>3</td><td>4.400</td><td>1.600</td><td>1.400</td><td>7.400</td></tr>
<tr><td></td></tr>
<tr><td>Hernández Nistal, Josefina</td><td>Desenvolvemento de variedades xeneticamente melloradas de leguminosas adaptadas ás condicións agroecolóxicas de Galicia:
Subproxecto 1. Estudio da nutrición nitroxenada e da adaptación fisiológica a stress abiótico: déficit de auga e baixa temperatura. (USC).
Subproxecto 2. Diversidade de variedades locais, selección varietal e obtención de liñas puras e avaliación do valor agronómico e cualitativo. (CSIC)</td><td>3</td><td>2.500
(USC)
4.500
(CSIC)</td><td>800
(USC)
800
(CSIC)</td><td>600
(USC)
800
(CSIC)</td><td>3.900
(USC)
6.100
(CSIC)</td></tr>
<tr><td></td></tr>
<tr><td>Merino de Cáceres, Fuencisla</td><td>Avaliación dos patotipos presentes en Galicia causantes da tristeza no pemento de Padrón e estudio da resposta fisiolóxica asociada á resistencia</td><td>2</td><td>5.000*</td><td>2.000</td><td>-----</td><td>7.000</td></tr>
<tr><td></td></tr>
<tr><td>Rodríguez Soalleiro, Roque</td><td>Manexo de corta e adición de cinzas de cortiza arbórea para o aproveitamento sostible de plantacións forestais</td><td>3</td><td>4.500*</td><td>2.000</td><td>500</td><td>7.000</td></tr>
<tr><td></td></tr></tbody></table>
<p>* As cantidades sinaladas con asterisco imputaranse á aplicación orzamentaria 09.02.432A.740.0 dos orzamentos da Comunidade Autónoma de Galicia para 1999, e as restantes á aplicación 04.07.432A.740.0 dos anos 1999, 2000 e 2001.</p>
<p>ANEXO II</p>
<p>PROXECTOS DE INVESTIGACIÓN APLICADA NO SECTOR AGRARIO</p>
<table><tbody><tr><td></td></tr>
<tr><td>Investigador</td><td>Título do proxecto</td><td>Duración
(anos)</td><td>1ª anualidade
(miles de ptas.)</td><td>2ª anualidade
(miles de ptas.)</td><td>3ª anualidade
(miles de ptas.)</td><td>Total
(miles de ptas.)</td></tr>
<tr><td></td></tr>
</tbody></table>
<table><tbody><tr><td>Carballo Santaolalla, Juan Antonio</td><td>Maduración da carne de vacún: efecto do tipo de animal e do tempo de conservación</td><td>3</td><td>4.600</td><td>3.900</td><td>4.000</td><td>12.500</td></tr>
<tr><td></td></tr>
<tr><td>Fernández Rodríguez, Miguel</td><td>Estudio sobre a mellora do diagnóstico de campo da tuberculose bovina: busca de alternativas diagnósticas rápidas de alta especificidade</td><td>3</td><td>1.100</td><td>5.500</td><td>400</td><td>7.000</td></tr>
<tr><td></td></tr>
<tr><td>González Warletta, Marta</td><td>Factores de crecemento no gando ovino: utilidade como criterio de selección e como índice do desequilibrio nutricional: estudios in vivo e in vitro</td><td>3</td><td>3.600</td><td>5.100</td><td>3.800</td><td>12.500</td></tr>
<tr><td></td></tr></tbody></table>
<p>Estas cantidades imputaranse á aplicación orzamentaria 09.02.432A.640.1 dos anos 1999, 2000 e 2001.</p>
<p>ANEXO III</p>
<p>PROXECTOS DE INVESTIGACIÓN EMPRESARIAL NO SECTOR AGRARIO</p>
<table><tbody><tr><td></td></tr>
<tr><td>Empresa</td><td>Título do proxecto</td><td>Duración
(anos)</td><td>1ª anualidade
(miles de ptas.)</td><td>2ª anualidade
(miles de ptas.)</td><td>Total
(miles de ptas.)</td></tr>
<tr><td></td></tr>
</tbody></table>
<table><tbody><tr><td>C.R.D. Específica Lacón Galego</td><td>Caracterización e mellora da calidade do lacón galego e productos xenuínos de porco celta</td><td>2</td><td>11.000*</td><td>4.000</td><td>15.000</td></tr>
<tr><td></td></tr>
<tr><td>Conejos Gallegos, S.C.L. (COGAL)</td><td>Influencia do fotoperíodo e o tipo de luz na reproducción en cunicultura</td><td>1</td><td>3.500*</td><td>-----</td><td>3.500</td></tr>
<tr><td></td></tr>
<tr><td>Cooperativas Orensanas, S.C.L. (COREN)</td><td>Vacunación in ovo</td><td>2</td><td>8.000</td><td>4.000</td><td>12.000</td></tr>
<tr><td></td></tr>
<tr><td>Kiwi España, S.A.</td><td>Introducción de sistemas innovadores e melloras nas técnicas de producción do kiwi</td><td>2</td><td>5.000</td><td>3.000</td><td>8.000</td></tr>
<tr><td></td></tr></tbody></table>
<p>* As cantidades sinaladas con asterisco imputaranse á aplicación orzamentaria 09.02.432A.770.0 do ano 1999, e as restantes á aplicación 04.07.432A.770.0 dos anos 1999 e 2000.</p>
<p>ANEXO IV</p>
<p>BOLSAS DE PREDOUTORAMENTO DO PROGRAMA DE INVESTIGACIÓN AGRARIA</p>
<table><tbody><tr><td></td></tr>
<tr><td>Nome</td><td>Título da tese</td><td>DNI</td><td>Media final</td></tr>
<tr><td></td></tr>
</tbody></table>
<table><tbody><tr><td>Santoalla Lorenzo, Mª Concepción</td><td>Avaliación dos residuos industriais das fábricas de azucre como emenda de solos ácidos fronte a materiais encalantes tradicionais. Efecto sobre a dinámica de nutrientes e a producción de alfalfa e trevo branco</td><td>33331279 R</td><td>2,659</td></tr>
<tr><td></td></tr>
<tr><td>Ulloa Guitián, Monserrat</td><td>Variabilidade das propiedades xerais e nutrientes en cuncas agrícolas.
Consecuencias para a agricultura de precisión</td><td>34264187 Y</td><td>1,829</td></tr>
<tr><td></td></tr></tbody></table>
<p>ANEXO V</p>
<p>SUPLENTES DAS BOLSAS DE PREDOUTORAMENTO DO PROGRAMA DE INVESTIGACIÓN AGRARIA</p>
<table><tbody><tr><td></td></tr>
<tr><td>Nome</td><td>Título da tese</td><td>DNI</td><td>Media final</td></tr>
<tr><td></td></tr>
</tbody></table>
<table><tbody><tr><td>Ascasibar Errasti, Javier</td><td>Caracterización e avaliación dos maceirais (Malus x doméstica Borkh) galegos recollidos no Centro de Investigacións Agrarias de Mabegondo</td><td>15366802 L</td><td>1,816</td></tr>
<tr><td></td></tr>
<tr><td>Estévez Sío Jesús Ignacio</td><td>Mobilidade e bioasimilabilidade de Zn e Cd en solos</td><td>76990073 B</td><td>1,572</td></tr>
<tr><td></td></tr>
<tr><td>Michinel Álvarez, Marta Felisa</td><td>Caracterización microbiolóxica do lacón galego ó longo do seu proceso de elaboración</td><td>34998109 K</td><td>1,811</td></tr>
<tr><td></td></tr>
<tr><td>Vidal Vázquez, Eva</td><td>Estudio da rugosidade do solo e a súa relación coa retención de auga en microdepresións</td><td>34892502 F</td><td>1,687</td></tr>
<tr><td></td></tr></tbody></table>
<p>ANEXO VI</p>
<p>PRÓRROGA DE BOLSAS PARA TÉCNICOS ESPECIALISTAS DO PROGRAMA DE INVESTIGACIÓN AGRARIA</p>
<table><tbody><tr><td></td></tr>
<tr><td>Nome</td><td>Centro</td><td>DNI</td></tr>
<tr><td></td></tr>
</tbody></table>
<table><tbody><tr><td>Facal Turnes, José Amancio</td><td>Centro de Investigacións Agrarias de Mabegondo</td><td>32794858 D</td></tr>
<tr><td></td></tr>
<tr><td>Rodríguez Rodríguez, José Manuel</td><td>Centro de Investigacións Agrarias de Mabegondo</td><td>34967670 B</td></tr>
<tr><td></td></tr>
<tr><td>Sebio Pual, Xosé Lois</td><td>Centro de Investigacións Agrarias de Mabegondo</td><td>36148469 J</td></tr>
<tr><td></td></tr>
<tr><td>Seoane Bello, Emilio José</td><td>Centro de Investigacións Agrarias de Mabegondo</td><td>44808470 P</td></tr>
<tr><td></td></tr></tbody></table>

