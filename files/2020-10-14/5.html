---
date: '2020-10-14'
id: G0598-071020-0001
page: 39753
number: 207
agency: 'Consellería de Cultura, Educación e Universidade'
section: III. Outras disposicións.
title: >-
  ORDE do 7 de outubro de 2020 pola que se amplía o crédito orzamentario
  existente para a concesión das axudas previstas na Orde do 27 de xullo de 2020
  pola que se establecen as bases reguladoras para a concesión das axudas para o
  sector editorial galego, relativas a gastos de edición, distribución e
  comercialización das publicacións editoriais no ano 2020, e se procede á súa
  convocatoria (código de procedemento CT238A).
range: Orde
url: >-
  https://www.xunta.gal/dog/Publicados/2020/20201014/AnuncioG0598-071020-0001_gl.html
---
<p>A Orde do 27 de xullo de 2020 establece as bases reguladoras das subvencións para o sector editorial galego, relativas a gastos de edición, distribución e comercialización das publicacións editoriais no ano 2020, e convócaas para o dito ano (DOG núm. 156, do 5 de agosto). Código de procedemento administrativo CT238A.</p>
    <p>No artigo 5 da dita orde regúlase a súa contía e a aplicación orzamentaria, así como a posibilidade de ampliar o importe das subvencións:</p>
    <p>1. As axudas concederanse con cargo á aplicación orzamentaria 11.20.432A770.1 dos orzamentos xerais da Comunidade Autónoma de Galicia para o ano 2020, por un importe de 200.000 €.</p>
    <p>2. O importe inicial da convocatoria pode ser ampliado en función das dispoñibilidades orzamentarias, o que poderá dar lugar á concesión de máis subvencións, de acordo co disposto no artigo 31.2 da Lei 9/2007, do 13 de xuño, de subvencións de Galicia.</p>
    <p>As circunstancias que atravesamos derivadas da pandemia provocada pola incidencia da COVID-19 e as graves consecuencias previsibles para a economía en xeral e para o sector editorial en particular exixen unha actuación da Administración que pasa por centrar recursos en obxectivos próximos que permitan paliar a situación deste sector e poidan acadar unha dinámica máis expansiva dentro da cultura galega.</p>
    <p>Hoxe en día as solicitudes desbordaron todas as expectativas, polo tanto para atender o maior número posible, tendo en conta as dispoñibilidades orzamentarias (como consecuencia de modificación de crédito) e de acordo co disposto no artigo 31.2 da Lei 9/2007, do 13 de xuño, de subvencións de Galicia, increméntase a contía da subvención, na seguinte cantidade:</p>
    <p>114.000 € con cargo á aplicación orzamentaria 11.20.432A.770.1, polo que o total asignado para esta orde tras esta ampliación ascende a 314.000 €.</p>
    <p>Para tal fin, procede publicar esta ampliación de crédito, de acordo co disposto no artigo 30 do Decreto 11/2009, do 8 de xaneiro, polo que se aproba o Regulamento que desenvolve a Lei 9/2007, do 13 de xuño, de subvencións de Galicia.</p>
    <p>Por todo o exposto, e no uso das facultades que me foron conferidas,</p>
    <h2>DISPOÑO:</h2>
    <p>Artigo 1. <em>Ampliación do crédito orzamentario</em></p>
    <p>Ampliar o importe total do crédito para o financiamento das axudas previstas na Orde do 27 de xullo de 2020 pola que se establecen as bases reguladoras para a concesión das axudas para o sector editorial galego, relativas a gastos de edición, distribución e comercialización das publicacións editoriais no ano 2020, e se procede á súa convocatoria para o dito ano, nas seguintes cantidades:</p>
    <p>114.000 € con cargo á aplicación orzamentaria 11.20.432A.770.1, polo que o total asignado para esta orde tras esta ampliación ascende a 314.000 €.</p>
    <p>Artigo 2. <em>Prazo</em></p>
    <p>Esta modificación, unha vez publicada no DOG, non implicará a apertura dun novo prazo para a presentación de solicitudes.</p>
    <p>Disposición derradeira única. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 7 de outubro de 2020</p>
    <footer><p>Román Rodríguez González<br>Conselleiro de Cultura, Educación e Universidade</p></footer>

