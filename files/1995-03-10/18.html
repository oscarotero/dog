---
date: '1995-03-10'
id: B306
page: 1
number: 49
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Cédula do 1 de marzo de 1995, da Delegación Territorial de Vigo (Pontevedra),
  pola que se notifican aumentos de base impoñible, dictados polo Servicio de
  Xestión Tributaria, referentes ós conceptos e contribuíntes que se citan
  (Isaac-Gabriel Arias e dezaseis máis).
range: Cédula
url: 'https://www.xunta.gal/dog/Publicados/1995/19950310/AnuncioB306_gl.html'
---
<p>De conformidade co disposto no artigo 59.4 da Lei 30/1992, do 26 de novembro, de réxime xurídico</p>
<p>das administracións públicas e do procedemento administrativo común, notifícanse os aumentos de base impoñible que resultan da comprobación de valores efectuada polo Servicio de Xestión Tributaria en aplicación do artigo 46 do Real decreto lexislativo 1/1993, do 24 de setembro, polo que se aproba o texto refundido da Lei do imposto de transmisións patrimoniais e actos xurídicos documentados, e que afectan os contribuíntes cos datos e último domicilio coñecido que se sinala.</p>
<p>A diferencia de valor respecto do declarado resulta de utiliza-los medios de comprobación previstos no artigo 52 da Lei xeral tributaria, sendo de aplicación o artigo 14.7 do citado texto refundido da Lei do imposto sobre transmisións patrimoniais e actos xurídicos documentados.</p>
<p>Contra a presente notificación pódense interpoñe-los seguintes recursos: reclamación económico-administrativa ante o Tribunal Rexional de Galicia, Secretaría Delegada de Vigo, r/ Lalín, nº 2, ou o de reposición ante o Servicio de Xestión Tributaria desta delegación territorial, praza de Compostela nº 26, Vigo, ambos no prazo de quince días contados desde o seguinte á data de publicación desta cédula. Así mesmo, e no mesmo prazo, de non estar conforme coa valoración practicada, deberase solicita-la práctica de taxación pericial contradictoria. Se se interpón a reclamación económico-administrativa, deberá xustificarse ante esta oficina liquidadora. De non facelo así, cursarase a liquidación sobre o valor comprobado segundo o artigo 63 do Regulamento do imposto.</p>

