---
date: '1995-03-10'
id: B2EA
page: 1
number: 49
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 10 de febreiro de 1995, da Delegación Provincial da Coruña, pola
  que se dispón a inscrición no registro e a publicación no Diario Oficial de
  Galicia do calendario e revisión salarial da construcción.
range: Resolución
url: 'https://www.xunta.gal/dog/Publicados/1995/19950310/AnuncioB2EA_gl.html'
---
<p>Visto o escrito da Asociación Provincial de Empresarios da Construcción da Coruña, ó que se xunta acta correspondente á reunión celebrada o día 3 de febreiro de 1995, pola comisión negociadora do convenio colectivo provincial da Construcción, publicado no Boletín Oficial da provincia número 187, do 17 de agosto de 1994, e na que consta o acordo sobre o calendario laboral para 1995, así como a aplicación da cláusula de garantía salarial establecida no artigo 7 do mencionado convenio, e de conformidade co disposto no artigo 90.2 da Lei 8/1980, do 10 de marzo, do Estatuto dos traballadores, e no artigo 2º do Real decreto 1.040/1981, do 22 de maio (BOE 6-6-81), sobre rexistro e depósito de convenios colectivos de traballo, esta delegación provincial, acorda:</p>
<p>Primeiro: ordena-la súa inscrición no Rexistro de Convenios desta delegación provincial, con notificación a comisión negociadora.</p>
<p>Segundo: dispoñe-lo seu depósito e custodia na Sección de Mediación, Arbitraxe e Conciliación (S.M.A.C.).</p>
<p>Terceiro: dispoñe-la súa publicidade no Diario Oficial de Galicia.</p>
<p>A Coruña, 10 de febreiro de 1995.</p>
<p>Fernando Rodríguez Corcoba</p>
<p>Delegado provincial da Coruña</p>
<p>Acta nº 1. Convenio colectivo da construcción, provincia da Coruña.</p>
<p>Asistentes:</p>
<p>Por APECCO</p>
<p>Antonio Arias Díez-Eimil</p>
<p>Benigno López Bueno</p>
<p>Silviano Pizarro Gómez</p>
<p>Antonio Fernández Chao (asesor)</p>
<p>Nicolás Vázquez Dequidt (secretario)</p>
<p>Por UGT</p>
<p>Ramón Calvo Romero</p>
<p>Jesús Calvo Romero</p>
<p>Por CC.00.</p>
<p>Luis del Camino Sánchez</p>
<p>Pola CIG</p>
<p>Domingo Besada Saavedra</p>
<p>Na cidade da Coruña o 3 de febreiro de 1995, sendo as 13 horas, reúnanse nos locais de APECCO, os señores arriba reseñados.</p>
<p>Aberta a sesión trátase sobre a elaboración do calendario laboral para 1995 e a aplicación da cláusula de garantía salarial recollida no artigo 7º do convenio colectivo da construcción de 1994.</p>
<p>Despois dun amplo cambio de impresións e de alegacións por ámbalas partes apróbase o calendario que se une como anexo, formando parte da presente acta.</p>
<p>Ámbalas partes acordan dar coñecemento desta tanto ás empresas como ós traballadores co fin de que se poña en efectividade inmediata.</p>
<p>En canto á aplicación da cláusula de garantía salarial e á vista do incremento do IPC en 1994, procede incrementa-las táboas salariais do 31-12-93 nun 0,8%, que se sumará ás vixentes durante o ano 1994, elaborándose a seguir as mesmas para a publicación correspondente e uníndoas como anexo á presente acta.</p>
<p>Así mesmo, facúltase a Nicolás Vázquez Dequidt, secretario, para a presentación do calendario e táboas reseñadas ante a Delegación de Traballo para efectos da súa homologación e posterior publicación no Boletín Oficial da provincia.</p>
<p>En proba de conformidade asínase a presente acta no lugar e data arriba indicados.</p>

