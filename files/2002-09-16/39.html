---
date: '2002-09-16'
id: 11ED6
page: 13
number: 178
agency: CONCELLO DE MIÑO
section: VI. ANUNCIOS
title: >-
  Anuncio da aprobación definitiva do Plan Xeral de Ordenación Municipal do
  Concello de Miño.
range: Anuncio
url: 'https://www.xunta.gal/dog/Publicados/2002/20020916/Anuncio11ED6_gl.html'
---
<p>O Concello Pleno, na sesión extraordinaria realizada o día 8 de agosto de 2002, por maioría absoluta acordou:</p>
<p>1. Aproba-lo informe emitido polo equipo redactor en relación coas alegacións presentadas durante o período de información pública do proxecto de Plan Xeral de Ordenación Municipal de Miño, coas puntualizacións de precisións que constan nos informes, resolvendo as alegacións no sentido do informado.</p>
<p>2. Ratifica-los convenios urbanísticos subscritos polo alcalde en representación do concello e que foron incorporados como determinacións do plan xeral.</p>
<p>3. Aproba-las modificacións derivadas dos informes preceptivos dos organismos sectoriais con competencia, e especialmente as derivadas do informe vinculante do 24 de xullo de 2002 da Consellería de Política Territorial, Obras Públicas e Vivenda.</p>
<p>4. Aprobar definitivamente o documento refundido do Plan Xeral de Ordenación Municipal do Concello de Miño, presentado a informe da Consellería de Política Territorial, Obras Públicas e Vivenda, unha vez incorporadas as modificacións sinaladas no informe vinculante da consellería do 24 de xullo de 2002.</p>
<p>Se se producise algún erro e houbera discrepancia entre o informado ás alegacións e o reflectido na memoria e nos planos do documento, prevalecerá o que estipulen os planos e a normativa correspondente.</p>
<p>5. Cumpri-los requisitos legais necesarios para a entrada en vigor do Plan Xeral de Ordenación Municipal de Miño aprobado, derivado do disposto no artigo 48 da Lei 1/1997, do 24 de marzo, do solo de Galicia.</p>
<p>O que se fai público para a súa executividade, cumprindo así co disposto no artigo 48.2º da Lei 1/1997, do 24 de marzo, do solo de Galicia, sinalando que contra o presente acordo, que é definitivo en vía administrativa, de conformidade co disposto no artigo 6 da Lei 7/1995, do 29 de xuño, de delegación de competencias en materia de urbanismo, poderá interporse potestativamente recurso de reposición ante o mesmo órgano que o dictou, no prazo dun mes, contado a partir do día seguinte ó da última</p>
<p>publicación do presente anuncio no BOP, no Diario Oficial de Galicia ou no xornal El Correo Gallego, de conformidade co disposto nos artigos 116 e 117 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común.</p>
<p>Se se opta pola interposición do recurso potestativo de reposición deberá ser resolto e notificado polo concello no prazo dun mes, segundo o establecido no artigo 117.2º da Lei 30/1992, do 26 de novembro, modificada pola Lei 4/1999, do 13 de xaneiro. Transcorrido un mes desde a interposición do recurso de reposición sen que teña recaída resolución en prazo, entenderase desestimado e poderase interpor recurso contencioso-administrativo.</p>
<p>Contra a resolución expresa do recurso de reposición, ou ben directamente contra o presente acordo, poderase interpor recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, de conformidade co disposto nos artigos 10.1º a) e 46.1º da Lei 29/1998, do 13 de xullo, reguladora da xurisdicción contencioso-administrativa, no prazo de dous meses contados a partir do día seguinte ó da notificación da dita resolución, ou ó da última publicación do presente acordo; se a resolución non fose expresa o prazo de interposición do recurso contencioso-administrativo será de seis meses, e contarase a partir do día seguinte a aquel en que debe entenderse desestimado o recurso potestativo de reposición interposto.</p>
<p>Advírtese que tamén se poderá interpor cualquera outro recurso que os interesados estimen pertinente.</p>
<p>Miño, 14 de agosto de 2002.</p>
<p>Deogracias Romeu López</p>
<p>Alcalde</p>

