---
date: '2020-05-04'
id: G0534-270420-0001
page: 18983
number: 84
agency: 'Consellería de Educación, Universidade e Formación Profesional'
section: III. Outras disposicións.
title: >-
  DECRETO 67/2020, do 12 de marzo, de creación do colexio de educación infantil
  e primaria Novo Mesoiro, no concello da Coruña.
range: Decreto
url: >-
  https://www.xunta.gal/dog/Publicados/2020/20200504/AnuncioG0534-270420-0001_gl.html
---
<p>O Estatuto de autonomía de Galicia, no seu artigo 31, establece que é competencia plena da Comunidade Autónoma de Galicia a regulación e administración do ensino en toda a súa extensión, niveis, graos, modalidades e especialidades, e o artigo 16.1.b) do Decreto 138/2018, do 8 de novembro, polo que se establece a estrutura orgánica da Consellería de Educación, Universidade e Formación Profesional (DOG núm. 219, do 16 de novembro), atribúe a competencia para elaborar propostas de creación de centros escolares á Dirección Xeral de Centros e Recursos Humanos.</p>
    <p>A creación deste centro docente de educación infantil e primaria mellorará as condicións de escolarización e a oferta educativa na zona de Mesoiro, no concello da Coruña. </p>
    <p>Na súa virtude, por proposta da conselleira de Educación, Universidade e Formación Profesional, en exercicio da facultade outorgada polo artigo 34 da Lei 1/1983, do 22 de febreiro, de normas reguladoras da Xunta e da súa Presidencia, logo de deliberación do Consello da Xunta na súa reunión do día doce de marzo de dous mil vinte,</p>
    <p class="dog-titulo">DISPOÑO:</p>
    <p>Artigo único. <em>Creación dun colexio de educación infantil e primaria</em></p>
    <p>Créase o colexio de educación infantil e primaria Novo Mesoiro, no concello da Coruña (código 15033228), con capacidade para 6 unidades de educación infantil e 12 unidades de educación primaria.</p>
    <p>Disposición adicional única. <em>Situación do profesorado</em></p>
    <p>A Consellería de Educación, Universidade e Formación Profesional determinará as necesidades de acordo coa normativa aplicable.</p>
    <p>Disposición derradeira primeira. <em>Desenvolvemento normativo</em></p>
    <p>Facúltase a persoa titular da consellería con competencias en materia de educación para ditar, no ámbito das súas competencias, as disposicións necesarias para executar e desenvolver este decreto.</p>
    <p>Disposición derradeira segunda. <em>Entrada en vigor</em></p>
    <p>Este decreto entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, doce de marzo de dous mil vinte</p>
    <footer><p>Alberto Núñez Feijóo<br>Presidente</p></footer>
    <p class="dog-firma-izq">Carmen Pomar Tojo<br>Conselleira de Educación, Universidade e Formación Profesional</p>

