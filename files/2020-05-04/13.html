---
date: '2020-05-04'
id: G0426-230420-0001
page: 19059
number: 84
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 20 de abril de 2020, da Xefatura Territorial de Ourense, polo que
  se somete a información pública o proxecto de repoboación forestal do monte
  veciñal en man común de Tameirón (código 11320080/2020) e o seu estudo de
  impacto ambiental ordinario, no concello da Gudiña.
range: Anuncio
url: >-
  https://www.xunta.gal/dog/Publicados/2020/20200504/AnuncioG0426-230420-0001_gl.html
---
<p>De conformidade co artigo 36 da Lei 21/2013, do 9 de decembro, de avaliación ambiental, sométese ao trámite de información pública o proxecto de repoboación forestal 11320080/2020, así como o estudo de impacto ambiental ordinario, do monte veciñal en man común de Tameirón, no concello da Gudiña.</p>
    <p>Durante o prazo de trinta (30) días hábiles contado desde o día seguinte ao da publicación deste anuncio no <em>Diario Oficial de Galicia</em>, a documentación está dispoñible ao público, para a súa consulta, nas oficinas do Servizo de Montes de Ourense (r/ Villaamil e Castro, s/n, 1º andar), das 9.00 ás 14.00 horas, de luns a venres, e na seguinte ligazón:</p>
    <p>https://mediorural.xunta.gal/gl/temas/desenvolvemento-rural/avaliacion-de-impacto-ambiental/informacion-publica-de-eia</p>
    <p>Para efectos deste expediente, o órgano substantivo é o Servizo de Montes de Ourense.</p>
    <p>Durante o prazo sinalado as alegacións, suxestións ou observacións serán dirixidas ao Servizo de Montes de Ourense a través de calquera rexistro dos previstos no artigo 16.4 da Lei 39/2015, do 1 de outubro, do procedemento administrativo común das administracións públicas.</p>
    <p>Ourense, 20 de abril de 2020</p>
    <footer><p>Yago Borrajo Sánchez<br>Xefe territorial de Ourense</p></footer>

