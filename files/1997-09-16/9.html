---
date: '1997-09-16'
id: A80E
page: 9
number: 178
agency: 'CONSELLERÍA DE AGRICULTURA, GANDERÍA E MONTES'
section: III. OUTRAS DISPOSICIÓNS
title: >-
  Orde do 25 de agosto de 1997 pola que se modifica a do 1 de abril de 1997,
  pola que se establece unha prima pola comercialización temperá de xatos.
range: Orde
url: 'https://www.xunta.gal/dog/Publicados/1997/19970916/AnuncioA80E_gl.html'
---
<p>A orde da Consellería de Agricultura, Gandería e Montes do 1 de abril de 1997, estableceu os mecanismos para a xestión da solicitude da prima de comercialización temperá de xatos no territorio da Comunidade Autónoma de Galicia, no marco do establecido no Regulamento 805/1968, do Consello do 27 de xuño, modificado polo Regulamento 2222/1996, do Consello, do 18 de novembro.</p>
<p>O apartado 5 do artigo 4 decies do Regulamento 805/1968, dispón que a comisión está habilitada para fixa-lo importe desta prima a un nivel adecuado para que poidan sacrificarse suficientes xatos en función das necesidades do mercado.</p>
<p>Neste sentido, o Regulamento 616/1997, do 8 de abril, polo que se modifica o Regulamento 3886/1992, da comisión, do 23 de decembro, modi</p>
<p>fica os importes unitarios da prima que se lle aplicará á comercialización temperá de xatos, e así o establece a orde do Ministerio de Agricultura, Pesca e Alimentación do 21 de maio de 1997.</p>
<p>Aínda tendo en conta a aplicabilidade directa dos regulamentos comunitarios e da normativa estatal, é conveniente a modificación da orde da Consellería de Agricultura, Gandería e Montes do 1 de abril de 1997, para unha mellor difusión.</p>
<p>Polo tanto, de acordo co disposto no artigo 30.1º.3 do Estatuto de Autonomía de Galicia, e en uso das facultades que me confire a Lei 1/19983, reguladora da Xunta de Galicia e do seu presidente, modificada pola Lei 11/1988, e o Decreto 205/1990, do 15 de marzo,</p>
<p>DISPOÑO:</p>
<p>Artigo único.-O artigo 5 da orde da Consellería de Agricultura, Gandería e Montes, do 1 de abril de 1997, queda redactado así:</p>
<p>«Artigo 5.-Importe da prima.</p>
<p>1. O importe da prima será, de acordo co establecido no artigo 50 do Regulamento (CEE) 3886/1992, de:</p>
<p>-65 ECU por animal, para os animais sacrificados ata o 31 de xaneiro de 1997.</p>
<p>-60 ECU por animal, para os animais sacrificados entre o 1 de febreiro e o 13 de abril de 1997.</p>
<p>-50 ECU por animal, para os animais sacrificados desde o 14 de abril de 1997, incluído.</p>
<p>2. Non obstante o anterior, estes importes serán incrementados nos seguintes casos:</p>
<p>a) Animais sacrificados entre o 20 de xaneiro e o 30 de abril de 1997:</p>
<p>-10 ECU, por canal dun peso non superior a 110 kg.</p>
<p>-5 ECU, por canal dun peso superior a 110 kg. pero non superior a 120 kg.</p>
<p>b) Animais sacrificados entre o 14 de abril e o 30 de xuño de 1997:</p>
<p>-30 ECU, por canal dun peso non superior a 110 kg.</p>
<p>-15 ECU, por canal dun peso superior a 110 kg, pero non superior a 120 kg.</p>
<p>c) Animais sacrificados entre o 1 de xullo e o 31 de decembro de 1997:</p>
<p>-15 ECU, por canal dun peso non superior a 110 kg.</p>
<p>-7,5 ECU, por canal dun peso superior a 110 kg., pero non superior a 120 kg.</p>
<p>O tipo de conversión aplicable ós importes mencionados será o vixente o primeiro día laborable do mes inmediatamente anterior a aquel no que o animal sexa sacrificado.</p>
<p>Non se aboarán primas para animais sacrificados despois do 30 de novembro de 1998».</p>
<p>Disposicións derradeiras</p>
<p>Entrada en vigor.</p>
<p>A presente orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 25 de agosto de 1997.</p>
<p>Tomás Pérez Vidal</p>
<p>Conselleiro de Agricultura, Gandería e Montes</p>
<p>5264</p>

