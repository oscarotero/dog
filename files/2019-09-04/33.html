---
date: '2019-09-04'
id: L189-130819-0001
page: 38758
number: 167
agency: Concello de Vedra
section: VI. Anuncios. b) Administración local.
title: >-
  ANUNCIO de aprobación definitiva do Plan especial de protección e integración
  paisaxística de actuación na ordenanza U.4 Predios singulares en solo urbano
  (Casa de Louzao).
range: Anuncio
url: >-
  https://www.xunta.gal/dog/Publicados/2019/20190904/AnuncioL189-130819-0001_gl.html
---
<p>Por acordo do Pleno do Concello, en sesión ordinaria do 29 de abril de 2019, aprobouse definitivamente o Plan especial de protección do PE-1, núcleo de Ponte Ulla, na parroquia de Ponte Ulla, neste termo municipal, nos termos do expediente tramitado e da documentación técnica redactada, o que se publica para os efectos do artigo 82 da Lei 2/2016, do 10 de febreiro, do solo de Galicia.</p>
    <p>En cumprimento do disposto no artigo 88 da mencionada Lei 2/2016, do 10 de febreiro, unha vez publicado o anuncio no DOG, remitirase ao órgano autonómico competente, para a súa inscrición no Rexistro de Planeamento de Galicia, un exemplar do plan especial debidamente dilixenciado. Cumpridos estes trámites, publicarase a normativa e ordenanzas no <em>Boletín Oficial </em>da provincia da Coruña.</p>
    <p>Notificarase individualmente a aprobación definitiva do plan especial aos titulares catastrais dos terreos afectados aos cales se lles notificou a aprobación inicial, de conformidade co disposto no artigo 186 do Decreto 143/2016, do 22 de setembro, polo que se aproba o Regulamento da Lei 2/2016, do 10 de febreiro. O contido do plan quedará á disposición do público na web do concello https://www.concellodevedra.es/.</p>
    <p>Contra o acordo de aprobación definitiva, en aplicación do artigo 112.3 da Lei 39/2015, do 1 de outubro, do procedemento administrativo común das administracións públicas, e dado que se aproba unha disposición de carácter xeral, poderá interporse recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, no prazo de dous meses contado desde o día seguinte ao da publicación deste anuncio, de conformidade co artigo 46 da Lei 29/1998, do 13 de xullo, da xurisdición contencioso-administrativa. Todo iso sen prexuízo de que se poida interpor calquera outro recurso que se entenda máis procedente e sexa conforme dereito.</p>
    <p>Vedra, 23 de maio de 2019</p>
    <footer><p>Mª Jesús Piñeiro Caldelas<br>Alcaldesa accidental</p></footer>

