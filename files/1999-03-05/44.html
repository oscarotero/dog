---
date: '1999-03-05'
id: 4C7A
page: 2
number: 45
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 23 de febreiro de 1999, da Dirección Xeral de Montes e Medio
  Ambiente Natural, pola que se anuncia a exposición da lista de solicitudes con
  defectos de documentación correspondentes á provincia de Lugo, presentadas ó
  abeiro da Orde do 15 de xuño de 1998, de axudas a medidas forestais na
  agricultura.
range: Resolución
url: 'https://www.xunta.gal/dog/Publicados/1999/19990305/Anuncio4C7A_gl.html'
---
<p>O artigo 10.1º da Orde do 15 de xuño de 1998, de axudas a medidas forestais na agricultura (DOG do 17 de xuño) establece que, unha vez revisadas as solicitudes presentadas, serán expostos nos taboleiros de anuncios dos servicios provinciais de Montes e Industrias Forestais correspondentes as listas de solicitudes que presentan defectos de documentación, co fin de que os interesados poidan achegar aqueles documentos que falten e/ou emendar aqueloutros que non estean debidamente cubertos.</p>
<p>Por iso, para tal efecto,</p>
<p>RESOLVO:</p>
<p>Artigo único.</p>
<p>a) A partir do día seguinte o da publicación da presente resolución no Diario Oficial de Galicia, será exposta ó publico, durante dez días, no taboleiro de anuncios do Servicio Provincial de Montes e Industrias Forestais de Lugo, a lista de solicitudes con defectos de documentación, na que se indicará, ademais, os erros e/ou omisións que deberán ser corrixidos.</p>
<p>b) Dentro do citado prazo de dez días, os afectados poderán comparecer no servicio provincial de Montes e Industrias Forestais e disporán doutro prazo de dez días, contado a partir do seguinte ó da súa comparecencia no servicio provincial, para emenda-los defectos de documentación que afecten os seus expedientes.</p>
<p>c) No caso contrario, o seu expediente será arquivado sen máis trámite, de acordo co previsto no devandito artigo 10.1º da devandita orde.</p>
<p>d) Esta resolución serviralles de notificación ós interesados.</p>
<p>Santiago de Compostela, 23 de febreiro de 1999.</p>
<p>Tomás Fernández-Couto Juanas</p>
<p>Director xeral de Montes e Medio Ambiente Natural</p>

