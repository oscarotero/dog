---
date: '2017-08-04'
id: G0244-260717-0003
page: 36785
number: 148
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  EXTRACTO da Orde do 20 de xullo de 2017 pola que se aproban as bases
  reguladoras e se convoca a XX edición do Premio Manuel Colmeiro, para
  traballos de investigación que teñan como obxecto a Administración pública de
  Galicia.
range: Orde
url: >-
  https://www.xunta.gal/dog/Publicados/2017/20170804/AnuncioG0244-260717-0003_gl.html
---
<p>BDNS (identif.): 358284.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index):</p>
    <p>Primeiro. Entidades beneficiarias</p>
    <p>Poderán participar nesta convocatoria persoas individuais ou grupos de traballo de calquera nacionalidade dos Estados membros da Unión Europea. Gardarase reserva sobre a identidade de cantas persoas participen no premio e unicamente serán obxecto de publicidade o nome e apelidos da persoa ou persoas gañadoras do premio.</p>
    <p>Non poderán acceder a este premio as persoas que se atopen afectadas por algunha das circunstancias previstas nos artigos 10.2 e 10.3 da Lei 9/2007, do 13 de xuño, de subvencións de Galicia.</p>
    <p>Segundo. Obxecto</p>
    <p>O obxecto do premio é fomentar e distinguir traballos de estudo e investigación sobre as administracións territoriais, institucionais e os entes públicos instrumentais do sector público da Comunidade Autónoma. Os traballos poderán versar sobre a súa organización, estrutura, funcións e/ou ámbitos competenciais (código do procedemento PR771A).</p>
    <p>Terceiro. Bases reguladoras</p>
    <p>As bases que rexerán esta convocatoria serán as contidas na Orde do 20 de xullo de 2017 pola que se aproban as bases reguladoras e se convoca a XX edición do Premio Manuel Colmeiro, para traballos de investigación que teñan como obxecto a Administración pública de Galicia.</p>
    <p>As bases publicaranse no Diario Oficial de Galicia.</p>
    <p>Cuarto. Contía</p>
    <p>A dotación económica do premio é de 3.500 euros. Esta cantidade será imputada aos orzamentos xerais da Comunidade Autónoma de Galicia para o exercicio 2017 con cargo á aplicación orzamentaria da EGAP 05.80.122B.4800. </p>
    <p>Quinta. Prazo de presentación de solicitudes</p>
    <p>O prazo de presentación das solicitudes e dos traballos comezará coa entrada en vigor da orde pola que se convoca o premio e finalizará o 31 de outubro de 2017.</p>
    <p>Sexta. Outros datos</p>
    <p>A presentación das solicitudes, xunto co traballo de investigación, realizarase obrigatoriamente mediante medios electrónicos na sede electrónica da Xunta de Galicia, https://sede.xunta.gal. A solicitude, axustada ao modelo normalizado e dispoñible na sede electrónica da Xunta de Galicia (https//sede.xunta.gal) co código PR771A, deberá ser asinada electronicamente pola persoa solicitante ou representante ou por aquela que se responsabilice da dirección do grupo de traballo, se é o caso. </p>
    <p>Santiago de Compostela, 20 de xullo de 2017</p>
    <footer><p>Beatriz Cuiña Barja<br>Secretaria xeral técnica da Consellería de Presidencia,<br>Administracións Públicas e Xustiza</p></footer>

