---
date: '2017-08-04'
id: O143-180717-0002
page: 37066
number: 148
agency: Augas de Galicia
section: VI. Anuncios. a) Administración autonómica.
title: >-
  RESOLUCIÓN do 17 de xullo de 2017 pola que se fai público o cofinanciamento do
  contrato de servizo de valoración do impacto ambiental dos sistemas de
  depuración de augas residuais urbanas de Cullergondo. Proxecto Life+Política e
  Gobernanza Ambientais, solucións sustentables para pequenos abastecementos de
  auga, denominado Life Rural Supplies (clave GA.17018).
range: Resolución
url: >-
  https://www.xunta.gal/dog/Publicados/2017/20170804/AnuncioO143-180717-0002_gl.html
---
<footer><p><img src="/dog/Publicados/2017/20170804/AnuncioO143-180717-0002_gl-web-images/Logo%20Life%20Rural%20Suppli_fmt.jpeg" alt="missing image file"></p></footer>
    <p>De conformidade coa normativa da Unión Europea reguladora dos fondos europeos procédese a dar publicidade ao cofinanciamento europeo, para os efectos do cumprimento da obriga de información e publicidade establecida na regulación europea sobre os fondos e, en xeral, do disposto na demais normativa que resulte de aplicación na materia e ao abeiro do previsto na Lei 9/2010, do 4 de novembro, de augas de Galicia, e no Decreto 32/2012, do 12 de xaneiro, polo que se aproba o estatuto da entidade pública Augas de Galicia, da seguinte actuación:</p>
    <p>1) Entidade adxudicadora:</p>
    <p>Organismo: Augas de Galicia.</p>
    <p>Dependencia que tramita o expediente: Contratación.</p>
    <p>Tipo de contrato: servizo.</p>
    <p>Tramitación: ordinaria.</p>
    <p>Procedemento: gasto menor.</p>
    <p>2) Obxecto do contrato:</p>
    <p>Título: servizo de valoración do impacto ambiental dos sistemas de depuración de augas residuais urbanas de Cullergondo. Abegondo (A Coruña).</p>
    <p>Clave do expediente: GA.17018.</p>
    <p>CPV (referencia de nomenclatura): 71356000-8.</p>
    <p>Orzamento base. Importe neto: 2.722,72 euros. Importe total: 3.294,49 euros.</p>
    <p>Prazo de execución: dos (2) meses.</p>
    <p>Importe da oferta. Importe neto: 2.595,00 euros. Importe total: 3.139,95 euros.</p>
    <p>Empresa: Avanza-Lab Inspección y Control, S.L.U.</p>
    <p>3) Cofinanciamento da Unión Europea:</p>
    <p>A actuación referida no punto 2) cofinanciarase coa contribución do instrumento financeiro LIFE da Unión Europea, que poderá alcanzar ata a porcentaxe máxima do 50 % dos gastos do proxecto, a través dos fondos LIFE + Política e Gobernanza Ambientais, que teñen por finalidade o cofinanciamento de accións e proxectos que contribúen ao desenvolvemento de conceptos políticos, tecnoloxías, métodos e instrumentos innovadores, dentro do proxecto aprobado LIFE12/ENV/ES/000557, Solucións sustentables para pequenos abastecementos de auga (Life Rural Supplies), no eido da acción C.1: «Plan de seguimento para a medición do impacto do proxecto sobre os problemas ambientais abordados». Nos proxectos LIFE + Política e Gobernanza Ambientais aprobados para o seu cofinanciamento comunitario o 7 de agosto de 2013, o beneficiario coordinador é o Concello de Abegondo e os participantes como socios beneficiarios Augas de Galicia e a Consellería de Sanidade.</p>
    <p>Santiago de Compostela, 17 de xullo de 2017</p>
    <footer><p>A presidenta de Augas de Galicia<br>P.D. (Resolución do 30.1.2012; DOG núm. 21, do 31 de xaneiro)<br>Roberto Rodríguez Martínez<br>Director de Augas de Galicia</p></footer>

