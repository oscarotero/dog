---
date: '2014-04-09'
id: CA04-210314-0002
page: 15986
number: 69
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 17 de marzo de 2014, da Xefatura Territorial de Ourense, pola
  que se autoriza e se aproba o proxecto de execución dunha instalación
  eléctrica no concello de Ourense (expediente IN407A 2014/3-3).
range: Resolución
url: >-
  https://www.xunta.gal/dog/Publicados/2014/20140409/AnuncioCA04-210314-0002_gl.html
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a continuación se describe:</p>
    <p>Solicitante: Unión Fenosa Distribución, S.A.</p>
    <p>Domicilio social: A Batundeira 2, 32960 Velle.</p>
    <p>Denominación: LMT, CT e RBT Sartédigos II.</p>
    <p>Situación: Ourense-Coles.</p>
    <p>Características técnicas:</p>
    <p>LMT subterránea, a 20 kV, de 987 m con condutor RHZ1-12/20 KV-3×150 AL, con orixe na LMT ao CT Sartédigos I con paso aéreo a subterráneo, e remate no CT proxectado Sartédigos II, de 160 kVA e R/T 20.000/400-230 V.</p>
    <p>RBT aerosubterránea de 940 m en aéreo, con condutor RZ, e 52 m en subterráneo, con condutor XZ1, derivada do CT proxectado.</p>
    <p>Orzamento: 171.831,01 euros.</p>
    <p>Vistas as alegacións presentadas por Eladio Fernández Hermida, quen solicita que a empresa considere outro punto para situar o centro de transformación, xa que no lugar previsto en proxecto para aquel se ve afectado o acceso á súa propiedade, así como a contestación a aquelas alegacións dadas por Unión Fenosa Distribución, S.A.</p>
    <p>Cumpridos os trámites ordenados na Lei 24/2013, do 27 de decembro, do sector eléctrico, e no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da dita instalación, asinado o 25.11.2013 polo enxeñeiro industrial colexiado nº 2633 do ICOIIG, con visado nº 20132685, do 20.12.2013, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente. Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>Desestimar as alegacións presentadas á vista dos acordos asinados pola distribuidora e considerando tamén que, como sinala aquela, a instalación do CT non impide en ningún caso a pasaxe á parcela do reclamante.</p>
    <p>Contra esta resolución poderá interpoñer recurso de alzada ante o conselleiro de Economía e Industria no prazo dun mes contado a partir do día seguinte ao da notificación ou publicación desta resolución; tamén poderá interpoñer calquera outro recurso que estime pertinente ao seu dereito.</p>
    <p>Ourense, 17 de marzo de 2014</p>
    <footer><p>P.S.L. (Decreto 110/2013, do 4 de xullo)<br>Alfonso Tomás Paz Doniz<br>Xefe do Servizo de Administración Industrial</p></footer>

