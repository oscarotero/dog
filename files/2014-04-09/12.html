---
date: '2014-04-09'
id: G2018-310314-0003
page: 15931
number: 69
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 25 de marzo de 2014 pola que se aproban e fan públicas as
  listaxes definitivas de persoas admitidas e excluídas e se convocan as persoas
  aspirantes pola quenda de promoción interna á realización do segundo exercicio
  do proceso selectivo para cubrir unha praza da categoría profesional técnico/a
  de prevención de riscos laborais, nas especialidades de seguridade no traballo
  ou hixiene industrial ou ergonomía e psicosocioloxía aplicada, grupo II, desta
  universidade.
range: Resolución
url: >-
  https://www.xunta.gal/dog/Publicados/2014/20140409/AnuncioG2018-310314-0003_gl.html
---
<p>Por Resolución do 7 de outubro de 2013 (DOG do 24 de outubro e BOE do 22 de novembro) convocáronse probas selectivas para cubrir unha praza da categoría profesional técnico/a de prevención de riscos laborais, nas especialidades de seguridade no traballo ou hixiene industrial ou ergonomía e psicosocioloxía aplicada, grupo II, pola quenda de promoción interna e pola quenda de acceso libre. </p>
    <p>Por Resolución do 15 de xaneiro de 2014 (DOG do 30 de xaneiro) aprobouse a relación provisional de persoas aspirantes admitidas e excluídas nas mencionadas probas selectivas e fixouse un prazo para emendar os defectos que motivaran a exclusión ou omisión.</p>
    <p>Rematado o dito prazo e consonte o establecido na base 4.4 da convocatoria, o reitor </p>
    <h2>RESOLVE:</h2>
    <p>Primeiro. Declarar aprobadas e facer públicas as listaxes definitivas de persoas admitidas e excluídas polas quendas de promoción interna e de acceso libre ás citadas probas.</p>
    <p>Segundo. Indicar que as listaxes definitivas de persoas aspirantes admitidas e excluídas están expostas nos taboleiros de anuncios da Reitoría, da Casa da Balconada, do Edificio de Servizos Administrativos e Biblioteca Intercentros e na web:</p>
    <p>http://www1.usc.es/webpas/SPAS/Laborais/Indice.htm </p>
    <p>Terceiro. Todas as persoas aspirantes admitidas pola quenda de promoción interna, están exentas de realizar o primeiro exercicio, por aplicación do previsto no punto 3.1 da convocatoria. </p>
    <p>Cuarto. Convocar as persoas aspirantes admitidas pola quenda de promoción interna para a realización do segundo exercicio da fase de oposición, o día 5 de maio, ás 9.00 horas, no Servizo de Normalización Lingüística, Vivendas dos Catedráticos, Campus Vida, Santiago de Compostela. </p>
    <p>A publicación dos sucesivos anuncios de realización dos demais exercicios será efectuada polo tribunal, nos locais onde se realizase o primeiro deles, na Reitoría da Universidade e na páxina web:</p>
    <p>http://www.usc.es/gl/goberno/xerencia/selecciondepersoal.html</p>
    <p>De non se cubrir a vacante por promoción interna, as persoas aspirantes admitidas pola quenda de acceso libre serán convocadas para a realización do primeiro exercicio da primeira fase mediante resolución reitoral, na cal se indicará o día, a hora e o lugar e que se publicará no Diario Oficial de Galicia.</p>
    <p>Contra a presente resolución, que esgota a vía administrativa, poderase interpoñer recurso contencioso-administrativo ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán interpoñer recurso potestativo de reposición no prazo dun mes ante o órgano que a ditou. Neste caso non se poderá interpoñer o recurso contencioso-administrativo antedito mentres non recaia resolución expresa ou presunta do recurso administrativo de reposición, ao abeiro dos artigos 116 e seguintes da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
    <p>Santiago de Compostela, 25 de marzo de 2014</p>
    <footer><p>Juan José Casares Long<br>Reitor da Universidade de Santiago de Compostela</p></footer>

