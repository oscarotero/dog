---
date: '2014-04-09'
id: L254-200314-0001
page: 16058
number: 69
agency: Concello de Tomiño
section: VI. Anuncios. b) Administración local.
title: >-
  ANUNCIO do 19 de marzo de 2014 sobre o trámite para a creación da bandeira
  deste concello.
range: Edicto
url: >-
  https://www.xunta.gal/dog/Publicados/2014/20140409/AnuncioL254-200314-0001_gl.html
---
<p>O Concello de Tomiño, mediante acordo adoptado no seu pleno do pasado 27 de febreiro, acordou iniciar o trámite correspondente para a creación da bandeira deste concello a teor do disposto na Lei 5/1997, do 22 de xullo.</p>
    <p>Dado que non se ten constancia de antecedentes ao respecto non se redactará, en principio, memoria histórico-heráldica e/ou vexilolóxica subscrita por un especialista, encomendando, se é o caso, á Comisión Heráldica a que faga a correspondente proposta que deberá ser aprobada igualmente polo Pleno deste concello.</p>
    <p>O acordo plenario a que se refire o punto anterior, polo presente edicto sométese ao trámite de información pública polo prazo dun mes mediante a publicación deste anuncio no Diario Oficial de Galicia e no taboleiro de edictos co obxecto de que se poidan efectuar alegacións ao citado acordo.</p>
    <p>O Pleno deste concello resolverá as alegacións e remitirá todo o actuado a Comisión Heráldica creada polo Decreto 258/1992, do 10 de setembro, como órgano consultivo da Xunta de Galicia, a quen lle corresponde emitir informe vinculante nos procedementos de aprobación, modificación, ou rehabilitación de brasóns ou bandeiras das entidades locais, co obxecto de que faga a correspondente proposta que deberá ser aprobada igualmente polo Pleno deste concello. </p>
    <p>Tomiño, 19 de marzo de 2014</p>
    <footer><p>Sandra González Álvarez<br>Alcaldesa</p></footer>

