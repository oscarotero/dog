---
date: '2022-05-30'
id: G0596-120522-0006
page: 31717
number: 102
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 6 de maio de 2022, da Xefatura Territorial de Lugo, pola que se
  concede a autorización administrativa previa e de construción dunha
  instalación eléctrica no concello de Viveiro (expediente IN407A 2021-95 AT).
range: Resolución
url: >-
  https://www.xunta.gal/dog/Publicados/2022/20220530/AnuncioG0596-120522-0006_gl.html
---
<p>Visto o expediente para outorgamento da autorización administrativa previa e de construción da instalación eléctrica que a seguir se describe:</p>
    <p>Peticionaria: Begasa.</p>
    <p>Domicilio social: rúa Aller Ulloa, Ramón María, 9, 27003 Lugo.</p>
    <p>Denominación: peche de anel LAT 20kV Covas.</p>
    <p>Situación: concello de Viveiro.</p>
    <p>Características técnicas principais:</p>
    <p>• Liña soterrada de alta tensión peche de anel a 20 kV, con orixe no CT 13720 Congostras e final no CT 6325 Motel 1, cunha lonxitude de 1.250 metros en condutor RHZ1-240 mm. </p>
    <p>• Reforma e automatización do CT 13720 Congostra, consistente na substitución das celas actuais por catro celas de liña motorizadas e telemandadas e unha cela de protección; todas elas con corte en SF6.</p>
    <p>• Reforma e automatización do CT 6325 Motel 1, consistente na substitución das celas actuais por tres celas de liña motorizadas e telemandadas, unha cela de protección e unha de interruptor automático todas elas con corte en SF6.</p>
    <p>Finalidade da instalación: mellora de instalacións.</p>
    <p>Orzamento: 112.611,29 euros.</p>
    <p>Documentación que se acompaña:</p>
    <p>• Separata para o Concello de Viveiro.</p>
    <p>Esta xefatura territorial, de acordo coas competencias que resultan do Decreto 230/2020, do 23 de decembro, polo que se establece a estrutura orgánica da consellería, e tendo en conta o Decreto 9/2017, do 12 de xaneiro, sobre órganos competentes para autorización de instalacións eléctricas na Comunidade Autónoma de Galicia, resolve:</p>
    <p>En relación coa instalación de alta tensión, conceder a autorización administrativa previa e de construción a ditas instalacións sen prexuízo de terceiros e con independencia das autorizacións que sexan necesarias para a execución da obra por parte doutros órganos da Administración, condicionado ao cumprimento das seguintes condicións:</p>
    <p>Primeira. As instalacións deberán axustarse na súa execución ao disposto no citado proxecto de execución, e a dirección de obra deberá realizarse por técnico competente.</p>
    <p>Segunda. A peticionaria asegurará o mantemento e vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade.</p>
    <p>Terceira. En todo momento deberanse cumprir as normativas e directrices vixentes que sexan de aplicación, en particular, canto establece a Lei 24/2013, do 26 de decembro, do sector eléctrico; o Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas da alta tensión e as súas instrucións técnicas complementarias, e o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución poderase interpor recurso de alzada ante o vicepresidente segundo e conselleiro de Economía, Empresa e Innovación no prazo dun mes, a partir do día seguinte ao da notificación ou publicación desta resolución; tamén se poderá interpor calquera outro recurso que se considere pertinente ao seu dereito.</p>
    <p>Lugo, 6 de maio de 2022</p>
    <footer><p>Gustavo José Casasola de Cabo<br>Xefe territorial de Lugo</p></footer>

