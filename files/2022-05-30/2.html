---
date: '2022-05-30'
id: G0597-190522-0001
page: 31464
number: 102
agency: Consellería de Facenda e Administración Pública
section: III. Outras disposicións.
title: >-
  ORDE do 16 de maio de 2022 pola que se acorda a adxudicación do procedemento
  de alleamento, mediante poxa pública, de 846,5 gramos de granalla de ouro da
  Administración xeral da Comunidade Autónoma de Galicia procedente dunha
  herdanza ab intestato.
range: Orde
url: >-
  https://www.xunta.gal/dog/Publicados/2022/20220530/AnuncioG0597-190522-0001_gl.html
---
<p>Pola Orde da Consellería de Facenda e Administración Pública do 17 de febreiro de 2021 acordouse o alleamento, mediante poxa, de 846,5 gramos de granalla de ouro puro de 999,99 milésimas.</p>
    <p>Logo de publicarse no <em>Diario Oficial de Galicia</em> núm. 61, do 29 de marzo de 2022, e nun xornal de ampla difusión (<em>La Voz de Galicia</em>, do mesmo día) o Anuncio do 14 de marzo de 2022, da Secretaría Xeral Técnica e do Patrimonio, de alleamento do citado ben, o 11 de maio de 2022 tivo lugar a poxa pública anunciada, co que á vista da acta da mesa de contratación, de conformidade co disposto no artigo 70 do Decreto 50/1989, polo que se aproba o Regulamento de patrimonio da Comunidade Autónoma de Galicia, e tras a proposta da Secretaría Xeral Técnica e do Patrimonio,</p>
    <h2>DISPOÑO:</h2>
    <p>Primeiro. Aprobar a seguinte adxudicación:</p>
    <p>A José Luis Tusset Bertoa, polo prezo de trinta e nove mil cen euros (39.100 €), o lote consistente en 846,5 gramos de granalla de ouro puro de 999,99 milésimas.</p>
    <p>Segundo. O pagamento do prezo deste ben adxudicado efectuarase segundo o estipulado no artigo 70.3 do Decreto 50/1989, do 9 de marzo, polo que se aproba o Regulamento do patrimonio da Comunidade Autónoma de Galicia.</p>
    <p>Terceiro. A venda formalizarase en documento administrativo que se poderá elevar a escritura pública por solicitude do comprador e á súa custa. Os tributos derivados da transmisión serán exixidos conforme o disposto na lexislación tributaria. Así mesmo, queda a cargo do adxudicatario o pagamento dos custos dos anuncios que se producisen neste procedemento de alleamento.</p>
    <p>Cuarto. Contra esta resolución, que pon fin á vía administrativa, poderase interpoñer recurso potestativo de reposición perante esta consellería no prazo dun mes, contado desde o día seguinte ao da súa publicación no <em>Diario Oficial de Galicia</em>, ou recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia, no prazo de dous meses.</p>
    <p>Santiago de Compostela, 16 de maio de 2022</p>
    <footer><p>O conselleiro de Facenda e Administración Pública<br>P.D. (Orde do 15.12.2021, DOG do 24 de decembro)<br>Jorge Atán Castro<br>Secretario xeral técnico e do Patrimonio<br>da Consellería de Facenda e Administración Pública</p></footer>

