---
date: '2021-02-11'
id: G2169-210121-0001
page: 8862
number: 28
agency: Xulgado de Primeira Instancia número 2 de Santiago de Compostela
section: V. Administración de xustiza.
title: EDICTO (267/2019).
range: Edicto
url: >-
  https://www.xunta.gal/dog/Publicados/2021/20210211/AnuncioG2169-210121-0001_gl.html
---
<p>María del Carmen Vázquez Rodríguez, letrada da Administración de xustiza do Xulgado de Primeira Instancia número 2 de Santiago de Compostela, polo presente anuncio:</p>
    <p>No presente procedemento seguido por instancia de Grupo Construnor Estructuras, S.L. fronte a Inversiones Inmobiliarias Canvives, S.L., Entidad Urbanística de Gestión del Suelo Urbanizable URB-1 Villa Amalia, Sociedad de Gestión de Activos Procedentes de la Reestructuración Bancaria, S.A. ditouse sentenza, cuxo teor literal é o seguinte:</p>
    <p>Sentenza número 151/2020.</p>
    <p>Xuízo ordinario número 267/2019.</p>
    <p>Maxistrada xuíza: María Jesús Sánchez Carbajales.</p>
    <p>Demandante: Grupo Construnor Estructuras, S.L., en situación concursal en liquidación.</p>
    <p>Avogado: Sr. Paz Costas.</p>
    <p>Procurador: Sr. Regueiro Muñoz.</p>
    <p>Demandado 1: Sociedad de Gestión de Activos Procedentes de la Reestructuración Bancaria (SAREB).</p>
    <p>Avogado: Sr. Cabacas García.</p>
    <p>Procurador: Sra. Goimil Martínez.</p>
    <p>Demandado 2: Inversiones Inmobiliarias Canvives, S.L.</p>
    <p>Avogado: Sr. Sánchez-Casas Arrarás.</p>
    <p>Procurador: Sr. Paz Montero.</p>
    <p>Demandado 3: Entidad Urbanística de Gestión del Suelo Urbanizable URB-1 Villa Amalia (en rebeldía).</p>
    <p>Obxecto: reclamación de cantidade.</p>
    <p>En Santiago de Compostela o 28 de decembro de 2020.</p>
    <p>Resolución:</p>
    <p>Estimo parcialmente a demanda interposta por Grupo Construnor Estructuras, S.L., en situación concursal en liquidación contra Entidad Urbanística de Gestion del Suelo Urbanizable URB-1 Villa Amalia, Sociedad de Gestión de Activos Procedentes de la Reestructuración Bancaria, S.A. e Inversiones Inmobiliarias Canvives, S.A. e, en consecuencia, declaro que as demandadas deben solidariamente á demandante a cantidade de 1.372.446,35 euros, e condeno solidariamente as demandadas ao seu pagamento á parte demandante. Todo iso con aplicación do artigo 576 da LAC desde a data da sentenza. En canto ás custas do proceso, non procede a súa imposición.</p>
    <p>Notifíquese esta resolución ás partes coa indicación de que non é firme e que contra ela poderá interpoñerse recurso de apelación ante a Sala do Civil da Audiencia Provincial, recurso que deberá presentarse neste xulgado no prazo de vinte días desde a súa notificación.</p>
    <p>Por exixilo así a disposición adicional décimo quinta da Lei orgánica 6/1985, do 1 de xullo, do poder xudicial, a interposición de recurso contra a anterior resolución exixe a constitución dun depósito de 50 €. Están exceptuadas da obriga de constituír o depósito as partes que teñan recoñecido o dereito de asistencia xurídica gratuíta.</p>
    <p>Expídase testemuño da presente resolución para a súa unión aos autos principais e lévese o orixinal ao libro de sentenzas deste xulgado.</p>
    <p>Así por esta miña sentenza, pronúncioo, mándoo e asínoo, María Jesús Sánchez Carbajales, maxistrada xuíza do Xulgado de Primeira Instancia número 2 de Santiago de Compostela.</p>
    <p>Publicación. No mesmo día, en audiencia pública, foi lida e publicada a anterior sentenza pola xuíz que a ditou. Dou fe.</p>
    <p>E encontrándose o devandito demandado, Entidad Urbanística de Gestión del Suelo Urbanizable URB-1 Villa Amalia, en paradoiro descoñecido, expídese o presente co fin de que sirva de notificación en forma a este.</p>
    <footer><p>Santiago de Compostela, 4 de xaneiro de 2021<br>O/a letrado/a da Administración de xustiza</p></footer>

