---
date: '2013-11-12'
id: CA04-231013-0007
page: 44072
number: 216
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 14 de outubro de 2013, da Xefatura Territorial da Coruña, pola
  que se autoriza administrativamente e se aproba o proxecto de execución dunha
  instalación eléctrica no concello de Ferrol (expediente IN407A 69/2013).
range: Resolución
url: >-
  https://www.xunta.gal/dog/Publicados/2013/20131112/AnuncioCA04-231013-0007_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: avda. de Arteixo, 171, 15007 A Coruña.</p>
    <p>Denominación: LMTS, CT e RBT Vila da Area-Xuncal-Covas-Vilar.</p>
    <p>Situación: concello de Ferrol.</p>
    <p>Características técnicas: </p>
    <p>Liña de media tensión soterrada a CS Vila da Area, a 15/20 kV, cunha lonxitude de 0,012 km, con orixe no paso aero-soterrado que se realizará na LMTA SMR-706 «Base naval 06», tramo entre o CT Tras do Outeiro (expediente 33.988) e o CT Vila da Area (expediente 7.506), en condutor RHZ1-2OL-12/20 kV-3(1x240) Al, e final en cela de liña en CS Vila da Area proxectado.</p>
    <p>Liña de media tensión soterrada CS Vila da Area proxectado a LMT, CT San Xurxo (expediente 30.050), a 15/20 kV, cunha lonxitude de 0,022 km, con orixe en cela de liña en CS Vila da Area proxectado, en condutor RHZ1-2OL-12/20 kV-3(1x240) Al, e final en paso aero-soterrado que se realizará na LMTA SMR-706 «Base naval 06», tramo entre o CT Vila da Area (expediente 7.506) e o CT San Xurxo (expediente 30.050).</p>
    <p>Liña de media tensión soterrada CS Vila da Area proxectado a CT Xuncal (proxectado), a 15/20 kV, cunha lonxitude de 2,886 km, con orixe en cela de liña en CS Vila da Area proxectado, en condutor RHZ1-2OL-12/20 kV-3(1x240) Al, e final en cela de liña en CT Xuncal (proxectado).</p>
    <p>Liña de media tensión soterrada a CT Xuncal (proxectado) a LMT, CT Corrás (expediente 29.714), a 15/20 kV, cunha lonxitude de 0,114 km, con orixe en cela de liña en CT Xuncal proxectado, en condutor RHZ1-2OL-12/20 kV-3(1x240) Al, e final en paso aero-soterrado que se realizará na derivada a LMTA ao CT Corrás (expediente 29.714).</p>
    <p>Liña de media tensión soterrada a CT Xuncal (proxectado) a CT Covas-Vilar (expediente 52.371), a 15/20 kV, cunha lonxitude de 1,518 km, con orixe en cela de liña en CT Xuncal proxectado, en condutor RHZ1-2OL-12/20 kV-3(1x240) Al, e final en cela de liña existente en CT Covas-Vilar (expediente 52.371).</p>
    <p>Liña de media tensión aérea a CT Corrás (expediente 29.714), a 15/20 kV, cunha lonxitude de 0,147 km (que se retensará), con orixe na LMTA SMR-706 «Base naval 06», tramo derivada ao CT Corrás (expediente 29.714), en condutor LA-56/54,6 mm2 (van que se retensará), e final no CT Corrás (expediente 29.714).</p>
    <p>Liña de media tensión aérea a CT As Pozas a 15/20 kV, cunha lonxitude de 0,034 km (que se retensará), con orixe na LMTA SMR-703 «Covas-Mandiá 23», tramo sentido ao CT As Pozas, en condutor RHVS-95 (van que se retensará), e final no CTI As Pozas.</p>
    <p>Centro de seccionamento proxectado Vila da Area 3L, manobra exterior.</p>
    <p>Centro de transformación intemperie Xuncal, cunha potencia de 160 kVA, e unha relación de transformación de 15.000/400-230 V.</p>
    <p>Cumpridos os trámites ordenados na Lei 54/1997, do 27 de novembro (BOE nº 285), do sector eléctrico, e no título VII, capítulo II do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da dita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>A instalación executarase nun prazo non superior a un ano, contado a partir da data desta resolución.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>A Coruña, 14 de outubro de 2013</p>
    <footer><p>Susana Vázquez Romero<br>Xefa territorial da Coruña</p></footer>

