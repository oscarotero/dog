---
date: '2013-11-12'
id: G0007-221013-0003
page: 44053
number: 216
agency: Xulgado do Social número 3 de Santiago de Compostela
section: V. Administración de xustiza.
title: EDICTO (967/2012).
range: Edicto
url: >-
  https://www.xunta.gal/dog/Publicados/2013/20131112/AnuncioG0007-221013-0003_gl.html
---
<p>Susana Varela Amboage, secretaria xudicial do Xulgado do Social número 3 de Santiago de Compostela, fago saber:</p>
    <p>Que no procedemento de despedimento/cesamentos en xeral 967/2012 deste xulgado do social, seguido por instancia de Jaime Liñares Manteiga contra a empresa Agrupación de Comerciantes de Santiago, Antonio Pérez Casas, José Antonio López Gómez, José Cortes Prado, José Chaves Vites, Fogasa (Fondo de Garantía Salarial), sobre ordinario, ditáronse as seguintes resolucións: Dilixencia de ordenación de data 9.7.2013 e Decreto de data 23.7.2013.</p>
    <p>Dilixencia de ordenación</p>
    <p>Secretaria xudicial: Susana Varela Amboage</p>
    <p>Santiago de Compostela, 9 de xullo de 2013</p>
    <p>Jaime Liñares Manteiga, con data 9.7.2013 presentou recurso de reposición contra a dilixencia de ordenación de data 5.7.2013, e de conformidade co establecido no artigo 185.3 da LPL, acordo:</p>
    <p>Admitir a trámite o dito recurso e dar traslado de copia do presentado ás outras partes para que no prazo de tres días o impugnen se así lles convén.</p>
    <p>Notifíqueselles ás partes, facéndolles saber que en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial as partes ou interesados e, de ser o caso, os profesionais designados sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas ata que non sexan facilitados outros datos alternativos, e será carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación: mediante recurso de reposición, que se interporá ante quen dita esta resolución, no prazo de tres días hábiles seguintes á súa notificación, con expresión da infracción que a xuízo do recorrente contén esta, sen que a interposición do recurso teña efectos suspensivos con respecto á resolución impugnada.</p>
    <footer><p>A secretaria xudicial</p></footer>
    <p>Decreto</p>
    <p>Secretaria xudicial: Susana Varela Amboage.</p>
    <p>Santiago de Compostela, 23 de xullo de 2013</p>
    <p>Feitos:</p>
    <p>Primeiro. Con data 5 de xullo de 2013 dítase no presente procedemento dilixencia de ordenación na cal se ten por ampliada a demanda fronte ás persoas relacionadas nela e requírese a parte demandante co fin de que achegue nove copias da demanda para a súa remisión ás novas codemandadas.</p>
    <p>Segundo. Fronte á dilixencia mencionada, a parte demandante interpuxo recurso de reposición por medio de escrito de data 9 de xullo de 2013; do dito recurso conferiuse o oportuno traslado ás demais partes, despois de presentar escrito a parte demandada, o cal figura unido a autos.</p>
    <p>Razoamentos xurídicos</p>
    <p>Único. O artigo 80.2 da Lei 36/2011, reguladora da xurisdición social, establece que da demanda e documentos que se xunten presentará o demandante tantas copias como demandados e demais interesados no proceso haxa, así como para o Ministerio Fiscal, nos casos en que legalmente deba intervir, e dos demais documentos requiridos segundo a modalidade procesual aplicable.</p>
    <p>No presente caso, a parte demandante presentou tantas copias da demanda como partes inicialmente demandadas, aínda que, con posterioridade e tal e como consta na acta de xuízo de data 4 de xuño de 2012, a maxistrada xuíza considerou necesario ampliar a demanda contra a comisión xestora á cal se alude na acta da Agrupación de Comerciantes de Santiago para os efectos de constituír validamente a relación xurídico-procesual; de aí que fose requirido primeiro Xosé Antonio Pedreira Miras e despois a parte demandada, co fin de que fosen identificadas as persoas que constituían a comisión xestora. Unha vez identificadas, por erro, requírese a parte demandada co fin de que achegue as copias da demanda oportunas.</p>
    <p>Pois ben, co fin de dar estrito cumprimento ao acordado na acta de xuízo anteriormente mencionada, procede deixar sen efecto o requirimento de achega de copias da demanda á parte demandante co fin de conceder previamente a esta o prazo de catro días co fin de ampliar a demanda fronte ás persoas identificadas pola parte demandada por medio de escrito de data 27 de xuño de 2013, tal e como se acordou na acta de xuízo de data 4 de xuño de 2012 que figura unida nas actuacións.</p>
    <p>Parte dispositiva</p>
    <p>Acordo estimar o recurso de reposición interposto pola parte demandante Jaime Liñares Manteiga fronte á dilixencia de ordenación de data 5 de xullo de 2013, revogándoa no sentido de deixar sen efecto o requirimento de achega de nove copias da demanda para os efectos da súa remisión ás codemandadas e, no seu lugar, concederlle o prazo de catro días co fin de que amplíe a demanda fronte ás persoas identificadas pola parte demandada por medio de escrito de data 27 de xuño de 2013, a saber, José Antón Pedreira Miras, Francisco Manuel Loimil Loureiro, Rosa Guillen Casas, José Antonio Seijas Castro, José Oreiro Lameiro, Marina Ponte Santasmariñas, Vicente López Veiga, Ismael López Silva y José Antonio Alvite Iglesias, presentando as oportunas copias.</p>
    <p>Visto o resultado negativo da dilixencia de notificación realizada polo Servizo Común de Actos de Comunicación á codemandada Agrupación de Comerciantes de Santiago no domicilio sito na r/ República del Salvador nº 9, 3, 15701 Santiago de Compostela, requíranse as partes co fin de que no prazo de 3 días acheguen domicilio completo dela ou ben o número de CIF, se é o caso, co fin de descubrir o seu novo domicilio.</p>
    <p>Contra esta resolución non cabe interpor ningún recurso, sen prexuízo de reproducir a cuestión ao recorrer, se for procedente, contra a resolución definitiva.</p>
    <p>Así o acordo e asino.</p>
    <footer><p>A secretaria xudicial</p></footer>
    <p>E para que lle sirva de notificación en legal forma á demandada Agrupación de Comerciantes de Santiago por encontrarse en ignorado paradoiro, insírese o presente no <em>Diario Oficial de Galicia</em> e no taboleiro de anuncios deste xulgado.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 18 de outubro de 2013</p>
    <footer><p>A secretaria xudicial</p></footer>

