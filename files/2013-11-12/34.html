---
date: '2013-11-12'
id: G0164-281013-0003
page: 44077
number: 216
agency: 'Consellería de Cultura, Educación e Ordenación Universitaria'
section: VI. Anuncios. a) Administración autonómica.
title: >-
  ANUNCIO do 25 de outubro de 2013, do Servizo de Vixilancia e Inspección, polo
  que se notifica a resolución de caducidade do expediente sancionador
  S-C-19.12, en materia de protección do patrimonio cultural de Galicia.
range: Anuncio
url: >-
  https://www.xunta.gal/dog/Publicados/2013/20131112/AnuncioG0164-281013-0003_gl.html
---
<p>De conformidade co disposto no artigo 59.5º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á persoa que se relaciona no anexo a resolución de caducidade do expediente sancionador por infracción da Lei 8/1995, do 30 de outubro, do patrimonio cultural de Galicia.</p>
    <p>Contra esta resolución, que non pon fin á vía administrativa, poderán os interesados interpoñer recurso de alzada ante o conselleiro de Cultura, Educación e Ordenación Universitaria no prazo dun mes contado a partir do día seguinte ao da súa publicación no <em>Diario Oficial de Galicia</em>, de conformidade co disposto no artigo 115 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Os interesados poderán examinar o expediente no Servizo de Patrimonio Cultural, da Xefatura Territorial da Consellería de Cultura, Educación e Ordenación Universitaria da Coruña.</p>
    <p>Santiago de Compostela, 25 de outubro de 2013</p>
    <footer><p>Roberto Pena Puentes<br>Xefe do Servizo de Vixilancia e Inspección</p></footer>
    <h2>ANEXO</h2>
    <p>Nº de expediente: S-C-19.12.</p>
    <p>Interesada: Nebril Forestal, S.L.</p>
    <p>Último enderezo coñecido: rúa Arxentina, 9, baixo, A Coruña.</p>
    <p>Feitos imputados: obras de ampliación da pista de terra existente e apertura de novos accesos que implicaron a realización de movementos de terras dentro da área de respecto das mámoas do monte de Brión e que afectaron directamente a área de protección integral do túmulo GA15036044 situado no monte de Brión, concello de Ferrol, sen contar coa autorización previa e preceptiva da Dirección Xeral do Patrimonio Cultural.</p>
    <p>Tipificación: artigo 90.g) da Lei 8/1995, do 30 de outubro, do patrimonio cultural de Galicia.</p>
    <p>Precepto sancionador: artigo 95 da Lei 8/1995, do 30 de outubro, do patrimonio cultural de Galicia.</p>

