---
date: '2016-06-21'
id: G1994-260516-0001
page: 25681
number: 117
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (4869/2015 MCR).
range: Edicto
url: >-
  https://www.xunta.gal/dog/Publicados/2016/20160621/AnuncioG1994-260516-0001_gl.html
---
<p>M. Socorro Bazarra Varela, letrada da Administración de xustiza da Sala Segunda do Social do Tribunal Superior de Xustiza de Galicia, fai saber que no procedemento recurso suplicación 4869/2015 MCR desta Sección, seguido por instancia de Mutua Gallega de Accidentes de Trabajo contra Instituto Nacional da Seguridade Social, Tesouraría Xeral da Seguridade Social, José Domingos Cardoso Alves, Pizarras El Cielo, S.L., sobre accidente de grao, se ditou resolución cuxa parte dispositiva é do seguinte teor literal:</p>
    <p>«Desestimamos o recurso de suplicación interposto pola representación letrada de Mutua Gallega de Accidentes de Trabajo contra a sentenza do Xulgado do Social número 2 de Ourense, do 6 de xullo de 2015, en autos nº 273/2015, que confirmamos.</p>
    <p>Déase o destino legal aos depósitos efectuados pola demandante-recorrente, a que condenamos a aboar os honorarios da letrada do traballador codemandado-impugnante do recurso en contía de seiscentos cincuenta euros (650 €). </p>
    <p>Incorpórese o orixinal desta sentenza, pola súa orde, ao libro de sentenzas da Sala do Social do Tribunal Superior de Xustiza de Galicia. </p>
    <p>Modo de impugnación. Fáiselles saber ás partes que contra esta sentenza cabe interpor recurso de casación para unificación de doutrina, que se debe preparar mediante escrito presentado ante esta Sala dentro do improrrogable prazo de dez días hábiles inmediatos seguintes á data da notificación da sentenza. Se o recorrente non ten a condición de traballador ou beneficiario do réxime público de seguridade social, deberá efectuar:</p>
    <p>– O depósito de 600 € na conta de 16 díxitos desta Sala, aberta no banco de Santander (Banesto) co número 1552 0000 37, seguida de catro díxitos correspondentes ao número do recurso e dous díxitos do ano.</p>
    <p>– Así mesmo, se hai cantidade de condena, deberá consignala na mesma conta, pero co código 80 en vez do 37 ou ben presentar aval bancario solidario en forma.</p>
    <p>– Se o ingreso se fai mediante transferencia bancaria desde unha conta aberta en calquera entidade bancaria distinta, haberá que emitila á conta de vinte díxitos 0049 3569 92 0005001274 e facer constar no campo “Observacións ou Concepto da transferencia” os 16 díxitos que corresponden ao procedemento (1552 0000 80 ou 37 **** ++).</p>
    <p>Así, por esta a nosa sentenza, pronunciámolo, mandámolo e asinámolo».</p>
    <p>E para que sirva de notificación en legal forma á empresa Pizarras El Cielo, S.L., en ignorado paradoiro, expido este edicto para a súa inserción no Diario Oficial de Galicia.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, agás no suposto da comunicación das resolucións que sexan autos ou sentenzas, ou cando se trate de emprazamento.</p>
    <p>A Coruña, 20 de maio de 2016</p>
    <footer><p>A letrada da Administración de xustiza </p></footer>

