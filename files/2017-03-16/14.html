---
date: '2017-03-16'
id: G1994-240217-0001
page: 12999
number: 53
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (3815/2016).
range: Edicto
url: >-
  https://www.xunta.gal/dog/Publicados/2017/20170316/AnuncioG1994-240217-0001_gl.html
---
<p>Eu, María Isabel Freire Corzo, letrada da Administración de Xustiza da Sección Primeira da Sala Segunda do Social do Tribunal Superior de Xustiza de Galicia, fago saber que no procedemento de recurso de suplicación 3815/2016 desta sección, seguido por instancia de Mutua Galega de Accidentes de Traballo contra sobre reintegro de prestacións, se ditou a seguinte resolución:</p>
    <p>«Decidimos:</p>
    <p>Que estimando o recurso de suplicación interposto pola Mutua Galega de Accidentes de Traballo contra a sentenza ditada polo Xulgado do Social número 1 da Coruña, con data do 3 de maio de 2016, debemos declarar a nulidade da sentenza impugnada co fin de que se dite outra, na que, entrando no fondo do asunto se dea resposta á cuestión formulada na demanda.</p>
    <p>Notifíqueselles esta resolución ás partes e á Fiscalía do Tribunal Superior de Xustiza de Galicia.</p>
    <p>Modo de impugnación: faise saber ás partes que contra esta sentenza cabe interpoñer recurso de casación para unificación de doutrina que se debe preparar mediante escrito presentado perante esta sala dentro do improrrogable prazo de dez (10) días hábiles inmediatos seguintes ao da data de notificación da sentenza. Se o recorrente non tivese a condición de traballador ou beneficiario do réxime público de Seguridade Social, deberá efectuar:</p>
    <p>– O depósito de 600 euros na conta de 16 díxitos desta sala, aberta no Banco de Santander (Banesto) co número 1552 0000 37 seguida do catro díxitos correspondentes ao número do recurso e dous díxitos do ano deste.</p>
    <p>– Así mesmo, se hai cantidade de condena deberá consignala na mesma conta, pero co código 80 en vez do 37 ou ben presentar aval bancario solidario en forma.</p>
    <p>– Se o ingreso se fai mediante transferencia bancaria desde unha conta aberta en calquera entidade bancaria distinta, haberá que emitila á conta de vinte díxitos 0049 3569 92 0005001274 e facer constar no campo “Observacións ou Concepto da transferencia” os 16 díxitos que corresponden ao procedemento (1552 0000 80 ou 37 **** ++).</p>
    <p>Unha vez firme, expídase certificación para constancia no rolo que se arquivará neste tribunal incorporándose o orixinal ao correspondente libro de sentenzas, logo de devolución dos autos ao xulgado do social de procedencia.</p>
    <p>Así, por esta nosa sentencia, pronunciámolo, mandámolo e asinámolo».</p>
    <p>E para que sirva de notificación en legal forma a Producciones y Servicios Goyanes, S.L. en ignorado paradoiro, expido o presente para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de localización.</p>
    <p>A Coruña, 21 de febreiro de 2017</p>
    <footer><p>A letrada da administración de xustiza</p></footer>

