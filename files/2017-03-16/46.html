---
date: '2017-03-16'
id: G0181-070317-0001
page: 13071
number: 53
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 3 de marzo de 2017 polo que se empraza a persoa interesada para ser
  notificada por comparecencia da resolución ditada no procedemento sancionador
  incoado por infracción da Lei 8/2013, do 28 de xuño, de estradas de Galicia,
  porque intentada a notificación non se puido efectuar (expediente LEV/3/16).
range: Anuncio
url: >-
  https://www.xunta.gal/dog/Publicados/2017/20170316/AnuncioG0181-070317-0001_gl.html
---
<p>A Dirección da Axencia Galega de Infraestruturas ditou resolución no procedemento administrativo sancionador que se indica, incoado por infracción da Lei 8/2013, do 28 de xuño, de estradas de Galicia (LEG). Na dita resolución, con imposición de sanción de multa nos casos que se indican (sinálase «resolución sancionadora»), terase en conta que, unha vez que estea esgotado o prazo do período voluntario para o pagamento da multa, se procederá ao cobramento por vía de constrinximento. </p>
    <p>Intentada a notificación persoal desta resolución, consonte establece o artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, non foi posible a súa práctica. Por medio do presente anuncio e segundo dispoñen os artigos 59.5 e 61 da devandita norma legal, tendo en conta que en atención á protección de intereses lexítimos se publica soamente o contido mínimo do acto, emprázase a persoa interesada que se indica no anexo para ser notificada por comparecencia da resolución cuxo contido se sinala. A comparecencia que poderá realizar deberá efectuarse no prazo de 10 días, contados desde o seguinte ao da publicación deste anuncio no taboleiro de edictos único (TEU) do Boletín Oficial del Estado (BOE), na sede do Servizo de Xestión Xurídico-Administrativa da Axencia Galega de Infraestruturas, no Edificio Administrativo San Caetano, Santiago de Compostela, ou tamén no Servizo da Delegación Provincial da Axencia na provincia correspondente. Transcorrido o dito prazo sen efectuarse a comparecencia, a notificación entenderase producida desde o día seguinte ao do vencemento do prazo sinalado para comparecer. A eficacia desta notificación queda supeditada á súa publicación no devandito taboleiro de edictos único.</p>
    <p>Así mesmo, ponse no seu coñecemento que a dita resolución sancionadora non esgota a vía administrativa e pode interpoñer recurso de alzada ante a Presidencia da Axencia. O prazo de interposición do dito recurso será dun mes, computado desde o día seguinte ao remate do prazo de dez (10) días antes sinalado ou da comparecencia da persoa interesada, de ser o caso.</p>
    <p>Santiago de Compostela, 3 de marzo de 2017</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>
    <h2>ANEXO</h2>
    <p>Expediente, provincia: LEV/3/16. Ref. bis: 173/15. Pontevedra.</p>
    <p>Interesado: João Paulo de Magalhães Rodrigues.</p>
    <p>Último enderezo coñecido: Ponte Caldelas.</p>
    <p>Feitos: rehabilitación de peche diáfano sen autorización.</p>
    <p>Estrada: PO-532, Pontevedra-Ponte Caldelas, p.q. 13+480.</p>
    <p>Resolución: sancionadora.</p>

