---
date: '2003-01-20'
id: 2C06
page: 614
number: 12
agency: PRESIDENCIA
section: I. DISPOSICIÓNS XERAIS
title: >-
  Decreto 8/2003, do 18 de xaneiro, polo que se modifica a estructura orgánica
  da Xunta de Galicia.
range: Decreto
url: 'https://www.xunta.gal/dog/Publicados/2003/20030120/Anuncio2C06_gl.html'
---
<p>Establecida a estructura orgánica da Xunta de Galicia polo Decreto 306/2001, do 15 de decembro, faise preciso adaptala ás necesidades que o momento actual aconsella acometer, tendo en conta os criterios de eficacia e economía que deben inspira-la actuación e organización administrativa.</p>
<p>Por todo iso, en virtude das atribucións que me confire o artigo 26, número 1, da Lei 1/1983, do 22 de febreiro, reguladora da Xunta e do seu presidente, modificada pola Lei 11/1988, do 20 de outubro,</p>
<p>DISPOÑO:</p>
<p>Artigo 1º</p>
<p>A Xunta de Galicia estará integrada polos departamentos que de seguido se relacionan:</p>
<p>-Consellería da Presidencia, Relacións Institucionais e Administración Pública.</p>
<p>-Consellería de Economía e Facenda.</p>
<p>-Consellería de Política Territorial, Obras Públicas e Vivenda.</p>
<p>-Consellería de Educación e Ordenación Universitaria.</p>
<p>-Consellería de Innovación, de Industria e Comercio.</p>
<p>-Consellería de Política Agroalimentaria e Desenvolvemento Rural.</p>
<p>-Consellería de Cultura, Comunicación Social e Turismo.</p>
<p>-Consellería de Sanidade.</p>
<p>-Consellería de Pesca e Asuntos Marítimos.</p>
<p>-Consellería de Xustiza, Interior e Administración Local.</p>
<p>-Consellería de Familia, Xuventude e Voluntariado.</p>
<p>-Consellería de Medio Ambiente.</p>
<p>-Consellería de Asuntos Sociais, Emprego e Relacións Laborais.</p>
<p>-Consellería de Emigración.</p>
<p>Artigo 2º</p>
<p>A orde de prelación das consellerías manterase segundo o establecido no artigo anterior.</p>
<p>Disposición derrogatoria</p>
<p>Quedan derrogadas cantas disposicións de igual ou inferior rango se opoñan ó disposto neste decreto.</p>
<p>Disposicións derradeiras</p>
<p>Primeira.-O Consello da Xunta de Galicia adoptará as medidas necesarias para adecua-la estructura dos distintos organismos obxecto de regulación deste decreto, dentro da política de racionalización e reducción do gasto público.</p>
<p>Segunda.-A Consellería de Economía e Facenda realizará as modificacións e habilitacións orzamentarias precisas para o cumprimento do previsto neste decreto, sen que en ningún caso poidan orixinar incremento de gasto.</p>
<p>Terceira.-Este decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, dezaoito de xaneiro de dous mil tres.</p>
<p>Manuel Fraga Iribarne</p>
<p>Presidente</p>

