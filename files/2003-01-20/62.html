---
date: '2003-01-20'
id: 2D0E
page: 653
number: 12
agency: CONCELLO DE SADA
section: VI. ANUNCIOS
title: Anuncio de suspensión de licencias no ámbito do sistema xeral portuario.
range: Anuncio
url: 'https://www.xunta.gal/dog/Publicados/2003/20030120/Anuncio2D0E_gl.html'
---
<p>O Concello Pleno, en sesión ordinaria realizada o 28 de novembro de 2002, acordou o seguinte:</p>
<p>«1. O Pleno Municipal do Concello de Sada, de conformidade co establecido no artigo 34.1º da Lei 1/1997, do solo de Galicia, e co fin de estudia-la reforma das NN.SS.MM., acorda a suspensión, para tódolos usos, do procedemento de outorgamento de licencias de parcelación de terreos, edificación e demolición na zona do ámbito de aplicación do sistema xeral portuario.</p>
<p>2. Esta suspensión extinguirase, en todo caso, no prazo dun ano.</p>
<p>3. O devandito acordo publicarase no BOP e no DOG, así como nun dos xornais de maior difusión».</p>
<p>Contra o devandito acordo plenario, que é definitivo na vía administrativa, os interesados poderán interpor recurso de reposición no prazo dun mes contado a partir do día seguinte ó da última publicación deste anuncio no BOP, DOG ou no xornal El Ideal Gallego perante o Pleno do Concello de Sada, ou ben poderá impugnarse directamente en vía xurisdiccional mediante a interposición de recurso contencioso-administrativo ante a sala correspondente do Tribunal Superior de Xustiza de Galicia no prazo de dous meses contados a partir do día seguinte ó da súa última publicación nos medios citados anteriormente.</p>
<p>No suposto de que se interpoña recurso administrativo de reposición, non poderá interporse recurso contencioso-administrativo mentres non se resolva expresa ou presuntamente o recurso de reposición interposto.</p>
<p>En tal caso o prazo para interpo-lo recurso contencioso-administrativo contarase desde o día seguinte a aquel en que se notifique a resolución expresa do recurso potestativo de reposición ou desde o que deba entenderse presuntamente desestimado.</p>
<p>No suposto de desestimación presunta do recurso de reposición -polo transcurso do prazo máximo dun mes desde a súa interposición, sen que se resolvera nin notificara o prazo para interpor recurso contencioso-administrativo é de seis meses.</p>
<p>Non obstante, poderá interpor calquera outro que estime pertinente.</p>
<p>Sada, 5 de decembro de 2002.</p>
<p>Ramón Rodríguez Ares</p>
<p>Alcalde</p>

