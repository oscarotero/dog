---
date: '2003-01-20'
id: 2CBA
page: 641
number: 12
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 3 de decembro de 2002, da Delegación Provincial de Ourense, pola
  que se autoriza e se aproba o proxecto de execución da instalación eléctrica
  denominada L.M.T., C.T. e R.B.T. para concesión Rozadais 4271, en Casaio,
  concello de Carballeda de Valdeorras (Ourense). (Expediente IN407A 02/22-3
  A.T.).
range: Resolución
url: 'https://www.xunta.gal/dog/Publicados/2003/20030120/Anuncio2CBA_gl.html'
---
<p>Examinado o expediente instruído a pedimento de Pizarras Lomba, S.A., con domicilio para efectos de notificacións na r/ Florencio Delgado Gurriarán nº 15-3º; 32300 O Barco de Valdeorras (Ourense), de autorización administrativa e aprobación de</p>
<p>proxecto da instalación eléctrica de referencia; resultan os seguintes antecedentes de feito:</p>
<p>Primeiro.-A petición someteuse a información pública por acordo do 6 de maio de 2002, desta delegación provincial, publicado no DOG do 24 de outubro e no BOP de Ourense do 21 de xuño, en aplicación do artigo 125 do Real decreto 1955/2000, do 1 de decembro, polo que se aproba o regulamento de aplicación da Lei 54/1997, do 27 de novembro, do sector eléctrico.</p>
<p>Segundo.-Durante o período de información pública Juan Jesús Fernández García, en representación de Pizarras San Gil, S.L., presentou escrito no que manifesta a súa oposición á autorización desta instalación mentres non se resolvan os recursos que ten presentados, coas consecuencias que diso deriven:</p>
<p>1. Recurso contencioso-administrativo, ante o Tribunal Superior de Xustiza de Galicia, contra a resolución de autorización administrativa e declaración de utilidade pública da L.M.T. Canteras Casaio, con expediente nº IN407A 00/9-3-A.T, de titularidade de Unión Fenosa Distribución, S.A., instalación na que entronca a L.M.T. instada por Pizarras Lomba, S.A.</p>
<p>2. Recurso de alzada contra a resolución da Dirección Xeral de Industria do 2-6-1997, que outorga a Pizarras San Gil, S.L. a demasía Rozadais III, por entender que se minora a superficie que lle correspondía.</p>
<p>Terceiro.-O proxecto contempla a execución das instalacións eléctricas que se detallan a seguir:</p>
<p>-Liña aérea a 20 kV, en conductor L.A. 110 e apoios metálicos, de 687 m, con orixe no apoio existente nº 25 da L.M.T. Canteras Casaio, propiedade de Unión Fenosa Distribución, S.A. e final no C.T. proxectado en caseta prefabricada, de 250 kVA e r/t 20.000/380-220 V, que se vai instalar na canteira Rozadis; redes de baixa tensión derivadas do C.T.</p>
<p>Orzamento: 26.340,68 A.</p>
<p>Fundamentos de dereito.</p>
<p>Primeiro.-A Delegación Provincial de Industria e Comercio de Ourense é competente para resolver este expediente con fundamento no Estatuto de Autonomía de Galicia, no Real decreto 2563/1982, do 24 de xullo, sobre traspaso de funcións e servicios da Administración do Estado á Comunidade Autónoma galega en materia de industria, enerxía e minas, e no exercicio das competencias atribuídas polo Real decreto 1955/2000 e polo Decreto 36/2001, do 25 de xaneiro (DOG do 16 de febreiro).</p>
<p>Segundo.-Con relación á alegación presentada cabe dicir que:</p>
<p>-A interposición dos recursos sinalados non suspende a eficacia dos actos administrativos impugnados, segundo o que se sinala no artigo 111 da Lei 30/1992, do 26 de novembro, de réxime xurídico das administracións públicas e do procedemento administrativo común e, polo tanto, no caso que nos ocupa, a instalación eléctrica obxecto deste expe</p>
<p>diente toma tensión dunha liña de Unión Fenosa Distribución, S.A. que ten autorización de posta en servicio outorgada por esta delegación provincial, logo de segui-lo trámite preceptivo para iso. Por este motivo desestímase a petición de Pizarras San Gil, S.L., e iso con independencia do que se resolva nos recursos presentados, e da reparación, se é o caso, dos danos causados nos intereses reclamados pola dita empresa.</p>
<p>Terceiro.-O proxecto recibiu informe favorable dos servicios técnicos desta delegación provincial, e no expediente cumpríronse os trámites regulamentarios ordenados no capítulo II do título VII do Real decreto 1955/2000, do 1 de decembro, que regula o procedemento de autorización de instalacións de enerxía eléctrica.</p>
<p>Esta delegación provincial, de acordo co que antecede e no exercicio das competencias que ten atribuídas,</p>
<p>RESOLVE:</p>
<p>Primeiro.-Autorizar a Pizarras Lomba, S.A. a execución das instalacións eléctricas previstas no proxecto L.M.T., C.T. e R.B.T., para concesión Rozadais nº 4271, situadas en Casaio, concello de Carballeda de Valdeorras.</p>
<p>Segundo.-Aproba-lo proxecto de execución das instalacións autorizadas.</p>
<p>Contra a presente resolución, que non é definitiva en vía administrativa, cabe interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da súa publicación, conforme o establecido no artigo 114 da Lei 30/1992, do 26 de decembro, de réxime xurídico das administracións públicas e do procedemento administrativo común, ou calquera recurso que se considere pertinente.</p>
<p>Ourense, 3 de decembro de 2002.</p>
<p>Ramón Fernández-Linares Bouza</p>
<p>Delegado provincial de Ourense</p>

