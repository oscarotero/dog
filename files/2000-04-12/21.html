---
date: '2000-04-12'
id: 7F66
page: 5
number: 72
agency: UNIVERSIDADE DA CORUÑA
section: IV. OPOSICIÓNS E CONCURSOS
title: >-
  Resolución do 23 de marzo de 2000 pola que se aproba a lista definitiva de
  aspirantes admitidos e excluídos ás probas selectivas para a provisión de
  prazas de secretarios técnicos e técnicos especialistas de laboratorio dos
  servicios xerais de Apoio á Investigación e da Oficina de Transferencia de
  Resultados de Investigación, convocadas por Resolución do 1 de decembro de
  1999 (Diario Oficial de Galicia do 5 de xaneiro de 2000).
range: Resolución
url: 'https://www.xunta.gal/dog/Publicados/2000/20000412/Anuncio7F66_gl.html'
---
<p>Expirado o prazo de presentación de reclamacións contra a lista provisional de aspirantes admitidos e excluídos, este rectorado, en cumprimento do previsto na base 4.1 da Resolución do 1 de decembro de 1999 (DOG do 5 de xaneiro de 2000), pola que se convocan probas selectivas para a provisión de prazas de secretarios técnicos e técnicos especialistas de laboratorio dos servicios xerais de Apoio á Investigación e da Oficina de Transferencia de Resultados de Investigación vacantes nesta universidade, resolve aproba-la lista definitiva de aspirantes admitidos e excluídos que figura exposta no taboleiro de anuncios do rectorado (rúa Mestranza, s/n) e no Vicerrectorado do Campus de Ferrol (rúa Dr. Vázquez Cabrera, s/n).</p>
<p>De acordo co previsto na base 7.1 faise público que o primeiro exercicio da oposición dará comezo o día 3 de maio de 2000 na sala de xuntas da Xunta de Goberno da universidade (rúa Mestranza, s/n), ás horas que a seguir se indican para cada unha das prazas:</p>
<p>a) Secretario técnico da Oficina de Transferencia de Resultados de Investigación: 16 horas.</p>
<p>b) Secretario técnico dos servicios xerais de Apoio á Investigación: 17 horas.</p>
<p>c) Técnico especialista de laboratorio do Sxain: 18 horas.</p>
<p>Os aspirantes deberán acudir provistos do documento nacional de identidade ou documento legal que acredite a súa identidade e bolígrafo.</p>
<p>Contra esta resolución, que esgota a vía administrativa, os interesados poderán interpor recurso contencioso-administrativo no prazo de dous meses, contados a partir do día seguinte ó da súa publicación no Diario Oficial de Galicia, conforme o disposto na Lei 29/1998, do 13 de xullo, reguladora da xurisdicción contencioso-administrativa.</p>
<p>A Coruña, 23 de marzo de 2000.</p>
<p>José Luis Meilán Gil</p>
<p>Rector da Universidade da Coruña</p>

