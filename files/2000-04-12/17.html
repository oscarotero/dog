---
date: '2000-04-12'
id: 7F56
page: 5
number: 72
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Corrección de erros.-Orde do 16 de marzo de 2000 pola que se publican as bases
  que rexen a convocatoria conxunta do concurso ordinario de méritos para a
  provisión de postos de traballo reservados a funcionarios da Administración
  local con habilitación de carácter nacional.
range: Corrección
url: 'https://www.xunta.gal/dog/Publicados/2000/20000412/Anuncio7F56_gl.html'
---
<p>Advertidos erros no texto da citada orde, remitido para a súa publicación no DOG nº 63, do 30 de marzo, é necesario realiza-las seguintes correccións:</p>
<p>-Na páxina 4.388, na praza de secretaría do Concello de Oleiros (A Coruña), débese engadi-los seguintes parágrafos:</p>
<p>Para efectos de valoración dos méritos específicos para a praza que se oferta, faise constar que respecto dos cursos e titulacións, soamente se valorarán os impartidos polos organismos que se citan, debéndose acreditar mediante os títulos específicos. Poderanse presentar en orixinal, ou ben, en fotocopia compulsada.</p>
<p>Respecto da experiencia profesional en municipios que se indican, deberase acreditar mediante certificación de servicios prestados e certificado no que conste o importe do orzamento e o cadro de persoal</p>
<p>e datos referidos ós anos no que se prestaron os servicios no municipio en cuestión.</p>
<p>Entrevista:</p>
<p>Os tribunais de valoración poderán acorda-la celebración da entrevista para efectos de concreción dos méritos específicos nos supostos individualizados en que o consideren necesario. En tales casos, notificaráselles ós concursantes afectados a data, hora e lugar da súa celebración.</p>
<p>Ós aspirantes afectados que deban trasladarse desde fóra da provincia, aboaránselles os gastos de desprazamento que supuxese.</p>
<p>Puntuación mínima:</p>
<p>Quedan excluídos os candidatos que non obteñan un mínimo de 7,5 puntos na puntuación total.</p>
<p>-Na páxina 4.389, na praza de intervención 1ª do Concello de Oleiros, onde di: «por servicios prestados como interventor ou tesoureiro na mesma categoría ou subescala cá praza convocada en concellos marítimo-costeiros, cun orzamento e cadro de persoal...», debe dicir: «por servicios prestados como interventor ou tesoureiro na mesma categoría e subescala cá praza convocada en concellos con orzamento e cadro de persoal...».</p>
<p>-Na mesma páxina, para a mesma praza, deben engadirse os seguintes parágrafos:</p>
<p>Para efectos de valoración dos méritos específicos para a praza que se oferta, faise constar que respecto dos cursos e titulacións, soamente se valorarán os impartidos polos organismos que se citan, debéndose acreditar mediante os títulos específicos. Poderanse presentar en orixinal, ou ben, en fotocopia compulsada.</p>
<p>Respecto da experiencia profesional en municipios que se indican, deberase acreditar mediante certificación de servicios prestados e certificado no que conste o importe do orzamento e o cadro de persoal e datos referidos ós anos no que se prestaron os servicios no municipio en cuestión.</p>
<p>Entrevista:</p>
<p>Os tribunais de valoración poderán acorda-la celebración da entrevista para efectos de concreción dos méritos específicos nos supostos individualizados en que o consideren necesario. En tales casos, notificaráselles ós concursantes afectados a data, hora e lugar da súa celebración.</p>
<p>Ós aspirantes afectados que deban trasladarse desde fóra da provincia, aboaránselles os gastos de desprazamento que supuxese.</p>
<p>Puntuación mínima:</p>
<p>Quedan excluídos os candidatos que non obteñan un mínimo de 7,5 puntos na puntuación total.</p>
<p>-Na mesma páxina (Concello de Pontevedra), onde di: «categoría: superior», debe dicir: «categoría: indistintamente entrada ou superior».</p>
<p>-Na páxina 4.393 (Concello de Moeche), onde di: «...polas entidades nas que fosen presentados os ditos servicios», debe dicir: «...polas entidades nas que fosen prestados os ditos servicios».</p>
<p>-Na mesma páxina, no epígrafe de formación específica, débese engadir: «curso sobre contratación administrativa local (mínimo 45 horas lectivas): 0,40 puntos».</p>
<p>-Na páxina 4.395 (Concello de Monterroso), onde di: «Contratación. A execución do contrato de obra MAP-INAP. 20 ou máis: 0,30 puntos pública no ámbito das CC.LL.», debe dicir: «Contratación. A execución do contrato de obra no ámbito das CC.LL. MAP-INAP. 20 ou mais horas lectivas: 0,30 puntos».</p>
<p>-Na páxina 4.397, onde di: «suplente: a secretaria do Concello da Illa de Arousa, Mª Monserrar Conde López», debe dicir: «suplente: a secretaria do Concello da Illa de Arousa, Mª Monserrat Conde López».</p>
<p>-Na páxina 4.399 (Concello do Pino), onde di: «2º vocal: Manuel López Martínez...», debe dicir: «2º vocal, Manuel López Rodríguez».</p>

