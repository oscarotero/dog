---
date: '2000-04-12'
id: 7F0E
page: 5
number: 72
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: I. DISPOSICIÓNS XERAIS
title: >-
  Decreto 74/2000, do 23 de marzo, de modificación do Decreto 38/1999, do 5 de
  febreiro, polo que se establece a estructura orgánica da Consellería de
  Política Territorial, Obras Públicas e Vivenda.
range: Decreto
url: 'https://www.xunta.gal/dog/Publicados/2000/20000412/Anuncio7F0E_gl.html'
---
<p>A complexidade técnica e xurídica das competencias en materia de disciplina urbanística, consecuente coas modificacións normativas fan necesaria unha reasignación das funcións e competencias na materia que resulte acorde cos principios de coordinación, economía, celeridade e eficacia que deben presidi-la actuación administrativa e adecuada coa organización da inspección e vixilancia urbanística de recente creación.</p>
<p>Na súa virtude, por proposta do conselleiro de Política Territorial, Obras Públicas e Vivenda, co informe previo das consellerías da Presidencia e Administración Pública e de Economía e Facenda e logo de deliberación do Consello da Xunta de Galicia na súa reunión do día vintetrés de marzo de dous mil,</p>
<p>DISPOÑO:</p>
<p>Artigo 1º</p>
<p>Modifícase a letra i) do artigo 6; e o número 2 do artigo 7 do Decreto 38/1999, do 5 de febreiro, polo que se establece a estructura orgánica da Consellería de Política Territorial, Obras Públicas e Vivenda, que quedan redactados do seguinte modo:</p>
<p>Artigo 6º, letra i):</p>
<p>«i) Resolve-los expedientes de reposición da legalidade urbanística, nos supostos establecidos polo artigo 180 da Lei 1/1997, do 24 de marzo, do solo de Galicia, e resolve-los expedientes sancionadores por infraccións urbanísticas moi graves cando a contía da multa non sexa superior a dez millóns de pesetas.».</p>
<p>Artigo 7º, número 2:</p>
<p>«2. Subdirección Xeral de Disciplina e Informes, coas seguintes funcións:</p>
<p>a) Coordina-la inspección e vixilancia urbanística.</p>
<p>b) Acorda-la iniciación dos expedientes sancionadores por infraccións urbanísticas moi graves e nomea-lo seu instructor.</p>
<p>c) Elevarlle ó director xeral a proposta de resolución dos expedientes de reposición da legalidade urbanística nos supostos establecidos polo artigo 180 da Lei 1/1997, do 24 de marzo, do solo de Galicia.</p>
<p>d) Elaborar informes e dictames encomendados polo director xeral.».</p>
<p>Artigo 2º</p>
<p>Elimínase o parágrafo segundo do artigo 13 e a disposición adicional segunda do Decreto 38/1999, do 5 de febreiro, polo que se establece a estructura orgánica da Consellería de Política Territorial, Obras Públicas e Vivenda.</p>
<p>Disposición derradeira</p>
<p>Este decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, vintetrés de marzo de dous mil.</p>
<p>Manuel Fraga Iribarne</p>
<p>Presidente</p>
<p>José Cuíña Crespo</p>
<p>Conselleiro de Política Territorial</p>
<p>Obras Públicas e Vivenda</p>

