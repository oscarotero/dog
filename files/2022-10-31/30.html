---
date: '2022-10-31'
id: V0653-191022-0004
page: 57393
number: 207
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 17 de outubro de 2022, da Xefatura Territorial da Coruña, pola
  que se conceden as autorizacións administrativas previa e de construción dunha
  instalación de distribución eléctrica no termo municipal de Santa Comba
  (expediente-e IN407A 2022/155-1).
range: Resolución
url: >-
  https://www.xunta.gal/dog/Publicados/2022/20221031/AnuncioV0653-191022-0004_gl.html
---
<p>Expediente-e: IN407A 2022/155-1.</p>
    <p>Solicitante: Electra de Santa Comba, S.L.</p>
    <p>Denominación: repotenciación LMT, novo CT Guldrís e enlace coa RBT (Santa Sabiña-Santa Comba).</p>
    <p>Termo municipal: Santa Comba.</p>
    <p>Feitos:</p>
    <p>Primeiro. O 2.5.2022, Electra de Santa Comba, S.L. solicitou a esta xefatura territorial o outorgamento das autorizacións administrativas previa e de construción das instalacións do proxecto de execución denominado Repotenciación LMT, novo CT Guldrís e enlace coa RBT (Santa Sabiña-Santa Comba), coa finalidade de mellorar a rede de distribución existente no lugar de Guldrís (parroquia de San Xulián), termo municipal de Santa Comba. Para tal fin proxectouse a substitución do centro de transformación de intemperie CT Guldrís, de 100 kVA de potencia, e instalouse un novo centro de transformación prefabricado de 100 kVA, unha liña de media tensión soterrada que o enlazará coa liña de distribución de media tensión LMTA a CT Guldrís (expediente 27.949) alimentada pola subestación Carballo e un novo tramo de liña aérea entre os apoios nº 31 e nº 33.</p>
    <p>A promotora achega xunto coa dita solicitude o proxecto de execución, que inclúe memoria, planos e orzamento, conforme establece o artigo 123 do Real decreto 1955/2000, do 1 de decembro, que comprende os seguintes documentos:</p>
    <p>– Proxecto de execución denominado Repotenciación LMT, novo CT Guldrís e enlace coa RBT (Santa Sabiña-Santa Comba), asinado con data do 28.4.2022 por Antonio Sabín Vázquez, enxeñeiro técnico industrial (colexiado nº 2.233 do COETI da Coruña) e con visado nº 1018/22-CO, do 29.4.2022, do COETI da Coruña.</p>
    <p>– Declaración responsable do técnico proxectista, segundo o establecido no punto 1.b) do artigo 53 da Lei 24/2013, do 26 de decembro, do sector eléctrico (BOE nº 310, do 27 de decembro) e na Resolución do 19 de febreiro de 2014, da Consellería de Economía e Industria (DOG nº 54, do 19 de marzo).</p>
    <p>Segundo. O proxecto non se someteu ao trámite de información pública, de conformidade co disposto no artigo 50 da Lei 9/2021, do 25 de febreiro, de simplificación administrativa e de apoio á reactivación económica de Galicia (DOG nº 39, do 26 de febreiro).</p>
    <p>En cumprimento do artigo 46.e) da dita lei, o solicitante declara que o proxecto non afecta novos bens e dereitos de propiedade particular.</p>
    <p>Terceiro. De acordo co establecido no artigo 127 do Real decreto 1955/2000, do 1 de decembro, solicitouse o preceptivo informe ou, de ser o caso, o establecemento do condicionado técnico que considerasen pertinente, ás distintas administracións, organismos, empresas de servizo público ou de servizos de interese xeral afectados, para o que lles foi remitida unha separata do proxecto coas características da instalación e a documentación cartográfica na parte que a instalación puider afectar bens e dereitos ao seu cargo. Electra de Santa Comba, S.L. presentou separatas para os seguintes organismos: Concello de Santa Comba.</p>
    <p>Cuarto. O 29.9.2022, os servizos técnicos da xefatura territorial emitiron informe sobre a solicitude feita por Electra de Santa Comba, S.L.</p>
    <p>Consideracións legais e técnicas:</p>
    <p> 1. O xefe territorial da Coruña da Consellería de Economía, Industria e Innovación é competente para resolver o presente expediente, ao abeiro do disposto no Decreto 9/2017, do 12 de xaneiro, da Consellería de Economía, Emprego e Industria, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG nº 22, do 1 de febreiro), e no Decreto 116/2022, do 23 de xuño, da Vicepresidencia Primeira e Consellería de Economía, Industria e Innovación, polo que se establece a estrutura orgánica da Vicepresidencia Primeira e Consellería de Economía, Industria e Innovación (DOG nº 126, do 4 de xullo).</p>
    <p> 2. A lexislación de aplicación a este expediente é:</p>
    <p>– Lei 24/2013, do 26 de decembro, do sector eléctrico (BOE nº 310, do 27 de decembro).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE nº 310, do 27 de decembro).</p>
    <p>– Real decreto lei 23/2020, do 23 de xuño, polo que se aproban medidas en materia de enerxía e noutros ámbitos para a reactivación económica (BOE nº 175, do 24 de xuño).</p>
    <p>– Resolución do 19 de febreiro de 2014 pola que se aproba o procedemento de autorización administrativa de construción, de acordo co previsto na Lei 24/2013, do 26 de decembro, do sector eléctrico (DOG nº 54, do 19.3.2014).</p>
    <p>– Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09 (BOE nº 68, do 18 de marzo).</p>
    <p>– Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23 (BOE nº 139, do 9 de xuño).</p>
    <p>– Lei 9/2021, do 25 de febreiro, de simplificación administrativa e de apoio á reactivación económica de Galicia (DOG nº 39, do 26 de febreiro).</p>
    <p>3. As características máis significativas das instalacións recollidas no proxecto de repotenciación LMT, novo CT Guldrís e enlace coa RBT (Santa Sabiña-Santa Comba), obxecto da solicitude de outorgamento das autorizacións administrativas previa e de construción, son:</p>
    <p> • LMTS a 15 kV, de 275 metros de lonxitude, en condutor tipo RHZ1-2OL 12/20 kV 3 (1 × 150 mm2 Al), con orixe no PA/S proxectado no apoio nº 33 proxectado na LMTA a CT Guldrís (expediente 27.949) e remate no CTC proxectado.</p>
    <p> • LMTA a 20 kV, de 377 metros de lonxitude, en condutor tipo LA-78 Al, con orixe no apoio nº 31 existente da LMTA aos CCTT de Santa Sabiña e Guldrís (expediente 27.949) que se retirará da LMTA a CT Guldrís (expediente 27.949) e remate no apoio nº 33 proxectado. Retirada do condutor tipo LAC-28 existente.</p>
    <p> • Substitución do apoio nº 32 de formigón tipo HV-15/400 polo novo apoio metálico tipo CH-20/1600 e intercalación dun novo apoio (nº 33) de formigón tipo HVH-15/4500 que fará as funcións de final de liña e onde se realizará un PA/S e se instalará un seccionador XS.</p>
    <p> • CT Guldrís compacto prefabricado, cunha potencia de 100 kVA, unha relación de transformación de 20.000/400-230 V e configuración 1L+1P.</p>
    <p> • Desmontaxe dun treito de LMTA a 20 kV, de 271 metros de lonxitude, en condutor tipo LAC-28, con orixe no apoio nº 33 proxectado e remate no CTI Guldrís (IN407A 2005/536-1) que se retirará. Desmontaxe de 2 apoios intercalados.</p>
    <p> • Desmantelamento do CTI Guldrís (SCH041, IN407A 2005/536-1) existente de 100 kVA en apoio tipo pórtico existente. Desmontaxe dun dos apoios do pórtico.</p>
    <p> 4. Non consta no expediente, no día de hoxe, contestación do organismo ao informe solicitado, de tal xeito que, de acordo co establecido nos puntos 3 e 4 do artigo 3 do Real decreto lei 23/2020, do 23 de xuño, se entende a súa conformidade coas especificacións técnicas propostas no proxecto de execución.</p>
    <p> 5. No expediente consta un informe favorable dos servizos técnicos desta xefatura territorial.</p>
    <p>De acordo con todo o indicado,</p>
    <h2> RESOLVO:</h2>
    <p>Conceder as autorizacións administrativas previa e de construción das instalacións de media tensión recollidas no proxecto de repotenciación LMT, novo CT Guldrís e enlace coa RBT (Santa Sabiña-Santa Comba), coas características anteriormente descritas, coas seguintes consideracións:</p>
    <p>– A presente autorización outórgase sen prexuízo daquelas concesións e autorizacións que sexan necesarias de acordo con outras disposicións que sexan de aplicación segundo a lexislación vixente e, en especial, as relativas á ordenación do territorio e ao ambiente, tal e como se dispón no artigo 120.2 do título VII do Real decreto 1955/2000, do 1 de decembro.</p>
    <p>– A presente autorización circunscríbese ás instalacións de tensión maior de 1 kV, de conformidade co artigo 111 do Real decreto 1955/2000, do 1 de decembro.</p>
    <p>– As instalacións executaranse no prazo dun ano, contado a partir do día seguinte ao da publicación desta resolución no <em>Diario Oficial de Galicia</em>.</p>
    <p>– Para a posta en funcionamento das instalacións, Electra de Santa Comba, S.L. solicitará a esta xefatura territorial a autorización de explotación destas, acompañada da seguinte documentación:</p>
    <p> a) As declaracións de conformidade relativas ao material ou equipamento, e as certificacións ou homologacións, se procede.</p>
    <p> b) Un certificado do/da director/a da montaxe en que se garantirá o cumprimento das especificacións do proxecto e prescricións complementarias, se as houber, así como das regulamentacións e normas oportunas na montaxe da instalación e posta a punto.</p>
    <p> c) Toda a documentación exixible segundo a ITC LAT-04 do Real decreto 223/2008, do 15 de febreiro, e a ITC RAT-22 do Real decreto 337/2014, do 9 de maio.</p>
    <p>Contra esta resolución, que non é definitiva en vía administrativa, poderase interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes contado a partir do día seguinte ao da notificación ou publicación, segundo o disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas (BOE nº 236, do 2 de outubro), sen prexuízo de que os interesados poidan promover calquera outra acción que consideren pertinente para a defensa dos seus intereses.</p>
    <p>Mediante este documento notifícaselle a Electra de Santa Comba, S.L. esta resolución, segundo o exixido no artigo 40.1 da Lei 39/2015, do 1 de outubro, do procedemento administrativo común das administracións públicas (BOE nº 236, do 2 de outubro).</p>
    <p>A Coruña, 17 de outubro de 2022</p>
    <footer><p>Isidoro Martínez Arca<br>Xefe territorial da Coruña</p></footer>

