---
date: '2019-11-27'
id: G0424-261119-0004
page: 50569
number: 226
agency: 'Consellería de Economía, Emprego e Industria'
section: III. Outras disposicións.
title: >-
  RESOLUCIÓN do 22 de novembro de 2019, da Secretaría Xeral de Emprego, pola que
  se procede á publicación da reasignación dos créditos orzamentarios recollidos
  na Orde do 25 de setembro de 2019 pola que se establecen as bases reguladoras
  de axudas para a realización do Programa de formación dual para persoas con
  discapacidade intelectual nos centros especiais de emprego (CEE) e se procede
  á súa convocatoria plurianual (2019 a 2022).
range: Resolución
url: >-
  https://www.xunta.gal/dog/Publicados/2019/20191127/AnuncioG0424-261119-0004_gl.html
---
<p>A Consellería de Economía, Emprego e Industria publicou a Orde do 25 de setembro de 2019 pola que se establecen as bases reguladoras de axudas para a realización do Programa de formación dual para persoas con discapacidade intelectual nos centros especiais de emprego (CEE) e se procede á súa convocatoria plurianual (2019 a 2022) no Diario Oficial de Galicia núm. 189, do 4 de outubro de 2019.</p>
    <p>Segundo o artigo 4.4 da dita Orde do 25 de setembro, de producirse remanentes nunha aplicación orzamentaria, poderanse reasignar as contías sobrantes na outra, logo das modificacións orzamentarias pertinentes.</p>
    <p>En consonancia co parágrafo anterior, o artigo 31 do Regulamento da Lei 9/2007, do 13 de xuño, de subvencións de Galicia, aprobado polo Decreto 11/2009, do 8 de xaneiro, establece que a alteración da distribución entre os créditos consignados non precisará de nova convocatoria pero si das modificacións que procedan no expediente de gasto e da publicación nos mesmos medios que a convocatoria.</p>
    <p>Estas axudas concédense en réxime de concorrencia competitiva e, unha vez revisadas todas as solicitudes e tendo en conta os posibles beneficiarios, constátase que non existe crédito suficiente, para a anualidade 2022 na aplicación 2019.09.40.324C.481.6 e, pola contra, existe un remanente de crédito na aplicación 2019.09.40.324C.470.6, motivo polo cal procede reasignar os créditos consignados na convocatoria.</p>
    <p>Por todo o exposto e co fin de atender todas as solicitudes presentadas no programa de formación dual para persoas con discapacidade intelectual en centros especiais de emprego,</p>
    <h2>RESOLVO:</h2>
    <p>Primeiro. Modificar o crédito destinado ás axudas convocadas pola Orde do 25 de setembro de 2019 pola que se establecen as bases reguladoras de axudas para a realización do Programa de formación dual para persoas con discapacidade intelectual nos centros especiais de emprego, redistribuíndo o crédito asignado en cada aplicación orzamentaria para a anualidade 2022 e sen variar o orzamento inicial.</p>
    <p>Minórase a aplicación 2019.09.40.324C.470.6 polo importe de 4.308,25 euros e increméntase a aplicación 2019.09.40.324C.481.6 polo mesmo importe de 4.308,25 euros.</p>
    <p>Unha vez feitas as modificacións orzamentarias, os créditos da orde quedan distribuídos do seguinte xeito:</p>
    <table>
     <tbody>
      <tr>
       <td>Anualidade</td>
       <td>Aplicación orzamentaria 09.40.324C.470.6</td>
       <td>Aplicación orzamentaria 09.40.324C.481.6</td>
       <td>Orzamento convocatoria</td>
      </tr>
      <tr>
       <td>2019</td>
       <td>150.000,00</td>
       <td>20.000,00</td>
       <td>170.000,00</td>
      </tr>
      <tr>
       <td>2020</td>
       <td>659.000,00</td>
       <td>91.000,00</td>
       <td>750.000,00</td>
      </tr>
      <tr>
       <td>2021</td>
       <td>902.000,00</td>
       <td>128.000,00</td>
       <td>1.030.000,00</td>
      </tr>
      <tr>
       <td>2022</td>
       <td>915.691,75</td>
       <td>134.308,25</td>
       <td>1.050.000,00</td>
      </tr>
      <tr>
       <td>Total</td>
       <td>2.626.691,75</td>
       <td>373.308,25</td>
       <td>3.000.000,00</td>
      </tr>
     </tbody>
    </table>
    <p>Segundo. Esta modificación, unha vez publicada no Diario Oficial de Galicia, non implicará apertura de prazo para presentar novas solicitudes.</p>
    <p>Santiago de Compostela, 22 de novembro de 2019</p>
    <footer><p>Covadonga Toca Carús<br>Secretaria xeral de Emprego</p></footer>

