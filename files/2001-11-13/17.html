---
date: '2001-11-13'
id: 11BAA
page: 14
number: 219
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 24 de setembro de 2001, da Delegación Provincial de Lugo, pola
  que se aproba o proxecto de execución, se autoriza e se declara, en concreto,
  de utilidade pública, para os efectos da urxente ocupación, a L.M.T., C.T. e
  R.B.T. de San Pedro-Vilar de Ulloa, no concello de Palas de Rei. (Expediente
  29/1998 A.T.).
range: Resolución
url: 'https://www.xunta.gal/dog/Publicados/2001/20011113/Anuncio11BAA_gl.html'
---
<p>Visto o expediente incoado nesta delegación provincial por petición de Unión Fenosa Distribución, S.A. con domicilio para os efectos de notificación na avda. Arteixo, 171, A Coruña, que solicita aprobación do proxecto, autorización administrativa e declaración da utilidade pública da instalación eléctrica de referencia.</p>
<p>Cumpridos os trámites sinalados no artigo 53 da Lei 54/1997, do 27 de novembro, do sector eléctrico, e os ordenados nos capítulos III do Decreto 2617/1966, do 20 de outubro, sobre autorización de instalacións eléctricas, e nos capítulos III e IV do regulamento de aplicación da Lei 40/1966, do 18 de marzo, sobre expropiación forzosa e sancións en materia de instalacións eléctricas aprobado polo Decreto 2619/1966, do 20 de outubro, de aplicación ó presente expediente segundo o establecido pola dis</p>
<p>posición transitoria primeira da indicada Lei 54/1997, en relación coa disposición transitoria undécima do Real decreto 1955/2000, do 1 de decembro.</p>
<p>Visto que durante o período no que se someteu o expediente ó trámite de información pública non se presentou ningunha alegación.</p>
<p>Vista sobre o terreo a traza da liña eléctrica proxectada, obsérvase que na liña, ó seu paso polos predios relacionados na información pública, non se dá ningunha das prohibicións ou limitacións sobre os predios en expropiación, ás que se refiren respectivamente os artigos 25 e 26 do Decreto 2619/1966, en concordancia co artigo 57 da Lei 54/1997, antes citada.</p>
<p>Sendo competente este organismo, con base no Estatuto de autonomía de Galicia, no Real decreto 2563/1982, do 24 de xullo, sobre traspaso de funcións e servicios da Administración do Estado á Comunidade Autónoma galega en materia de industria, enerxía e minas, e no exercicio de competencias atribuídas polos decretos 2617/1966 e 2619/1966,</p>
<p>RESOLVO:</p>
<p>Primeiro.-Autorizarlle a Unión Fenosa Distribución, S.A. o establecemento da dita instalación eléctrica, coas seguintes características principais:</p>
<p>1. Liña de media tensión aérea núa derivación a C.T. de Vilar de Ulloa, cunha tensión nominal e de servicio de 20 kV, con orixe na L.M.T. ó C.T. de Vilar de Ulloa e remate no C.T. de Vilar de Ulloa, cunha lonxitude de 0,475 km; conductor tipo/sección LA 56/54,6 mm e 5 apoios HV-HVH.</p>
<p>2. Centro de transformación intemperie de San Pedro, emprazado en San Pedro, cunha potencia de 50 kVA e relación de transformación 20.000/380-220 V.</p>
<p>3. Centro de transformación intemperie de Vilar de Ulloa, emprazado en Vilar de Ulloa, cunha potencia de 50 kVA e relación de transformación 20.000/380-220 V.</p>
<p>4. Liña de baixa tensión aérea en San Pedro, con orixe no C.T. de San Pedro, cunha lonxitude de 1,290 km e 32 apoios de HV.</p>
<p>5. Liña de baixa tensión soterrada en San Pedro, con orixe no C.T. de San Pedro e cunha lonxitude de 0,16 km.</p>
<p>6. Liña de baixa tensión aérea en Vilar de Ulloa, con orixe no C.T. de Vilar de Ulloa, cunha lonxitude de 1,05 km e 16 apoios HV.</p>
<p>Segundo.-Declara-la utilidade pública da instalación eléctrica autorizada, coas consecuencias establecidas no artigo 54 da Lei 54/1997, do 27 de novembro, do sistema eléctrico, de necesidade de ocupación dos bens ou de adquisición dos dereitos afectados e de urxente ocupación para os efectos do artigo 52 da Lei de expropiación forzosa. Igualmente, levará implícita a autorización para o establecemento ou paso da instalación eléctrica sobre terreos de dominio, uso ou servicio público, ou patrimoniais do Estado, ou das comunidades autónomas, ou de uso público, propios ou comunais da provincia</p>
<p>ou municipio, obras e servicios destes e zonas de servidume pública.</p>
<p>Terceiro.-Prestar aprobación ó seu proxecto de execución e anexo, unha vez cumpridos os trámites que se sinalan no capítulo IV do citado Decreto 2617/1966, e visto o contido do informe técnico de data 12 de xuño de 2001, entendendo que os extremos que nel se recollen non teñen entidade superficie para non proceder á súa aprobación.</p>
<p>Esta autorización outórgase sen prexuízo de terceiros e independentemente das autorizacións, licencias ou permisos de competencia municipal, provincial ou outros necesarios en relación coas instalacións autorizadas.</p>
<p>Cuarto.-En cumprimento do disposto nos artigos 52 da Lei de expropiación forzosa do 16 de decembro de 1954, e 31 do regulamento da Lei 10/1966, do 18 de marzo, acordo que o representante da Administración da comezo, en data e hora que a cada interesado se lle notificará individualmente, ó levantamento das actas previas á ocupación dos predios contidos nas relación publicada no xornal El Progreso do 29 de xuño, Diario Oficial de Galicia do 6 de agosto, e no BOP de Lugo do 13 de xullo de 2001, e expostas no taboleiro oficial desta delegación provincial e no taboleiro de edictos do Concello de Palas de Rei. Ata o momento do levantamento das actas, poderanse formula-las alegacións por escrito que se consideren pertinentes para os efectos de rectificar posibles erros na relación de bens afectados ante esta delegación provincial.</p>
<p>Esta publicación realízase igualmente para os efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación, e así dirixirlle ó Ministerio Fiscal as dilixencias que se produzan, de conformidade co artigo 5 da Lei de expropiación forzosa, do 16 de decembro de 1954.</p>
<p>Esta resolución non é definitiva na vía administrativa, e contra ela poderase interpoñer recurso de alzada perante o conselleiro de Industria e Comercio no prazo dun mes, contado desde o día seguinte ó da súa notificación/publicación. Tamén se poderá interpoñer calquera outro recurso que se considere oportuno para a defensa dos dereitos e intereses por parte dos interesados.</p>
<p>Lugo, 24 de setembro de 2001.</p>
<p>Jesús Bendaña Suárez</p>
<p>Delegado provincial de Lugo</p>

