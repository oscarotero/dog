---
date: '2001-02-27'
id: 36C2
page: 2
number: 41
agency: CONCELLO DE VILAR DE SANTOS
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2001/20010227/Anuncio36C2_gl.html'
---
<p>Por resolución da Alcaldía do 12 de febreiro de 2001 aprobouse o prego de cláusulas administrativas particulares que rexerán a contratación do aluguer dun ben inmoble para destinalo a albergue turístico, o que se expón ó público, na secretaría do concello, por prazo de oito días naturais, contados desde a publicación do presente anuncio no BOP e no DOG, durante o cal tódolos interesados poderán presenta-las reclamacións que estimen oportunas.</p>
<p>Simultaneamente anúnciase licitación para adxudica-lo contrato segundo o seguinte detalle:</p>
<p>1. Entidade adxudicadora: Concello de Vilar de Santos. O expediente tramítase na secretaría, dependencia na que se pode obte-la documentación e información necesaria.</p>
<p>2. Obxecto do contrato e prazo de execución: constitúe o obxecto do contrato o arrendamento do seguinte ben inmoble patrimonial, de titularidade municipal, para dedicalo á súa explotación como albergue turístico durante un prazo de 5 anos.</p>
<p>-Edificio e terreo que o rodea, situado en r/ Celanova nº 13, Vilar de Santos, que consta de dúas plantas de 357 metros cadrados en total, edificado sobre un terreo de 1.030 metros cadrados e que linda ó sur coa estrada C-531, ó norte con monte comunal, ó oeste con camiño público e ó leste coa vivenda nº 15, de herdeiros de David Gómez.</p>
<p>3. Tramitación, procedemento e forma de adxudicación: tramitación ordinaria por procedemento aberto e concurso.</p>
<p>4. Canon de arrendamento: o canon polo arrendamento fíxase nas seguintes cantidades, IVE excluído:</p>
<table><tbody><tr><td></td></tr>
<tr><td></td></tr>
<tr><td>En pesetas</td><td>En euros</td></tr>
<tr><td></td></tr>
<tr><td>Importe anual</td><td>Importe mensual</td><td>Importe anual</td><td>Importe mensual</td></tr>
<tr><td></td></tr>
</tbody></table>
<table><tbody><tr><td>1º ano</td><td>240.000</td><td>20.000</td><td>1.442,43</td><td>120,2025</td></tr>
<tr><td></td></tr>
<tr><td>2º ano</td><td>240.000</td><td>20.000</td><td>1.442,43</td><td>120,2025</td></tr>
<tr><td></td></tr>
<tr><td>3º ano</td><td>420.000</td><td>35.000</td><td>2.524,25</td><td>210,3542</td></tr>
<tr><td></td></tr>
<tr><td>4º ano</td><td>480.000</td><td>40.000</td><td>2.884,86</td><td>240,4050</td></tr>
<tr><td></td></tr>
<tr><td>5º ano</td><td>540.000</td><td>45.000</td><td>3.245,47</td><td>270,4559</td></tr>
<tr><td></td></tr>
<tr><td>Total</td><td>1.920.000</td><td>-------</td><td>11.539,44</td><td>-------</td></tr>
<tr><td></td></tr></tbody></table>
<p>5. Fianza provisional: non se esixe.</p>
<p>6. Presentación de proposicións. Prazo: o prazo será de 15 días naturais contados a partir do día seguinte ó de inserción do presente anuncio de licitación no BOP de Ourense e no Diario Oficial de Galicia. Se a publicación do anuncio nos diferentes boletíns se efectuase en días diferentes, o prazo empezará a computarse a partir da última publicación e se o último día do prazo fose inhábil ou sábado o prazo finalizará o primeiro hábil seguinte. Lugar: no rexistro xeral do concello, r/ Celanova, 77, 32650 Vilar de Santos, tlf. 988 46 58 83, fax 988 46 58 63, de luns a venres, excluídos os días festivos, de 9 a 14 horas. Documentación que hai que presentar: a que se sinala na cláusula 9 do prego de cláusulas administrativas. Prazo de vinculación da oferta: tres meses desde, como máximo, a apertura de proposicións. Modelo de proposición: figura no prego.</p>
<p>7. Apertura das ofertas: ás 18 horas do quinto día hábil (excluídos sábados) posterior ó de remate do prazo de presentación das propostas.</p>
<p>8. Gastos dos anuncios: os gastos que xere esta contratación serán por conta do adxudicatario.</p>
<p>Vilar de Santos, 19 de febreiro de 2001.</p>
<p>Xosé Antón Jardón da Cal</p>
<p>Alcalde</p>

