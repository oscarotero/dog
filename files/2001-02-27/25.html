---
date: '2001-02-27'
id: '3666'
page: 2
number: 41
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 15 de xaneiro de 2001 pola que se declara a utilidade pública,
  en concreto, das instalacións da primeira fase do parque eólico denominado
  Monte Redondo. (Expediente 15/1999).
range: Resolución
url: 'https://www.xunta.gal/dog/Publicados/2001/20010227/Anuncio3666_gl.html'
---
<p>Examinado o expediente instruído por pedimento de Energía Ambientales, S.A. (Easa), con enderezo para efectos de notificacións en Bugallal Marchesi, 10-1º esq., 15008 A Coruña, sobre autorización das instalacións do parque eólico denominado Monte Redondo, resultan os seguintes</p>
<p>Antecedentes de feito.</p>
<p>Primeiro.-O 3 de marzo de 2000, Ignacio Aguiriano Ramudo, en nome e representación de Easa, solicitou a autorización administrativa, declaración de utilidade pública e aprobación do proxecto de execución, do parque eólico denominado Monte Redondo, de 49,5 MW, achegando a documentación establecida para o efecto polo Decreto 2617/1966, do 20 de outubro, sobre autorización de instalacións eléctricas e o Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia.</p>
<p>Segundo.-O proxecto coas características fundamentais da instalación e a relación concreta e individualizada de bens e dereitos afectados someteuse á información pública por Resolución do 21 de marzo de 2000, para os efectos previstos nos decretos 2617/1966, xa mencionado, 2619/1996, sobre expropiación forzosa e sancións en materia de instalacións eléctricas, artigos 53 e 54 da Lei 54/1997, do 27 de novembro, do sector eléctrico, artigo 25 da Lei 10/1995, de ordenación do territorio de Galicia e Decreto 205/1995 citado. A resolución publicouse nos seguintes medios: o diario El Ideal Galle</p>
<p>go, do 31 de marzo de 2000, no BOP da Coruña, do 7 de abril de 2000, no Diario Oficial de Galicia do 18 de abril de 2000 e no taboleiro de anuncios do Concello de Vimianzo, e deuse coñecemento ós afectados mediante a oportuna notificación individual.</p>
<p>Terceiro.-Durante o período de información pública presentáronse as seguintes alegacións:</p>
<p>1. Andrés Carballo, en representación da Comunidade de Veciños de La Gándara, e titulares dos predios nº 28, 31, 187, 302 e 303, incluídos na relación de afectados polo parque, reivindica tamén a titularidade do predio nº 32, que na relación de propietarios figura a nome de Juan Castro Gándara, presidente da Comunidade de Veciños de Ogas.</p>
<p>2. Salvador Vázquez Gándara, en representación de Balbina Gándara Varela e Mª Pilar Gándara Varela, titulares do predio nº 333, solicita que se lle aclare exactamente a afección ó predio das súas representadas.</p>
<p>3. O Concello de Vimianzo, pola súa parte, manifesta:</p>
<p>-Que a normativa urbanística do concello é contraria á instalación do proxecto do parque, ó situarse nunha zona altamente protexida, tanto polo seu valor paisaxístico, como histórico.</p>
<p>-Que no estudio de impacto ambiental non se analiza o impacto acústico que vai producir nos lugares próximos e que non se achegan medicións reais, así como produce un importantísimo impacto electromagnético e paisaxístico.</p>
<p>Cuarto.-O 25 de setembro de 2000, a Dirección Xeral de Calidade e Avaliación Ambiental resolveu aproba-la declaración de efectos ambientais do citado parque eólico, reducíndose o número de aeroxeradores de 66 a 63, dado que se considera os aeroxeradores nº 37, 38 e 39, na súa actual posición non son compatibles coa defensa dos valores ambientais existentes así como os accesos proxectados para este.</p>
<p>Quinto.-O 24 de novembro de 2000, a Dirección Xeral de Industria resolveu autoriza-la instalación dos equipos electromecánicos da primeira fase do parque eólico denominado Monte Redondo, para unha potencia de 47,25 MW, e aproba-lo correspondente proxecto de execución, coas seguintes características básicas:</p>
<p>Situación e coordenadas poligonais:</p>
<table><tbody><tr><td></td></tr>
<tr><td></td></tr>
<tr><td>Nome</td><td>Municipio</td><td>Vértices</td></tr>
<tr><td></td></tr>
</tbody></table>
<table><tbody><tr><td>Monte Redondo</td><td>Vimianzo</td><td>X</td><td>Y</td></tr>
<tr><td></td></tr>
<tr><td></td><td></td><td>491.250</td><td>4.776.000</td></tr>
<tr><td></td></tr>
<tr><td></td><td></td><td>492.500</td><td>4.774.750</td></tr>
<tr><td></td></tr>
<tr><td></td><td></td><td>494.250</td><td>4.774.750</td></tr>
<tr><td></td></tr>
<tr><td></td><td></td><td>494.250</td><td>4.776.000</td></tr>
<tr><td></td></tr>
<tr><td></td><td></td><td>495.500</td><td>4.776.000</td></tr>
<tr><td></td></tr>
</tbody></table>
<table><tbody><tr><td></td><td></td><td>495.500</td><td>4.772.000</td></tr>
<tr><td></td></tr></tbody></table>
<table><tbody><tr><td></td></tr>
<tr><td></td></tr>
<tr><td>Nome</td><td>Municipio</td><td>Vértices</td></tr>
<tr><td></td></tr>
</tbody></table>
<table><tbody><tr><td></td><td></td><td>493.500</td><td>4.772.000</td></tr>
<tr><td></td></tr>
<tr><td></td><td></td><td>492.250</td><td>4.773.000</td></tr>
<tr><td></td></tr>
<tr><td></td><td></td><td>492.750</td><td>4.773.500</td></tr>
<tr><td></td></tr>
<tr><td></td><td></td><td>491.000</td><td>4.775.500</td></tr>
<tr><td></td></tr></tbody></table>
<p>Nº de aeroxeradores63</p>
<p>Potencia unitaria por aeroxerador750 kW</p>
<p>Potencia total instalada47, 25 MW</p>
<p>Producción anual estimada131.423 MWh/ano</p>
<p>Investimento previsto7.425.000.000 ptas.</p>
<p>Características técnicas da infraestructura eléctrica de transformación e interconexión:</p>
<p>-63 aeroxeradores, mod. Ecotecnia 48/750, de 750 kW de potencia, montados sobre torres metálicas troncocónicas de 55 m de altura e rotores de 3 pas de 48 m de diámetro.</p>
<p>-Liñas de media tensión subterráneas para evacuación de enerxía a 20 kV, de interconexión entre centros de recollida de media tensión e subestación transformadora 20/66 kV.</p>
<p>-Subestación transformadora 20/66 kV para evacuación de enerxía, composta por un transformador principal 20/66 kV de 50 MVA de potencia nominal e un transformador para servicios auxiliares 20/0,4 kV de 100 kVA de potencia nominal cos correspondentes equipos de control, seccionamento, manobra, medida e protección.</p>
<p>Fundamentos de dereito.</p>
<p>Primeiro.-A Consellería de Industria e Comercio é competente para resolver este expediente con fundamento no Estatuto de autonomía de Galicia, o Real decreto 2563/1982, de 24 de xullo, o Decreto 132/1982, de 4 de novembro, e o Decreto 99/1998, de 26 de marzo, polo que se establece a estructura orgánica da Consellería de Industria e Comercio, en relación coa Lei 54/1997, de 27 de novembro, do sector eléctrico e o Decreto 205/1995, polo que se regula o aproveitamento da enerxía eólica na Comunidade Autónoma de Galicia.</p>
<p>Segundo.-Á vista das alegacións presentadas, da contestación dada a estas por parte da empresa promotora e do resto de documentación que consta no expediente, queda de manifesto que:</p>
<p>1. Con respecto á alegación presentada por Andrés Carballo, cabe dicir que será no levantamento de actas o momento no que pode demostrar a titularidade do citado predio, en litixio, achegando a documentación acreditativa necesaria.</p>
<p>2. En relación coa alegación presentada por Salvador Vázquez Gándara cabe manifestar que o predio nº 333 exclúese da relación de predios afectados polo parque eólico.</p>
<p>3. Por último e en relación coa alegación presentada polo Concello de Vimianzo, cómpre dici-lo seguinte:</p>
<p>-As alegacións ó proxecto sectorial serán consideradas no momento de dicta-la resolución correspondente.</p>
<p>-As alegacións ambientais foron tidas en conta na Resolución do 25 de setembro de 2000, da Dirección Xeral de Calidade e Avaliación Ambiental pola que se aprobou a declaración de efectos ambientais do citado parque eólico.</p>
<p>Terceiro.-No expediente instruído para o efecto cumpríronse os trámites regulamentarios.</p>
<p>Esta consellería, de acordo co que antecede e no exercicio das competencias que ten atribuídas</p>
<p>RESOLVE:</p>
<p>Declara-la utilidade pública, en concreto, das instalacións da primeira fase do parque eólico Monte Redondo, o que leva implícita a necesidade de ocupación dos bens e dereitos afectados e implica a urxente ocupación para os efectos do artigo 52 da Lei de expropiación forzosa.</p>
<p>Contra a presente resolución, que é definitiva en vía administrativa, cabe interpoñer, se é o caso, recurso potestativo de reposición no prazo dun mes contado desde o día seguinte ó da súa notificación ou ben directamente recurso contencioso-administrativo ante o Xulgado do Contencioso-Administrativo da Coruña, no prazo de dous meses contados a partir da citada data.</p>
<p>Santiago de Compostela, 15 de xaneiro de 2001.</p>
<p>Juan Rodríguez Yuste</p>
<p>Conselleiro de Industria e Comercio</p>

