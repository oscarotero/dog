---
date: '1999-04-22'
id: 6C3E
page: 4
number: 76
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 22 de marzo de 1999, do Xurado Provincial de Montes Veciñais en Man
  Común de Lugo, polo que se inicia a tramitación de varios expedientes de
  clasificación de montes desta provincia (1/1999 e tres máis).
range: Edicto
url: 'https://www.xunta.gal/dog/Publicados/1999/19990422/Anuncio6C3E_gl.html'
---
<p>Perante este Xurado Provincial de Montes Veciñais en Man Común tramítanse os expedientes de clasificación dos montes coas características que a seguir se indican:</p>
<p>-Expediente número 1/1999:</p>
<p>Denominación: montes: Maior e Costa da Ribeira.</p>
<p>Comunidade propietaria: veciños da parroquia do Pereiro.</p>
<p>Concello: Alfoz.</p>
<p>Superficie: 1.652 hectáreas.</p>
<p>Estremas:</p>
<p>As do termo parroquial son:</p>
<p>Norte: termo municipal do Valadouro. Leste: termos e montes das parroquias da Lagoa e das Oiras. Sur: termo municipal de Abadín, mesmo adentrándose neste concello o monte pola marxe dereita do río Pedrido, ata Porto Pedrido. Oeste: termo municipal de Abadín, mesmo adentrándose neste concello o monte pola marxe dereita do río Pedrido, ata Porto Pedrido.</p>
<p>Descrición do perímetro:</p>
<p>O perímetro de todo o termo parroquial do Pereiro, comprendendo os montes, os predios particulares e as mesmas aldeas, pode describirse comezando polo extremo oeste no Carballo da Veiga Rubia, no río Pedrido, onde están as «tres raias» deste termo municipal de Alfoz cos de Abadín e do Valadouro.</p>
<p>Polo norte divide co termo municipal do Valadouro desde Carballo da Veiga Rubia atravesando cara ó leste por Cruz de Riba, Cruz de Baixo, Pena do Torrón e Teixeiro ata baixar ó río Fervenza, baixando despois por este e polo río do Ouro, subindo finalmente cara ó leste ata Taranco.</p>
<p>Polo leste divide primeiro con termos e montes da parroquia da Lagoa desde Taranco seguindo cara o sur por Costoia ata Coto das Trigueiras de onde segue cara ó leste ata Manciñeiras, onde xa entran termos e montes da parroquia das Oiras coa que sobe cara ó sur segundo unha lomba polo Alto do Pico, Pena da Cabra e Pena das Pías ata Veiga do Telo.</p>
<p>Polo sur divide co termo municipal de Abadín seguindo a estrema desde Veiga do Telo cara ó oeste ata Pereira Vella de Valdecorredores, de onde o monte se adentra cara ó sur no termo municipal de Abadín seguindo unha divisoria de augas polas Penas d'Auga e Monte Maior ata baixar a Porto Pedrido.</p>
<p>Polo oeste segue dividindo cos montes do termo municipal de Abadín, adentrado neste termo como se dixo, desde Porto Pedrido baixando cara ó norte</p>
<p>polo río Pedrido, cadrando nun treito final coa estrema entre concellos, ata baixar a Carballo da Veiga Rubia, onde se comezou.</p>
<p>-Expediente número 3/1999:</p>
<p>Denominación: montes: de Baños e de Palleiros.</p>
<p>Comunidade propietaria: veciños dos lugares de San Pedro de Baños e Palleiros.</p>
<p>Parroquia: Marcelle.</p>
<p>Concello: Monforte de Lemos.</p>
<p>Superficie: 267 ha.</p>
<p>Estremas:</p>
<p>Os do termo veciñal son:</p>
<p>Norte: termo e monte da parroquia da Penela. Leste: termos e montes de Lampaza da parroquia de Doade do termo municipal de Sober. Sur: río Sil, dividindo co termo municipal de Castro Caldelas (Ourense). Oeste: termo e montes da parroquia de Doade do termo municipal de Sober.</p>
<p>Descrición do perímetro:</p>
<p>O perímetro do termo veciñal de Baños e Palleiros, comprendendo os montes, os predios particulares e as mesmas aldeas, pódese describir comezando polo extremo norte no Alto de Bidual, onde tamén concorren os montes das parroquias de Doade (Sober), Marcelle e Penela. Desde aquí baixa cara ó leste dividindo con esta última segundo unha lomba ata o camiño da Casa de Bidual, onde cadra coa estrema do termo municipal de Sober, pola que baixa cara ó sur polo rego do Monte Furado dividindo polo leste con termo e montes de Lampaza da parroquia de Doade (Sober) ata o mesmo río Sil. Polo sur divide con termo municipal de Castro Caldelas (Ourense), baixando polo río Sil ata a ponte da estrada de Castro Caldelas a Monforte, onde xa comeza a dividir polo oeste con termo e montes da parroquia de Doade (Sober), e vai pola aba destes nun corto treito cara ó oeste e despois sobe de sur a norte segundo una lomba, polo oeste do lugar de Palleiros, seguindo a estrema entre concellos ata subir ó Alto de </p>
<p>Bidual, onde se comezou.</p>
<p>-Expediente número 4/1999:</p>
<p>Denominación: montes: Coedo, Vales e Searas da Serra.</p>
<p>Comunidade propietaria: veciños do lugar de Marcelín.</p>
<p>Parroquia: Mosteiro.</p>
<p>Concello: Navia de Suarna.</p>
<p>Superficie: 178 ha.</p>
<p>Estremas:</p>
<p>Norte: monte de Molmeán. Leste: concello de San Antolín de Ibias (Asturias). Sur: montes de Abrente, Gorgueira e Pacios, e de Mosteiro. Oeste: predios particulares de Marcelín e cerramento dos prados do regueiro de Mosteiro.</p>
<p>Descrición do perímetro:</p>
<p>Polo norte, limitando co monte de Molmeán, sobe desde o regueiro de Mosteiro, un teso ata o Alto de Coedo, xa no límite con Ibias (Asturias). Polo leste segue a estrema de Ibias desde Coedo, na dirección norte-sur por Toxalón, chousumes das leiras de Folgueiras de Cotos ata Horta de Chan de Salgueiro, onde entra monte de Abrente, Gorgueira e Pacios. Polo sur na dirección suroeste, co citado monte polo teso de Cexurias, Cexurias, Fonte Vella ata Cruceiro de Gorgueira, onde chega ós predios particulares e ó monte de Mosteiro. Polo oeste desde Cruceiro de Gorgueira vai limitando co monte de Mosteiro ata Fonte Vella, baixando de aquí ós prados de Regueiro de Mosteiro; segue despois o polígono dos chousumes dos predios de Marcelín ata Valiños, onde se comezou.</p>
<p>-Expediente número 5/1999:</p>
<p>Denominación: montes de Rebordaos.</p>
<p>Comunidade propietaria: veciños da parroquia de Rebordaos.</p>
<p>Concello: O Saviñao.</p>
<p>Superficie: 94 ha.</p>
<p>Estremas:</p>
<p>Parcela nº 1 (30 ha):</p>
<p>Norte: predios particulares da parroquia de Rebordaos e camiño veciñal de Peago a Liñares. Leste: camiño pertencente ó monte comunal da parroquia de Vilelos e predios particulares da parroquia de Rebordaos. Sur: predios particulares da parroquia de Rebordaos. Oeste: predios particulares da parroquia de Rebordaos e camiño veciñal de Peago a Liñares.</p>
<p>Parcela nº 2 (7 ha):</p>
<p>Norte: predios particulares da parroquia de Rebordaos. Leste: camiño veciñal e predios particulares da parroquia de Rebordaos. Sur: predios particulares da parroquia de Rebordaos. Oeste: predios particulares da parroquia de Rebordaos.</p>
<p>Parcela nº 3 (3 ha):</p>
<p>Norte: camiño veciñal. Leste: predios particulares da parroquia de Rebordaos. Sur: predios particulares da parroquia de Rebordaos. Oeste: predios particulares da parroquia de Rebordaos.</p>
<p>Parcela nº 4 (5 ha):</p>
<p>Norte: predios particulares da parroquia de Rebordaos e camiño veciñal. Leste: predios particulares da parroquia de Rebordaos. Sur: predios particulares da parroquia de Rebordaos e camiño veciñal. Oeste: predios particulares da parroquia de Rebordaos.</p>
<p>Parcela nº 5 (49 ha):</p>
<p>Norte: camiño veciñal e predios particulares da parroquia de Rebordaos. Leste: camiño veciñal e predios particulares da parroquia de Rebordaos. Sur: camiño veciñal e predios particulares da parroquia</p>
<p>de Rebordaos. Oeste: camiño veciñal e predios particulares da parroquia de Rebordaos.</p>
<p>En virtude do acordado polo xurado na sesión celebrada coa data do 9 de decembro de 1998 e, en cumprimiento da orde do instructor, conforme o disposto na Lei de montes veciñais en man común do 10 de outubro de 1989 e demais disposicións de aplicación, polo presente edicto faise pública a iniciación dos expedientes indicados co obxecto de que, de acordo co previsto no artigo 23 do Regulamento aprobado polo Decreto 260/1992, do 4 de setembro, para a execución da citada lei, cantas persoas, organismos e corporacións resulten interesados, poidan comparecer e intervir nos expedientes iniciados e formular perante o xurado, no prazo dun mes contado a partir do día seguinte ó da publicación do presente edicto no Diario Oficial de Galicia, cantas alegacións coiden oportunas na defensa dos dereitos que crean asistirlles en relación cos montes, achegando, se é o caso, a documentación que consideren conveniente ó respecto.</p>
<p>Lugo, 22 de marzo de 1999.</p>
<p>Luis González Vázquez</p>
<p>Presidente do Xurado Provincial de Montes</p>
<p>Veciñais en Man Común de Lugo</p>

