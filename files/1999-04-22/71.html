---
date: '1999-04-22'
id: 6C9E
page: 4
number: 76
agency: COLEXIO OFICIAL DE ENXEÑEIROS INDUSTRIAIS DE GALICIA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1999/19990422/Anuncio6C9E_gl.html'
---
<p>Gerardo Rodríguez Fernández, enxeñeiro industrial, con DNI nº 42.783.335, como secretario do Colexio Oficial de Enxeñeiros Industriais de Galicia, corporación domiciliada na rúa Alameda, 30-32, 8º, D.P. 15003 da cidade da Coruña, NIF Q1570003B,</p>
<p>Certifica:</p>
<p>Que a Xunta de Goberno deste colexio, na súa reunión do 30 de xaneiro de 1999, vista a Orde do 20 de marzo de 1998 da ministra de Educación e Cultura pola que, en execución da sentencia do 31 de marzo de 1997, da Audiencia Nacional, que estimou o recurso contencioso-administrativo nº 321/1995 interposto polo Consello Xeral de Colexios Oficiais de Enxeñeiros Industriais contra a resolución do secretario xeral técnico do Consello de Educación do 24 de novembro de 1993, sobre homologación do título de enxeñeiro obtido por Juan Manuel Pais Pisco, acordou anula-la citada Resolución do 24 de novembro de 1993, deixándoa sen efecto, así como a credencial acreditativa da dita homologación, expedida pola Subdirección Xeral de Títulos, Validacións e Homologacións deste departamento e que a homologación do título de enxeñeiro químico quede condicionada á superación previa dunha proba de conxunto sobre aqueles coñecementos básicos da formación española requiridos para a obtención do título e </p>
<p>autoriza-lo interesado para realiza-la mencionada proba na universidade española que libremente elixa, logo de comunicarllo a este departamento.</p>
<p>Tomou o seguinte acordo:</p>
<p>Deixar en suspenso a colexiación de Juan Manuel Pais Pisco, cesando en tódolos dereitos derivados da súa pertenza ó Colexio Oficial de Enxeñeiros Industriais de Galicia, coas condicións establecidas na sentencia e orde citadas.</p>
<p>Contra este acordo pódese interpoñer recurso de alzada perante o Consello Xeral no prazo de quince días, sen prexuízo de interpoñer calquera outro que considere procedente.</p>
<p>Para que sirva de notificación a Juan Manuel Pais Pisco, inserirase este acordo no Diario Oficial de Galicia.</p>
<p>Expide esta certificación co visto e prace do decano na Coruña o un de febreiro de mil novecentos noventa e nove.</p>
<p>Gerardo Rodríguez Fernández</p>
<p>Secretario do Colexio Oficial de Enxeñeiros</p>
<p>Industriais de Galicia</p>
<p>Visto e prace</p>
<p>Ángel Monteoliva Ramos</p>
<p>Decano do Colexio Oficial de Enxeñeiros Industriais</p>
<p>de Galicia</p>

