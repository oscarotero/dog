---
date: '2000-09-26'
id: 119DE
page: 13
number: 187
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 14 de setembro de 2000, da Delegación Provincial da Coruña, pola
  que se somete a información pública o proxecto sectorial de incidencia
  supramunicipal das instalacións electromecánicas do parque eólico de Currás no
  concello de Mazaricos, provincia da Coruña. (Expediente 4/2000).
range: Resolución
url: 'https://www.xunta.gal/dog/Publicados/2000/20000926/Anuncio119DE_gl.html'
---
<p>A Consellería de Industria e Comercio aprobou na súa Resolución do 19 de xaneiro de 1996 o Plan Eólico Estratéxico nomeado PEE Seawest, transferido posteriormente a Euro Vento, S.L.U. con data 9 de maio de 1996.</p>
<p>Dentro do mencionado PEE figura unha zona nomeada Paxareiras II na que se atopa adscrito o proxecto de referencia.</p>
<p>Con data 10 de xullo de 1997 o Consello da Xunta de Galicia aprobou definitivamente o Plan Eólico de Galicia como de incidencia supramunicipal para os efectos previstos na Lei 10/1995, do 23 de novembro, de ordenación do territorio de Galicia, dentro do cal se atopa o referenciado PEE Seawest (DOG nº 241, do 15 de decembro de 1997).</p>
<p>Con data 22 de xullo de 1999 a Dirección Xeral de Industria ordena a publicación no DOG do acordo do Consello da Xunta de Galicia de data 15 de xullo de 1999 polo que se aproba definitivamente o proxecto sectorial de incidencia supramunicipal e que foi publicado no DOG nº 162, do 23 de agosto.</p>
<p>Polo tanto, en cumprimento do disposto no artigo 25.3º da Lei 10/1995, do 23 novembro, a teor do cal os plans ou proxectos que o Consello da Xunta de Galicia declare como de incidencia supramunicipal someteranse por un prazo mínimo dun mes ós trámites de información pública mediante o correspondente anuncio no Diario Oficial de Galicia, e de audiencia ás entidades locais sobre as que incida o plan ou proxecto,</p>
<p>RESOLVO:</p>
<p>Someter a información pública o citado proxecto sectorial do parque eólico de Currás, comprendido na área nomeada Paxareiras II do mencionado PEE Seawest, de acordo co artigo 25.3º da Lei 10/1995, do 23 de novembro, de ordenación do territorio de Galicia, e durante o prazo dun mes contado a partir da publicación desta resolución no Diario Oficial de Galicia, os interesados poderán examina-lo dito proxecto sectorial nesta delegación provincial ou no Concello de Mazaricos e presentar perante esta delegación provincial as alegacións que consideren pertinentes.</p>
<p>A Coruña, 14 de setembro de 2000.</p>
<p>Jesús Espada Martínez</p>
<p>Delegado provincial da Coruña</p>

