---
date: '2017-06-13'
id: G0422-300517-0001
page: 28890
number: 111
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  RESOLUCIÓN do 22 de maio de 2017, da Dirección Xeral de Ordenación do
  Territorio e Urbanismo, pola que se lle dá publicidade á parte dispositiva da
  Sentenza do 17 de febreiro de 2017 ditada pola Sala do
  Contencioso-Administrativo, Sección Quinta do Tribunal Supremo.
range: Resolución
url: >-
  https://www.xunta.gal/dog/Publicados/2017/20170613/AnuncioG0422-300517-0001_gl.html
---
<p>Para xeral coñecemento, de conformidade co disposto nos artigos 72 e 104 e seguintes da Lei 29/1998, do 13 de xullo, reguladora da xurisdición contencioso-administrativa, faise público que a Sección Quinta da Sala do Contencioso-Administrativo do Tribunal Supremo, con data do 17 de febreiro de 2017, ditou sentenza no recurso de casación 1125/2016, contra a sentenza pronunciada con data 21 de xaneiro de 2016 pola Sección Segunda da Sala do Contencioso-Administrativo do Tribunal Superior de Xustiza de Galicia, no procedemento ordinario 4170/2013, interposto por Juan Manuel Brea Chapado. Esta sentenza, que devén firme, na súa parte dispositiva literalmente di: </p>
    <p>«1º. Que debemos declarar e declaramos que procede o recurso de casación 1125/2016, interposto por Juan Manuel Brea Chapado, contra a Sentenza ditada pola Sección Segunda da Sala do Contencioso-Administrativo do Tribunal Superior de Xustiza de Galicia, con data do 21 de xaneiro de 2016, no recurso contencioso-administrativo 4170/2013, sobre aprobación definitiva do Plan xeral de ordenación municipal do concello de Verín (Ourense).</p>
    <p>2º. Que debemos anular e anulamos e casamos a citada sentenza.</p>
    <p>3º. Que debemos estimar e estimamos o recurso contencioso-administrativo 4170/2013, formulado por Juan Manuel Brea Chapado contra a Orde da Consellería de Medio Ambiente, Territorio e Infraestruturas, do 7 de decembro de 2012, pola que foi definitivamente aprobado o Plan xeral de ordenación municipal de Verín.</p>
    <p>4º. Que declaramos a dita orde e o Plan xeral de ordenación urbana de Verín, aprobado por ela, contrarios ao ordenamento xurídico e, en consecuencia, anulámolos.</p>
    <p>5º. Que non facemos expresa imposición das custas causadas na instancia e en casación.</p>
    <p>6º. Publíquese a resolución desta sentenza no Diario Oficial de Galicia, para os efectos previstos no artigo 72.2 da Lei xurisdicional 29/1998, do 13 de xullo».</p>
    <p>Santiago de Compostela, 22 de maio de 2017</p>
    <footer><p>María Encarnación Rivas Díaz<br>Directora xeral de Ordenación do Territorio e Urbanismo</p></footer>

