---
date: '2017-06-13'
id: G0003-070617-0004
page: 28840
number: 111
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 8 de xuño de 2017, da Dirección Xeral de Recursos Humanos, pola
  que se publica a relación definitiva das persoas aspirantes admitidas e
  excluídas, así como das exentas e non exentas do exercicio de lingua galega, e
  se nomean os tribunais cualificadores do concurso-oposición para o ingreso nas
  categorías de odontólogo/a e pediatra de atención primaria, convocado mediante
  a Resolución do 22 de decembro de 2016.
range: Resolución
url: >-
  https://www.xunta.gal/dog/Publicados/2017/20170613/AnuncioG0003-070617-0004_gl.html
---
<p>Mediante Resolución do 22 de decembro de 2016 desta dirección xeral (<em>Diario Oficial de Galicia</em> núm. 7, do 11 de xaneiro de 2017) convocouse concurso-oposición para o ingreso nas categorías de odontólogo/a de atención primaria e pediatra de atención primaria.</p>
    <p>Por Resolución do 31 de marzo de 2017 (<em>Diario Oficial de Galicia</em> núm. 70, do 10 de abril) publicouse a relación provisional de aspirantes admitidos/as e excluídos/as, así como dos/das exentos/as e non exentos/as da realización do exercicio de lingua galega.</p>
    <p>Na base sétima da resolución de convocatoria disponse que os tribunais cualificadores do concurso-oposición serán nomeados pola autoridade convocante cunha antelación mínima dun mes ao día da data de realización das probas e para este efecto publicarase a oportuna resolución no <em>Diario Oficial de Galicia</em>.</p>
    <p>De conformidade coa antedita base e finalizado o prazo de emenda previsto no número 6.2 desta mesma resolución, este centro directivo, como órgano convocante do proceso,</p>
    <p class="dog-titulo">RESOLVE:</p>
    <p>Primeiro. Publicar, con carácter definitivo e por categoría, a relación das persoas aspirantes admitidas e excluídas, así como das exentas e non exentas da realización do exercicio de lingua galega, no concurso-oposición para o ingreso nas categorías de odontólogo/a de atención primaria e pediatra de atención primaria convocado mediante a Resolución do 22 de decembro de 2016.</p>
    <p>Segundo. As listas coa relación definitiva de persoas aspirantes admitidas e excluídas, con indicación do motivo de exclusión, e as declaradas exentas e non exentas da realización do exercicio de lingua galega, poderán examinarse na páxina web do Servizo Galego de Saúde (www.sergas.es).</p>
    <p>Ademais, o estado de cada solicitude pode ser consultado polo/a solicitante no seu expediente electrónico persoal en Fides/expedient-e/sección de procesos.</p>
    <p>Terceiro. Nomear os membros dos tribunais, titulares e suplentes, que xulgarán o proceso selectivo e que se relacionan, para cada categoría, no anexo desta resolución.</p>
    <p>Cuarto. Declarar de aplicación a este proceso as normas de funcionamento e actuación dos tribunais e persoal colaborador negociadas e aprobadas na Mesa Sectorial de Sanidade, publicadas á disposición das persoas interesadas na páxina web do Servizo Galego de Saúde (www.sergas.es).</p>
    <p>Quinto. De conformidade coa base 6.3 da Resolución do 22 de decembro de 2016, contra esta resolución as persoas interesadas poderán interpoñer directamente recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ao da súa publicación no <em>Diario Oficial de Galicia</em>, de conformidade co disposto nos artigos 8.2 e 10.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Potestativamente, e con carácter previo, poderán interpoñer recurso de reposición, ante a Dirección Xeral de Recursos Humanos do Servizo Galego de Saúde, no prazo dun mes contado desde a mesma data.</p>
    <p>Santiago de Compostela, 8 de xuño de 2017</p>
    <footer><p>Margarita Prado Vaamonde<br>Directora xeral de Recursos Humanos</p></footer>
    <h2>ANEXO</h2>
    <table>
     <tbody>
      <tr>
       <td colspan="4">Odontólogo/a de atención primaria</td>
      </tr>
      <tr>
       <td>Presidente/a titular</td>
       <td>Martínez Martínez, María Ángeles</td>
       <td>Persoal estatutario licenciado sanitario</td>
       <td>Odontólogo/a de atención primaria</td>
      </tr>
      <tr>
       <td>Secretario/a titular</td>
       <td>López Súarez, Alberto</td>
       <td>Persoal estatutario de xestión e servizos</td>
       <td>Grupo técnico da función administrativa</td>
      </tr>
      <tr>
       <td>Vogal titular</td>
       <td>Pena Troncoso, Antonio</td>
       <td>Persoal estatutario licenciado sanitario</td>
       <td>Odontólogo/a de atención primaria</td>
      </tr>
      <tr>
       <td>Vogal titular</td>
       <td>Fernández Feijoo, Javier</td>
       <td>Persoal estatutario licenciado sanitario</td>
       <td>Odontólogo/a de atención primaria</td>
      </tr>
      <tr>
       <td>Vogal titular</td>
       <td>Núñez Orjales, José Luis</td>
       <td>Persoal estatutario licenciado sanitario</td>
       <td>Odontólogo/a de atención primaria</td>
      </tr>
      <tr>
       <td></td>
       <td></td>
       <td></td>
       <td></td>
      </tr>
      <tr>
       <td>Presidente/a suplente</td>
       <td>Lagarón Sanjurjo, Constantino</td>
       <td>Persoal estatutario licenciado sanitario</td>
       <td>Odontólogo/a de atención primaria</td>
      </tr>
      <tr>
       <td>Secretario/a suplente</td>
       <td>Rodríguez Cabo, Esperanza</td>
       <td>Persoal estatutario de xestión e servizos</td>
       <td>Grupo técnico da función administrativa</td>
      </tr>
      <tr>
       <td>Vogal suplente</td>
       <td>Otero Casal, María de la Paz</td>
       <td>Persoal estatutario licenciado sanitario</td>
       <td>Odontólogo/a de atención primaria</td>
      </tr>
      <tr>
       <td>Vogal suplente</td>
       <td>Pita Vázquez, David</td>
       <td>Persoal estatutario licenciado sanitario</td>
       <td>Odontólogo/a de atención primaria</td>
      </tr>
      <tr>
       <td>Vogal suplente</td>
       <td>Rodríguez Vázquez, Luis Miguel</td>
       <td>Persoal estatutario licenciado sanitario</td>
       <td>Odontólogo/a de atención primaria</td>
      </tr>
      <tr>
       <td colspan="4">Pediatra de atención primaria</td>
      </tr>
      <tr>
       <td>Presidente/a titular</td>
       <td>Pérez Cobeta, Rosa</td>
       <td>Persoal estatutario licenciado sanitario</td>
       <td>Pediatra de atención primaria</td>
      </tr>
      <tr>
       <td>Secretario/a titular</td>
       <td>Rodríguez Cabo, Esperanza</td>
       <td>Persoal estatutario de xestión e servizos</td>
       <td>Grupo técnico da función administrativa</td>
      </tr>
      <tr>
       <td>Vogal titular</td>
       <td>Barreiro Arceiz, Carolina</td>
       <td>Persoal estatutario licenciado sanitario</td>
       <td>Pediatra de atención primaria</td>
      </tr>
      <tr>
       <td>Vogal titular</td>
       <td>García Reboredo, María</td>
       <td>Persoal estatutario licenciado sanitario</td>
       <td>Pediatra de atención primaria</td>
      </tr>
      <tr>
       <td>Vogal titular</td>
       <td>San José González, Miguel Ángel</td>
       <td>Persoal estatutario licenciado sanitario</td>
       <td>Pediatra de atención primaria</td>
      </tr>
      <tr>
       <td></td>
       <td></td>
       <td></td>
       <td></td>
      </tr>
      <tr>
       <td>Presidente/a suplente</td>
       <td>Otero Esteban, José Jorge</td>
       <td>Persoal estatutario licenciado sanitario</td>
       <td>Pediatra de atención primaria</td>
      </tr>
      <tr>
       <td>Secretario/a suplente</td>
       <td>Rodriguez Herbón, Gloria Belén</td>
       <td>Persoal estatutario de xestión e servizos</td>
       <td>Grupo técnico da función administrativa</td>
      </tr>
      <tr>
       <td>Vogal suplente</td>
       <td>García García, Miriam</td>
       <td>Persoal estatutario licenciado sanitario</td>
       <td>Pediatra de atención primaria</td>
      </tr>
      <tr>
       <td>Vogal suplente</td>
       <td>Martínez Abad, Pablo</td>
       <td>Persoal estatutario licenciado sanitario</td>
       <td>Pediatra de atención primaria</td>
      </tr>
      <tr>
       <td>Vogal suplente</td>
       <td>Martínez Bugarín, Raquel</td>
       <td>Persoal estatutario licenciado sanitario</td>
       <td>Pediatra de atención primaria</td>
      </tr>
     </tbody>
    </table>

