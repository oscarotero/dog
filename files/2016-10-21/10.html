---
date: '2016-10-21'
id: G0023-280916-0004
page: 47386
number: 201
agency: Xulgado do Social número 4 de Pontevedra
section: V. Administración de xustiza.
title: EDICTO (PO 121/2016).
range: Edicto
url: >-
  https://www.xunta.gal/dog/Publicados/2016/20161021/AnuncioG0023-280916-0004_gl.html
---
<p>Eu, Alberto López Luengo, letrado da Administración de xustiza do Xulgado do Social número 4 de Pontevedra, fago saber que no procedemento ordinario 121/2016 deste xulgado do social, seguido por instancia de Noemí Paz Couselo contra a empresa Andrés Rodríguez Rojas e o Fondo de Garantía Salarial, sobre ordinario, se ditou a seguinte resolución, cuxa parte dispositiva se xunta:</p>
    <p>«Estimando a demanda interposta por Noemí Paz Couselo fronte á empresa Andrés Rodríguez Rojas, condeno a empresa demandada a que aboe á demandante a cantidade de 5.605,31 euros máis o 10 % en concepto de xuros por demora.</p>
    <p>Iso coa intervención do Fogasa.</p>
    <p>Contra a presente resolución cabe interpoñer recurso de suplicación ante a Sala do Social do Tribunal Superior de Xustiza de Galicia, conforme establecen os artigos 191 e seguintes da Lei reguladora da xurisdición social, que debe anunciarse dentro dos cinco días seguintes á notificación desta sentenza. A recorrente debe consignar, coa interposición do recurso e coas excepcións previstas no artigo 229 do texto citado, a suma de 300 euros na conta que este xulgado ten aberta na oficina principal de Banesto desta cidade, baixo a denominación Depósitos e consignacións, co número 5081, especificando a clave 65 ao tratarse dun recurso de suplicación.</p>
    <p>Así mesmo, e coa excepción prevista no artigo 230 do texto mencionado, será indispensable acreditar no momento do anuncio do recurso ter consignado na conta anteriormente citada a cantidade obxecto de condena, ben que pode asegurarse a suma por medio de aval bancario, con responsabilidade do avalista.</p>
    <p>Así por esta sentenza, pronúncioo, mándoo e asínoo».</p>
    <p>E para que sirva de notificación en legal forma a Andrés Rodríguez Rojas, en ignorado paradoiro, expido a presente para a súa inserción no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Pontevedra, 26 de setembro de 2016</p>
    <footer><p>O letrado da Administración de xustiza</p></footer>

