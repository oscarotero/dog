---
date: '2003-11-11'
id: 1FF2A
page: 13
number: 219
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 3 de novembro de 2003 pola que se conceden axudas económicas para
  alumnos e profesores de centros docentes que participen en proxectos de
  mobilidade transnacional no marco do programa europeo de formación profesional
  Leonardo da Vinci durante o ano 2003.
range: Orde
url: 'https://www.xunta.gal/dog/Publicados/2003/20031111/Anuncio1FF2A_gl.html'
---
<p>Por orde da Consellería de Educación e Ordenación Universitaria do 17 de xuño de 2003, convocáronse axudas económicas para alumnos e profesores de centros docentes que participen en proxectos de mobilidade transnacional no marco do programa europeo de formación profesional Leonardo da Vinci durante o ano 2003.</p>
<p>Vista a proposta da comisión de selección prevista no artigo 5 da citada orde,</p>
<p>RESOLVO:</p>
<p>Primeiro.-Conceder con cargo ó concepto orzamentario 07.04.322T.481.0 da Dirección Xeral de Ordenación Educativa e Formación Profesional as axudas que se relacionan no anexo.</p>
<p>Segundo.-De acordo co artigo 7 as axudas serán aboadas da seguinte forma:</p>
<p>As axudas aboaranse unha vez rematada a actividade e logo da súa completa xustificación económica e entrega da memoria de actividades por parte da entidade colaboradora da xestión de axudas públicas, de acordo co establecido no artigo 15 do Decreto 287/2000, do 21 de novembro, achegando a documentación á que fai referencia o punto 2º do artigo 8, no prazo máximo dun mes contado a partir do remate das actividades.</p>
<p>Terceiro.-Obrigas dos beneficiarios.</p>
<p>1. Acepta-la axuda concedida. Neste sentido, se no prazo de quince días, contados a partir da recepción da comunicación pola que se notifica a concesión da axuda, o centro beneficiario non acepta esta, entenderase que renuncia á súa percepción.</p>
<p>2. Facilita-la información requirida e someterse ás accións de comprobación ou control financeiro que poida efectua-la Consellería de Educación e Ordenación Universitaria e os organismos competentes.</p>
<p>3. Xustifica-lo correcto investimento das axudas recibidas, mediante a presentación da seguinte documentación:</p>
<p>3.1. Memoria.</p>
<p>Os centros beneficiarios enviarán unha memoria das actividades realizadas que inclúa:</p>
<p>a) Resumo do desenvolvemento da actividade realizada.</p>
<p>b) Obxectivos conseguidos.</p>
<p>c) Procedemento de avaliación utilizado, resultados obtidos e difusión que se realizou deles.</p>
<p>3.2. Xustificación dos gastos efectuados.</p>
<p>No caso de centros educativos, unha certificación do Consello Escolar do centro aprobatoria do gasto, xuntando unha relación detallada das facturas e recibos que servirán de xustificantes do proxecto realizado.</p>
<p>No caso de centros de formación continuada do profesorado, certificación do director/a pola que se aproba o gasto, xuntando unha relación detallada das facturas e recibos que servirán de xustificantes do proxecto realizado.</p>
<p>Cuarto.-Contra esta resolución os interesados poderán interpoñer recurso potestativo de reposición no prazo dun mes, contado a partir do día seguinte ó da súa publicación no DOG, segundo o disposto na Lei 4/1999 (BOE do 14 de xaneiro), ou ben directamente o recurso contencioso-administrativo, no prazo de dous meses, ante o Tribunal Superior de Xustiza de Galicia.</p>
<p>Santiago de Compostela, 3 de novembro de 2003.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<table><tbody><tr><td></td></tr>
<tr><td>CENTRO ESCOLAR</td><td>PROVINCIA</td><td>TÍTULO DO PROXECTO</td><td>PAÍS
DE DESTINO</td><td>AXUDA CONCEDIDA</td></tr>
<tr><td></td></tr>
</tbody></table>
<table><tbody><tr><td>IES FONTIÑAS</td><td>A CORUÑA</td><td>EUROPEAN SECRETARIES</td><td>REINO UNIDO
BÉLXICA</td><td>10.434</td></tr>
<tr><td></td></tr>
<tr><td>IES LUIS SEOANE</td><td>PONTEVEDRA</td><td>F.A.P.E.</td><td>ALEMAÑA,
FRANCIA,
MALTA,
IRLANDA</td><td>1.129</td></tr>
<tr><td></td></tr>
<tr><td>IES RIBEIRA
DO LOURO</td><td>PONTEVEDRA</td><td>ELECTRONIC COMMERCE SKILLS DEVELOPTMENT IN EUROPE</td><td>IRLANDA
MALTA</td><td>5.638,75</td></tr>
<tr><td></td></tr>
<tr><td>IES RIBEIRA
DO LOURO</td><td>PONTEVEDRA</td><td>TRAINING FOR A HIGHER TECHINCIAN IN ECOMMERCE</td><td>MALTA</td><td>687</td></tr>
<tr><td></td></tr>
<tr><td>IES MELIDE</td><td>A CORUÑA</td><td>MOVILIDAD EN EL ÁMBITO DE LA MADERA</td><td>ALEMAÑA</td><td>981,64</td></tr>
<tr><td></td></tr>
<tr><td>IES PORTA
DA AUGA</td><td>LUGO</td><td>AUTOTRAINER</td><td>ITALIA</td><td>4.392</td></tr>
<tr><td></td></tr>
<tr><td>IES PORTA
DA AUGA</td><td>LUGO</td><td>BOOMERANG</td><td>ITALIA</td><td>3.400</td></tr>
<tr><td></td></tr>
<tr><td>IES TEIS</td><td>PONTEVEDRA</td><td>SPA PLACEMENTS</td><td>SUECIA</td><td>1.295</td></tr>
<tr><td></td></tr>
<tr><td>IES TEIS</td><td>PONTEVEDRA</td><td>HAIRDRESSING &amp;BEAUTYTHERAPY IN EUROPE</td><td>SUECIA</td><td>679,60</td></tr>
<tr><td></td></tr>
<tr><td>IES TEIS</td><td>PONTEVEDRA</td><td>BODYCARE IN SPAS 2002</td><td>HOLANDA</td><td>5.258</td></tr>
<tr><td></td></tr>
<tr><td>IES TEIS</td><td>PONTEVEDRA</td><td>BODYCARE IN SPAS 2001</td><td>HOLANDA</td><td>840</td></tr>
<tr><td></td></tr>
<tr><td>IES ESCOLAS PROVAL</td><td>PONTEVEDRA</td><td>ESCOLAS PROVAL EN EUROPA</td><td>FRANCIA,
ITALIA,
REINO UNIDO</td><td>9.667</td></tr>
<tr><td></td></tr>
<tr><td>TOTAL</td><td></td><td></td><td></td><td>44.401,99</td></tr>
<tr><td></td></tr></tbody></table>

