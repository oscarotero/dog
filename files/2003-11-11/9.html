---
date: '2003-11-11'
id: 1FF4A
page: 13
number: 219
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Anuncio do 3 de novembro de 2003, da Dirección Xeral de Persoal, pola que se
  comunica a publicación das puntuacións provisionais do baremo aberto polo
  Anuncio do 7 de outubro do 2003 (Diario Oficial de Galicia do 13 de outubro)
  para prazas de interinidades e substitucións no corpo de profesores de música
  e artes escénicas.
range: Anuncio
url: 'https://www.xunta.gal/dog/Publicados/2003/20031111/Anuncio1FF4A_gl.html'
---
<p>Rematado o prazo para presenta-la instancia solicitude e realizada a baremación dos méritos, procede a publicación das puntuacións provisionais no taboleiro de anuncios da Consellería de Educación e Ordenación Universitaria, das delegacións provinciais e na páxina web desta consellería.</p>
<p>En consecuencia, esta dirección xeral</p>
<p>RESOLVE:</p>
<p>Primeiro.-Facer público na Consellería de Educación e Ordenación Universitaria, nas delegacións provinciais e na páxina web desta consellería as puntuacións provisionais do baremo para prazas de interinidades e substitucións en especialidades do corpo de profesores de música e artes escénicas nas especialidades que se relacionan no anuncio do 7 de outubro de 2003 (DOG do 13 de outubro).</p>
<p>Segundo.-Contra estas puntuacións provisionais poderá interpoñerse reclamación no prazo de cinco días naturais, a partir do día seguinte ó da publicación deste anuncio no DOG, ante o director xeral de Persoal da Consellería de Educación e Ordenación Universitaria.</p>
<p>Santiago de Compostela, 3 de novembro de 2003.</p>
<p>Severino Somoza Gómez</p>
<p>Director xeral de Persoal</p>

