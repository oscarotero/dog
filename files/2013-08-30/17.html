---
date: '2013-08-30'
id: CA04-060813-0008
page: 34664
number: 165
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 31 de xullo de 2013, da Xefatura Territorial da Coruña, pola que
  se autoriza e se aproba o proxecto de execución dunha instalación eléctrica no
  concello do Pino (expediente IN407A 2013/075).
range: Resolución
url: >-
  https://www.xunta.gal/dog/Publicados/2013/20130830/AnuncioCA04-060813-0008_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Unión Distribuidores Electricidad, S.A. (UDESA).</p>
    <p>Domicilio social: rúa José Ángel Valente, 17, baixo, local 62, 15706 Santiago de Compostela.</p>
    <p>Denominación: centro de seccionamento e manobra Rabal.</p>
    <p>Situación: O Pino.</p>
    <p>Características técnicas:</p>
    <p>• Centro de seccionamento que se instalará no interior dunha nova caseta de obra civil, que será o punto de manobra das liñas Tarroeira-Medín (expediente IN407A 2004/068) e Eixo Cimadevila-Rabal (expediente IN407A 2009/303), composto de:</p>
    <p>• Centro de seccionamento en caseta prefabricada de formigón composto polas seguintes 4 celas: unha cela de liña para a entrada da liña Tarroeira-Medín a CT Rabal de Abaixo, unha para a saída da liña Tarroeira-Medín a CT Bugalleira e outra para a saída da liña Eixo Cimadevila-Rabal a CT Rabal de Arriba, e unha cela de protección con trafos de tensión para a alimentación dos servizos auxiliares.</p>
    <p>• Para realizar a conexión das liñas de media tensión existentes no centro de seccionamento e manobra Rabal proxectado, proxéctanse dous tramos de liña de media tensión soterrada, que son os seguintes:</p>
    <p>• Liña de media tensión soterrada, a 20 kV, cunha lonxitude de 33 m, con condutor RHZ1-2OL 12/20 kV 1×240 mm<span class="dog-superindice">2</span> Al, con orixe no paso aerosoterrado que se realizará en apoio existente s/n de tipo C-14/3000 da LMT Tarroeira-Medín, e final no paso aerosoterrado que se realizará neste mesmo apoio, despois de realizar entrada e saída no centro de seccionamento Rabal proxectado.</p>
    <p>• Liña de media tensión soterrada, a 20 kV, cunha lonxitude de 17 m, con condutor<br>RHZ1-2OL 12/20 kV 1×240 mm<span class="dog-superindice">2</span> Al, con orixe nunha das celas de liña que se instalará no centro de seccionamento Rabal proxectado, e final no paso aerosoterrado que se realizará en apoio existente s/n de tipo C-14/3000 da LMT Eixo Cimadevila-Rabal, mesmo apoio onde se realizan os pasos aerosoterrados da LMT Tarroeira-Rabal proxectados. (Coordenadas UTM, X: 554.370; Y:4.756.778), onde se instalará un reconectador existente en apoio.</p>
    <p>Cumpridos os trámites ordenados na Lei 54/1997, do 27 de novembro (BOE nº 285), do sector eléctrico, e no título VII, capítulo II do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da devandita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>A instalación executarase nun prazo non superior a un ano, contado a partir da data desta resolución.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>A Coruña, 31 de xullo de 2013</p>
    <footer><p>P.A. (Artigo 30.3 do Decreto 110/2013; DOG 140, do 24 de xullo)<br>Isidoro Martínez Arca<br>Xefe de Servizo de Administración Industrial</p></footer>

