---
date: '2019-12-09'
id: G2177-191119-0001
page: 52251
number: 233
agency: Xulgado de Primeira Instancia número 6 de Santiago de Compostela
section: V. Administración de xustiza.
title: EDICTO (F02 1008/2014).
range: Edicto
url: >-
  https://www.xunta.gal/dog/Publicados/2019/20191209/AnuncioG2177-191119-0001_gl.html
---
<p>Neste órgano xudicial tramítase procedemento faml. garda, cust. alim. fillo menor non matrim. no c 1008/2014, seguido por instancia de Carolina Pérez Garrido, contra Juan Manuel García Parada, en que se ditou sentenza do 17 de novembro de 2016, cuxo encabezamento e resolución son do teor literal seguinte:</p>
    <p>«Sentenza nº 407/2016.</p>
    <p>Santiago de Compostela, 17 de novembro de 2016.</p>
    <p>Vistos por min, Roberto Soto Sola, maxistrado xuíz titular do Xulgado de Primeira Instancia número 6 desta localidade e o seu partido xudicial, o presente xuízo verbal 1008/2014, promovido por Carolina Pérez Garrido, representada polo procurador Sr. Brea Sánchez e asistida da letrada Sra. Blanco Vidal, con intervención da representante do Ministerio Fiscal ao concorrer unha filla menor de idade, fronte a Juan Manuel García Parada, maior de idade, mencionado en autos e declarado en rebeldía procesual</p>
    <p>...</p>
    <p>Resolvo</p>
    <p>Que estimando substancialmente a demanda de xuízo verbal presentada por Carolina Pérez Garrido, representada polo procurador Sr. Brea Sánchez e asistida da letrada Sra. Blanco Vidal, con intervención da representante do Ministerio Fiscal ao concorrer unha filla menor de idade, fronte a Juan Manuel García Parada, maior de idade, mencionado en autos e declarado en rebeldía procesual, procede adoptar as seguintes medidas definitivas:</p>
    <p>1º. Atribuír o exercicio ordinario en exclusiva da patria potestade sobre a menor Thalia á demandante en cuestións sanitarias, educativas, xestións administrativas (expedición e renovación de pasaporte e análogas), elección de lugar de residencia.</p>
    <p>2º. Atribuír á demandante a garda e custodia sobre a citada menor.</p>
    <p>3º. Suspender todo réxime de estancias e comunicacións do proxenitor non custodio.</p>
    <p>4º. Fixar como domicilio familiar aquel en que actualmente habitan a demandante e a súa filla, sito na rúa Xeixo, 2º B, Ames.</p>
    <p>5º. Fixar a cargo do demandado, en favor da filla común, unha pensión de alimentos de 200 euros/mes, que se deberá aboar de maneira anticipada nos 5 primeiros días de cada mes na conta bancaria que designe a demandante, pensión de alimentos que se actualizará anualmente conforme a variación precedente do IPC.</p>
    <p>6º. Aboar por metade os gastos extraordinarios da menor, logo da súa acreditación documental.</p>
    <p>Non procede efectuar especial pronunciamento sobre as custas do presente proceso.</p>
    <p>Esta resolución non é firme e contra ela cabe interpor recurso de apelación nos prazos e termos previstos na vixente Lei de axuizamento civil, para a súa resolución pola Audiencia Provincial da Coruña (artigos 458 ss e 776 da Lei de axuizamento civil), logo de consignación do depósito previsto na D.A. 15º da LOPX.</p>
    <p>Así, por esta miña sentenza, pronúncioo, mándoo e asínoo, Roberto Soto Sola, maxistrado xuíz titular do Xulgado de Primeira Instancia número 6 desta localidade e o seu partido xudicial.</p>
    <p>Publicación: a anterior resolución leuna e publicouna, en audiencia pública, o xuíz que a ditou, no día da data; dou fe».</p>
    <p>Santiago de Compostela, 18 de novembro de 2019</p>
    <footer><p>O/a letrado/a da Administración de xustiza</p></footer>

