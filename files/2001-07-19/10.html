---
date: '2001-07-19'
id: BE92
page: 9
number: 140
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Resolución do 13 de xullo de 2001, da Dirección Xeral de Persoal, pola que se
  anuncia a publicación das puntuacións definitivas da fase de concurso dos
  procedementos selectivos de ingreso e acceso ós corpos de profesores de ensino
  secundario e profesores técnicos de formación profesional en expectativa de
  ingreso e procedemento de adquisición de novas especialidades polos
  funcionarios dos citados corpos na Comunidade Autónoma de Galicia.
range: Resolución
url: 'https://www.xunta.gal/dog/Publicados/2001/20010719/AnuncioBE92_gl.html'
---
<p>De conformidade coa base común 7.1 da Orde do 8 de marzo de 2001 pola que se convocaban procedementos selectivos de ingreso e acceso ó corpo de profesores de ensino secundario e profesores técnicos de formación profesional establece que a valoración dos méritos presentados polos aspirantes será efectuada, en nome dos tribunais, por unha comisión integrada por funcionarios da Consellería de Educación e Ordenación Universitaria. Publicada a lista provisional e resoltas as reclamacións, procede darlle publicidade ó baremo definitivo.</p>
<p>En consecuencia, esta dirección xeral</p>
<p>DISPÓN:</p>
<p>Primeiro.-Facer pública na Consellería de Eduación e Ordenación Universitaria e nas delegacións provinciais, a partir do día 19 de xullo de 2001, as puntuacións definitivas dos baremos establecidos na Orde do 8 de marzo de 2001 dos corpos e disciplinas convocadas pola citada orde.</p>
<p>Segundo.-Contra estas puntuacións poderá interpoñerse recurso de alzada, no prazo dun mes, contado desde o día seguinte ó da súa publicación, ante o conselleiro de Educación e Ordenación Universitaria.</p>
<p>Santiago de Compostela, 13 de xullo de 2001.</p>
<p>Jaime García García</p>
<p>Director xeral de Persoal</p>

