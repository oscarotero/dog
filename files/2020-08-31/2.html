---
date: '2020-08-31'
id: G0003-240820-0002
page: 34581
number: 176
agency: Servizo Galego de Saúde
section: III. Outras disposicións.
title: >-
  RESOLUCIÓN do 20 de agosto de 2020 pola que se dá publicidade á encomenda de
  xestión do organismo autónomo Servizo Galego de Saúde á Axencia Galega para a
  Xestión do Coñecemento en Saúde para a xestión da formación dos e das
  profesionais do Servizo Galego de Saúde derivada da organización da actividade
  formativa Medicina personalizada en psiquiatría.
range: Resolución
url: >-
  https://www.xunta.gal/dog/Publicados/2020/20200831/AnuncioG0003-240820-0002_gl.html
---
<p>De conformidade co previsto no artigo 9 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á Resolución do 14 de agosto de 2020, do presidente do Servizo Galego de Saúde, pola que se encomenda á Axencia Galega para a Xestión do Coñecemento en Saúde a xestión da formación dos e das profesionais do Servizo Galego de Saúde derivada da organización da actividade formativa Medicina personalizada en psiquiatría.</p>
    <p>– Actividade: a xestión da asistencia e avaliación do alumnado proposto para a actividade e a programación, planificación e xestión das actividades formativas propostas polo Servizo de Saúde Mental, dentro dos límites orzamentarios establecidos.</p>
    <p>– Natureza e alcance da xestión encomendada: o encargo ten natureza de encargo a medio propio, de acordo co disposto nos artigos 47 e seguintes da Lei 16/2010, do 17 de decembro, e no artigo 13 da Lei 14/2013, do 26 de decembro, de racionalización do sector público autonómico. Tal condición de medio propio vén recollida no artigo 5 do Decreto 112/2015, do 31 de xullo, polo que se crea a Axencia Galega para a Xestión do Coñecemento en Saúde e se aproban os seus estatutos.</p>
    <p>– Prazo de vixencia: ata o 31 de decembro de 2020.</p>
    <p>Santiago de Compostela, 20 de agosto de 2020</p>
    <footer><p>Jesús Vázquez Almuíña<br>Presidente do Servizo Galego de Saúde</p></footer>

