---
date: '2020-08-31'
id: L130-100820-0001
page: 34648
number: 176
agency: Concello da Coruña
section: VI. Anuncios. b) Administración local.
title: >-
  ANUNCIO de aprobación inicial do expediente de expropiación forzosa para a
  obtención de solo destinado a vía pública na rúa San Pedro de Visma, 29, 31 e
  33, 35 e 37, polo procedemento de taxación conxunta (expediente 620/2020/6).
range: Anuncio
url: >-
  https://www.xunta.gal/dog/Publicados/2020/20200831/AnuncioL130-100820-0001_gl.html
---
<p>A Xunta de Goberno Local, o día 15 de xullo de 2020, acordou:</p>
    <p>«Primeiro. Aprobar inicialmente o proxecto de expropiación forzosa, para a obtención do solo de sistema local viario, de tres parcelas, situadas na rúa San Pedro de Visma, 29, 31 e 33, 35 e 37, elaborado polo técnicos municipais do Servizo de Planeamento e Xestión, que afecta as parcelas catastrais 6220611NJ4062S0001XZ, 6220610NJ4062S0001DZ e 6220609NJ4062S0001IZ.</p>
    <p>O importe do presente proxecto de expropiación ascende á cantidade de 41.549,18 €, existindo crédito adecuado e suficiente no orzamento municipal de 2020 con cargo á aplicación orzamentaria 30.151.600.05.</p>
    <p>Segundo. Optar polo procedemento de taxación conxunta para a tramitación do expediente.</p>
    <p>Terceiro. Ordenar a apertura do trámite de información pública polo prazo dun mes, mediante a inserción de anuncios no <em>Diario Oficial de Galicia</em> e nun periódico dos de maior circulación da provincia, así como na sede electrónica municipal, para que, aquelas persoas que poidan resultar interesadas formulen as observacións e reclamacións que consideren oportunas, en particular no relativo á titularidade ou a valoración dos seus respectivos dereitos.</p>
    <p>Cuarto. Notificar as taxacións de forma individual a aquelas persoas que consten como titulares de bens e dereitos no expediente, mediante traslado literal das correspondentes follas de valoración e da proposta de fixación dos criterios de valoración, para que poidan formular alegacións no prazo dun mes, contado a partir da data da notificación e requirirlles que acheguen os títulos que os/as acrediten como propietarios/as ou titulares doutros dereitos».</p>
    <p>O expediente estará á disposición dos interesados, durante o prazo dun mes, nas dependencias da Área de Urbanismo, Infraestruturas, Vivenda e Mobilidade do Concello da Coruña situadas na praza de Indalecio Prieto, nº 1-3, en horario das 9.00 ás 13.00 horas, previa cita que poderá solicitar por escrito no Rexistro Municipal ou na dirección de correo electrónico registrourbanismo@coruna.es</p>
    <p>A Coruña, 29 de xullo de 2020</p>
    <footer><p>A alcaldesa<br>P.D. (Decreto 3846/2019, do 26 xuño; BOP núm. 124, do 3 de xullo)<br>Juan Manuel Díaz Villoslada<br>Concelleiro delegado de Urbanismo, Vivenda, Infraestruturas e Mobilidade</p></footer>
    <h2>ANEXO</h2>
    <h3>Relación de bens e dereitos afectados</h3>
    <table>
     <tbody>
      <tr>
       <td>Nº</td>
       <td>Localización</td>
       <td>Referencia catastral</td>
       <td>Superficie (m2)</td>
       <td>Tipo de afectación</td>
      </tr>
      <tr>
       <td>1</td>
       <td>R/ San Pedro de Visma, 29-31-33</td>
       <td>6220611NJ4062S0001XZ</td>
       <td>57,48</td>
       <td>Parcial</td>
      </tr>
      <tr>
       <td>2</td>
       <td>R/ San Pedro de Visma, 35</td>
       <td>6220610NJ4062S0001DZ</td>
       <td>33,46</td>
       <td>Parcial</td>
      </tr>
      <tr>
       <td>3</td>
       <td>R/ San Pedro de Visma, 37</td>
       <td>6220609NJ4062S0001IZ</td>
       <td>199,70</td>
       <td>Total</td>
      </tr>
     </tbody>
    </table>

