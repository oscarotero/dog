---
date: '2019-04-26'
id: CA01-220419-0001
page: 20555
number: 80
agency: Consellería de Facenda
section: IV. Oposicións e concursos.
title: >-
  RESOLUCIÓN do 4 de abril de 2019, do tribunal designado para xulgar o proceso
  selectivo para o ingreso, pola quenda de promoción interna, no corpo de
  xestión da Administración xeral da Comunidade Autónoma de Galicia, subgrupo
  A2, convocado mediante a Orde do 1 de marzo de 2018, pola que se fixan a data,
  a hora e o lugar de realización do primeiro exercicio do proceso selectivo.
range: Resolución
url: >-
  https://www.xunta.gal/dog/Publicados/2019/20190426/AnuncioCA01-220419-0001_gl.html
---
<p>En sesión que tivo lugar o día 4 de abril de 2019, o tribunal nomeado mediante a Orde do 1 de marzo de 2019 (DOG núm. 48, do 8 de marzo), modificada pola Orde do 12 de marzo de 2019 (DOG núm. 51, do 13 de marzo), encargado de cualificar o proceso selectivo para o ingreso, pola quenda de promoción interna, no corpo de xestión da Administración xeral da Comunidade Autónoma de Galicia, subgrupo A2,</p>
    <h2>ACORDOU:</h2>
    <p>Que o primeiro exercicio terá lugar o día 11 de maio de 2019, e que o lugar de realización será a Facultade de Dereito da Universidade de Santiago de Compostela (avenida Dr. Ángel Echeverri, s/n, Campus Vida, Santiago de Compostela), no salón de actos e nas aulas 1, 3 e 9, en chamamento único que se iniciará ás 16.00 horas. </p>
    <p>As persoas aspirantes deberán ir provistas de DNI ou documento fidedigno acreditativo da súa identidade ao xuízo do tribunal, lapis do nº 2 e goma de borrar.</p>
    <p>Non se permitirá o acceso ao recinto en que se realice o exercicio con teléfonos móbiles, axendas electrónicas, reloxos intelixentes ou calquera outro material ou instrumento de que se poida valer a persoa aspirante para auxiliarse na realización do exercicio. Non se habilitará ningún servizo de recollida de móbiles.</p>
    <p>Santiago de Compostela, 4 de abril de 2019</p>
    <footer><p>Teresa Carrera Babarro<br>Presidenta do tribunal</p></footer>

