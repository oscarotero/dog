---
date: '2019-04-26'
id: G1618-040419-0001
page: 20625
number: 80
agency: 'Galaria, Empresa Pública de Servizos Sanitarios, S.A.'
section: VI. Anuncios. c) Outros anuncios.
title: >-
  RESOLUCIÓN do 5 de abril de 2019 pola que se resolve a convocatoria pública
  para a provisión do posto de xefe/a da Sección de Radioterapia Externa da
  Unidade de Oncoloxía Radioterápica.
range: Resolución
url: >-
  https://www.xunta.gal/dog/Publicados/2019/20190426/AnuncioG1618-040419-0001_gl.html
---
<p>Convocada mediante Resolución do 28 de novembro de 2018 (anuncio do DOG núm. 242, do 20 de decembro) a provisión dun posto, polo procedemento de avaliación colexiada, de xefe/a da Sección de Radioterapia Externa da Unidade de Oncoloxía Radioterápica, esta dirección xerencia, en virtude das atribucións que en materia de selección e contratación de persoal lle son conferidas polos estatutos da entidade, </p>
    <h2>RESOLVE:</h2>
    <p>Primeiro. Resolver a convocatoria pública para a provisión do posto de xefe/a da Sección de Radioterapia Externa da Unidade de Oncoloxía Radioterápica convocada mediante Resolución do 28 de novembro de 2018 (DOG núm. 242, do 20 de decembro).</p>
    <p>Segundo. Nomear, para o posto que se indica, a persoa citada no anexo desta resolución.</p>
    <p>Terceiro. De conformidade coa base novena da convocatoria, a candidata nomeada será avaliada, antes de que transcorran catro anos desde o seu nomeamento, para os efectos de prorrogar o desempeño da xefatura, por idéntico período de tempo, ou proceder á súa remoción.</p>
    <p>Cuarto. A aspirante nomeada deberá cesar na praza que desempeñe dentro dos tres días hábiles seguintes a aquel en que se publique a resolución no Diario Oficial de Galicia.</p>
    <p>A toma de posesión do posto de traballo adxudicado deberase efectuar dentro dos tres días hábiles seguintes ao do cesamento, se a praza desempeñada e o posto adxudicado son da mesma área de saúde, ou no prazo de quince días hábiles, se son de distinta área de saúde. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>Se así o permiten as necesidades do servizo, e por petición motivada da interesada, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a consideración de servizo activo, e os correspondentes haberes percibiranse de conformidade co que estableza a orde sobre a confección de nóminas do persoal ao servizo da Administración autonómica.</p>
    <p>Entenderase que solicita a excedencia voluntaria por interese particular, e será declarada/o nesa situación polo órgano competente, quen non se incorpore ao posto adxudicado no prazo establecido.</p>
    <p>Quinto. Contra esta resolución poderase interpoñer, nos termos previstos na Lei 39/2015, do 1 de outubro, do procedemento administrativo común das administracións públicas, recurso de alzada, perante a Dirección de Recursos Humanos do Servizo Galego de Saúde, no prazo dun mes contado desde o día seguinte ao da súa publicación.</p>
    <p>Vigo, 5 de abril de 2019</p>
    <footer><p>Rocío Mosquera Álvarez<br>Directora xerente de Galaria, Empresa Pública de Servizos Sanitarios, S.A.</p></footer>
    <h2>ANEXO</h2>
    <p>Posto: xefe/a da Sección de Radioterapia Externa da Unidade de Oncoloxía Radioterápica.</p>
    <p>Nome e apelidos: Mª Luisa Vázquez de la Torre.</p>
    <p>DNI: ****0547**.</p>

