---
date: '2019-04-26'
id: G1994-040419-0003
page: 20562
number: 80
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (RSU 4328/2018-CON).
range: Edicto
url: >-
  https://www.xunta.gal/dog/Publicados/2019/20190426/AnuncioG1994-040419-0003_gl.html
---
<p>M. Asunción Barrio Calle, letrada da Administración de xustiza da Sala do Social do Tribunal Superior de Xustiza de Galicia, fai saber que no procedemento recurso suplicación 4328/2018-CON desta sala, seguido por instancia de Luciano Nieto Fernández contra Instituto Nacional da Seguridade Social, Tesouraría Xeral da Seguridade Social, Egarsat Matepss nº 276 (antes SAT Mutua), sobre incidentes de execución, se ditou a seguinte resolución:</p>
    <p>«Declaramos a falta de competencia funcional por razón da materia para o coñecemento do recurso de suplicación interposto pola representación letrada do demandante contra o auto ditado polo Xulgado do Social número 1 de Pontevedra, o 12 de xullo de 2018, que desestimou o recurso de revisión contra o Decreto da letrada da Administración de xustiza do 30.5.2018, e decretamos a inadmisibilidade do dito recurso e a nulidade de todo o actuado a partir do auto impugnado, declarando a firmeza da dita resolución.</p>
    <p>Modo de impugnación: fáiselles saber ás partes que contra esta sentenza cabe interpor recurso de casación para unificación de doutrina, que se debe preparar mediante escrito presentado ante esta sala dentro do improrrogable prazo de dez días hábiles inmediatos seguintes á data da notificación da sentenza. Se o recorrente non ten a condición de traballador ou beneficiario do réxime público da Seguridade Social, deberá efectuar:</p>
    <p>– O depósito de 600 euros na conta de 16 díxitos desta sala, aberta no Banco de Santander (Banesto) co número 1552 0000 37, seguida de 4 díxitos correspondentes ao número do recurso e 2 díxitos do ano.</p>
    <p>– Así mesmo, se hai cantidade de condena, deberá consignala na mesma conta, pero co código 80 en vez do 37 ou ben presentar aval bancario solidario en forma.</p>
    <p>– Se o ingreso se fai mediante transferencia bancaria desde unha conta aberta en calquera entidade bancaria distinta, haberá que emitila á conta de 20 díxitos 0049 3569 92 0005001274 e facer constar no campo “Observacións ou Concepto da transferencia” os 16 díxitos que corresponden ao procedemento (1552 0000 80 ou 37 **** ++).</p>
    <p>Así, por esta nosa sentenza, pronunciámolo, mandámolo e asinámolo».</p>
    <p>E para que sirva de notificación en legal forma á empresa Cotobad Gestión Mantenimiento, S.L., en ignorado paradoiro, expido este edicto para a súa inserción no <em>Diario Oficial de Galicia</em>.</p>
    <p>Advírtese á destinataria de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, agás no suposto da comunicación das resolucións que sexan autos ou sentenzas, ou cando se trate de emprazamento.</p>
    <p>A Coruña, 29 de marzo de 2019</p>
    <footer><p>A letrada da Administración de xustiza</p></footer>

