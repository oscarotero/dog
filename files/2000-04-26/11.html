---
date: '2000-04-26'
id: 898E
page: 6727
number: 80
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 27 de marzo de 2000, da Delegación Provincial de Pontevedra,
  pola que se dispón o rexistro, o depósito e a publicación, no Diario Oficial
  de Galicia, da interpretación do artigo 12 do convenio colectivo do sector das
  industrias de bebidas refrescantes.
range: Resolución
url: 'https://www.xunta.gal/dog/Publicados/2000/20000426/Anuncio898E_gl.html'
---
<p>Vista a acta da comisión paritaria do convenio colectivo para o sector das industrias de bebidas refrescantes da provincia de Pontevedra, con nº de código 3600165, con data do 2 de xaneiro de 2000, e que tivo entrada nesta delegación o día 22 de marzo de 2000, na que se acorda a interpretación do artigo 12 do devandito convenio, esta autoridade laboral, ó abeiro do disposto nos artigos 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, existente nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 27 de marzo de 2000.</p>
<p>Antonio Coello Bufill</p>
<p>Delegado provincial de Pontevedra</p>
<p>Acta</p>
<p>Asistentes:</p>
<p>Parte empresarial:</p>
<p>José Carlos Andrade.</p>
<p>Parte social:</p>
<p>José Carlos Álvarez C.</p>
<p>Evaristo Alejos Lorenzo.</p>
<p>Luciano Villar González.</p>
<p>En Vigo, o 2 de xaneiro de 2000, reúnense as persoas á marxe relacionadas, na súa condición de membros da comisión deliberadora do convenio colectivo de bebidas refrescantes da provincia de Pontevedra, para trata-la seguinte orde do día:</p>
<p>Único.-Interpretación do artigo 12.</p>
<p>Reunida a comisión paritaria ante as diferencias de interpretación do artigo 12 do convenio, esta comisión paritaria acorda aclara-lo seguinte:</p>
<p>A contía do complemento de antigüidade a que se refire o primeiro punto do artigo é sobre o número de bienios e trienios con data do 31 de decembro de 1995. En canto ó aboamento económico destes, será do 5% no caso dos bienios e do 6% no dos trienios sobre o salario base actualizado en todo momento.</p>
<p>E, non habendo máis asuntos que tratar, levantouse a sesión ás dezanove horas, todo o cal os asistentes asinan en proba de conformidade.</p>

