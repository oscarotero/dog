---
date: '2000-04-26'
id: 89AA
page: 6734
number: 80
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 24 de febreiro de 2000, da Delegación Provincial de Lugo, pola
  que se autoriza e se aproba o proxecto de execución da instalación eléctrica
  que se cita. (Expediente IN407A 99/160-2, 5215 A.T.).
range: Resolución
url: 'https://www.xunta.gal/dog/Publicados/2000/20000426/Anuncio89AA_gl.html'
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a continuación se cita:</p>
<p>Solicitante: Barras Eléctricas Galaico-Asturianas, S.A.</p>
<p>Domicilio social: r/ Cidade de Viveiro, 4, 27002 Lugo.</p>
<p>Denominación: reelectrificación da Madanela. Remourelle.</p>
<p>Situación: Ribadeo.</p>
<p>Características técnicas: L.M.T. a C.T. da Madanela a 20 kV en Al-56 de 488 m de lonxitude. L.M.T. a C.T. de Tombiña a 20 kV en Al-56 de 43 m de lonxitude. Dous centros de transformación de 160 kVA e relación 20.000/380-220 V. Rede de baixa tensión en conductor R.Z. de 250 m de lonxitude.</p>
<p>Cumpridos os trámites ordenados na Lei 54/1997, do 27 de novembro, e nos capítulos III e IV do Decreto 2617/1966, do 20 de outubro, sobre autorización de instalacións eléctricas, esta delegación provincial resolve:</p>
<p>Autorizar e aproba-lo proxecto de execución das devanditas instalacións, cunhas características que se axustarán en tódalas súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente.</p>
<p>Contra a presente resolución poderase interpoñer recurso de alzada ante o conselleiro de Industria</p>
<p>e Comercio no prazo dun mes contado a partir do día seguinte ó da notificación desta resolución; tamén se poderá interpoñer calquera outro recurso que se estime pertinente.</p>
<p>Lugo, 24 de febreiro de 2000.</p>
<p>Jesús Bendaña Suárez</p>
<p>Delegado provincial de Lugo</p>

