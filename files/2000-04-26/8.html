---
date: '2000-04-26'
id: '8982'
page: 6723
number: 80
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Orde do 25 de abril de 2000 pola que se dictan normas para garanti-los
  servicios esenciais referentes a folga convocada pola Unión Xeral de
  Traballadores de Galicia, na empresa Sitel Ibérica Teleservices, S.A., no
  Servicio de Emerxencias Un, Un, Dous SOS-Galicia (112 SOS-Galicia) de Santiago
  de Compostela, que terá lugar a partir das 00.00 horas do día 26 de abril de
  2000 ata ás 24.00 horas do día 28 de abril de 2000.
range: Orde
url: 'https://www.xunta.gal/dog/Publicados/2000/20000426/Anuncio8982_gl.html'
---
<p>O artigo 28.2º da Constitución española recoñece como dereito fundamental da persoa o dereito á folga.</p>
<p>O exercicio deste dereito na Administración e nas empresas, entidades e institucións públicas ou privadas, que presten servicios públicos ou de recoñecida e inaprazable necesidade, no ámbito e competencias da Comunidade Autónoma de Galicia, está condicionado ó mantemento dos servicios esenciais fixados no artigo 2 do Decreto 155/1988, do 9 de xuño (DOG nº 116, do 20 de xuño), entre os que se atopa a protección civil.</p>
<p>O exercicio público da prestación do Servicio Un, Un, Dous (112) non se pode ver afectado gravemente polo lexítimo dereito do exercicio de folga, xa que aquel é considerado e recoñecido prioritariamente en relación a este.</p>
<p>O artigo 3 do citado decreto faculta os conselleiros competentes, por razón dos servicios esenciais afectados, para que, mediante orde, e diante de cada situación de folga, decidan o mínimo de actividade necesaria para asegura-lo mantemento de tales servicios, así como para determina-lo persoal necesario para a súa prestación.</p>
<p>Convocada folga que afecta o persoal da empresa adxudicataria do Servicio de Emerxencias Un, Un, Dous SOS-Galicia (112 SOS-Galicia), Sitel Ibérica Teleservices, S.A., que desempeña as súas funcións no</p>
<p>edificio de usos múltiples da Xunta de Galicia en San</p>
<p>Marcos, s/n, en Santiago de Compostela, que se</p>
<p>levará a cabo desde as 00.00 horas do día 26 de</p>
<p>abril de 2000 ata as 24.00 horas do día 28 de abril de 2000, e logo da audiencia ó comité de folga,</p>
<p>DISPÓN:</p>
<p>Artigo 1º</p>
<p>A folga convocada desde as 00.00 horas do día 26 de abril de 2000 ata as 24.00 horas do día 28 de abril de 2000, que afecta ó persoal da empresa adxudicataria do Servicio de Emerxencias Un, Un, Dous SOS-Galicia (112 SOS-Galicia), Sitel Ibérica Teleservices, S.A., enténdese condicionada ó mantemento dos servicios mínimos necesarios en adecuada correspondencia cos criterios rectores que se citan neste artigo.</p>
<p>Os servicios mínimos que se fixan resultan totalmente imprescindibles para mante-la adecuada cobertura no Servicio de Emerxencias Un, Un, Dous SOS-Galicia (112 SOS-Galicia), para evitar que se produzan graves prexuízos irreparables ós cidadáns, que poden afectar incluso a vida das persoas.</p>
<p>Tales mínimos responden á necesidade de compatibiliza-lo respecto ineludible ó exercicio do dereito á folga coa atención ós usuarios que, baixo ningún concepto, poden quedar desasistidos, polas características do servicio dispensado.</p>
<p>Establécense os seguintes servicios mínimos:</p>
<p>-Servicio de operadores: 50% mañá e tarde e 75% noite, desde as 00.00 horas do día 26 de abril de 2000 ata as 24.00 horas do día 28 de abril de 2000.</p>
<p>Artigo 2º</p>
<p>A designación nominal, con carácter rotatorio, do persoal que deberá cubri-lo servicio será determinada polo xerente da empresa adxudicataria do servicio, procedéndose á súa publicación nos taboleiros de anuncios do centro de traballo.</p>
<p>Artigo 3º</p>
<p>Os prazos e alteracións no traballo por parte do persoal necesario para o mantemento dos servicios mínimos serán considerados ilegais para os efectos do establecido no artigo 16.1º do Real decreto lei 17/1977, do 4 de marzo (BOE nº 58, do 9 de marzo).</p>
<p>Artigo 4º</p>
<p>O disposto nos artigos anteriores non significará ningún tipo de limitación dos dereitos que a normativa reguladora da folga lle recoñece ó persoal nesta situación, nin tampouco sobre a tramitación e efectos das peticións que a motiven.</p>
<p>Artigo 5º</p>
<p>Sen prexuízo do que establecen os artigos anteriores, deberanse observa-las normas legais e regulamentarias vixentes en materia de garantías dos usuarios do Servicio de Emerxencias Un, Un, Dous SOS-Galicia (112 SOS-Galicia).</p>
<p>Disposición derradeira</p>
<p>Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 25 de abril de 2000.</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

