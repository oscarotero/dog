---
date: '2023-01-16'
id: L119-261222-0001
page: 5935
number: 10
agency: Concello de Carballo
section: VI. Anuncios. b) Administración local.
title: ANUNCIO de información pública (expediente 2022/U040/000001).
range: Anuncio
url: >-
  https://www.xunta.gal/dog/Publicados/2023/20230116/AnuncioL119-261222-0001_gl.html
---
<p>O Pleno municipal, en sesión ordinaria do 28 de novembro de 2022, acordou aprobar inicialmente o anexo de expropiacións para a obtención dos terrenos que se consideran necesarios para a execución da obra hidráulica prevista no proxecto construtivo aprobado por Augas de Galicia o 22 de setembro de 2022, que consiste na demolición dunha edificación, remodelación da ponte e creación dunha canle de augas altas na rúa Sol de Carballo (A Coruña), segundo o documento redactado pola entidade Estudio Técnico Gallego, S.A. e asinado pola enxeñeira técnica agrícola Beatriz Blanco Lois (con núm. de colexiada 1909).</p>
    <p>No mesmo acordo, no punto segundo, declarouse a utilidade pública e a necesidade da urxente ocupación dos bens e dos dereitos afectados pola obra hidráulica prevista no mencionado proxecto, ao abeiro do artigo 52 da Lei do 16 de decembro de 1954, sobre expropiación forzosa (procedemento de urxencia).</p>
    <p>Polo que se somete a información pública o proxecto da obra e o anexo de expropiacións, por un prazo de vinte (20) días, para que as persoas que se consideren interesadas formulen as observacións e reclamacións que xulguen convenientes, co fin de rectificar os posibles erros da relación publicada ou opoñerse, por razóns de fondo ou forma, á necesidade da ocupación. Neste caso, indicará os motivos polos cales se deba considerar preferente a ocupación doutros bens ou a adquisición doutros dereitos distintos e non comprendidos na relación, como máis conveniente para o fin que se persegue. </p>
    <p>Así mesmo, requírense os titulares dos bens e dereitos afectados para que acheguen os títulos que os acrediten como propietarios. Advírteselles que este anuncio serve de notificación no caso de que estes sexan descoñecidos ou se descoñeza o seu enderezo, segundo o previsto no artigo 44 da Lei 39/2015, do procedemento administrativo común das administracións públicas.</p>
    <p>A relación de bens e dereitos afectados que se inclúe no anexo de expropiacións é a seguinte:</p>
    <table>
     <tbody>
      <tr>
       <td colspan="8">Relación de bens e dereitos afectados</td>
      </tr>
      <tr>
       <td rowspan="2">Nº predio</td>
       <td rowspan="2">Titular</td>
       <td rowspan="2">Referencia catastral</td>
       <td rowspan="2">Clasificación urbanística</td>
       <td rowspan="2">Situación básica do solo</td>
       <td rowspan="2">Destino</td>
       <td rowspan="2">Sup. total (m²)</td>
       <td>Sup. afectada (m²)</td>
      </tr>
      <tr>
       <td>Pleno dominio</td>
      </tr>
      <tr>
       <td>1</td>
       <td>Concello de Carballo</td>
       <td>5443707NH2854S0001RF</td>
       <td>Solo rústico</td>
       <td>Rural</td>
       <td>Construción</td>
       <td>385,00</td>
       <td>385,00</td>
      </tr>
      <tr>
       <td>2</td>
       <td>Arbolandia, S.L.</td>
       <td>5543611NH2854S0001QF</td>
       <td>Solo rústico</td>
       <td>Rural</td>
       <td>Construción</td>
       <td>573,00</td>
       <td>216,00</td>
      </tr>
     </tbody>
    </table>
    <p>O documento técnico e os trámites contidos no expediente poderanse consultar na Oficina Técnica Municipal, das 10.00 ás 13.00 horas, e na páxina web do Concello na seguinte ligazón, no punto 7 (outros): </p>
    <p>http://carballo.org/urbanismo/planeamentodesenvolvemento.php?idioma=gl#ancla</p>
    <p>Carballo, 13 de decembro de 2022</p>
    <footer><p>Evencio Ferrero Rodríguez<br>Alcalde</p></footer>

