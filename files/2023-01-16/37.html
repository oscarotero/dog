---
date: '2023-01-16'
id: G0426-271222-0004
page: 5907
number: 10
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 26 de decembro de 2022, da Xefatura Territorial de Lugo, polo que
  se notifica a resolución para o emprazamento ante o Tribunal Superior de
  Xustiza de Galicia a todas as persoas interesadas no procedemento ordinario
  número 7355/2022 con motivo de recurso contra a resolución da solicitude de
  revisión de oficio relacionada co acordo de concentración parcelaria da zona
  de Vilapedre (Vilalba-Lugo), así como para a remisión do expediente ao dito
  tribunal.
range: Anuncio
url: >-
  https://www.xunta.gal/dog/Publicados/2023/20230116/AnuncioG0426-271222-0004_gl.html
---
<p>Mediante oficio remitido polo Tribunal Superior de Xustiza de Galicia (TSXG) no procedemento ordinario número 7355/2022 orixinado polo recurso contencioso-administrativo interposto por Manuel Orosa Carballal contra a resolución da solicitude de revisión de oficio do acordo de concentración parcelaria da zona de Vilapedre (Vilalba-Lugo), ordenouse á Consellería do Medio Rural que proceda a notificar a resolución que acorde a remisión do expediente administrativo e a emprazar a cantas persoas resulten interesadas no procedemento para que poidan comparecer como demandadas.</p>
    <p>De conformidade co disposto no artigo 45.1.a) da Lei 39/2015, do 1 de outubro, do procedemento administrativo común das administracións públicas, e por existir unha pluralidade indeterminada de persoas interesadas no procedemento referido, notifícaselles a estas, por medio do presente anuncio, a resolución pola que se acorda o dito emprazamento e a remisión do expediente ao dito tribunal.</p>
    <p>Deste xeito, e segundo o establecido no artigo 49.1 da Lei 29/1998, do 13 de xullo, da xurisdición contencioso administrativa, as persoas interesadas poden comparecer ante dito tribunal como demandadas no prazo de nove días.</p>
    <p>O contido da resolución incorpórase a este anuncio como anexo.</p>
    <p>Lugo, 26 de decembro de 2022</p>
    <footer><p>Mª Olga Iglesias Fontal<br>Xefa territorial de Lugo</p></footer>
    <h2>ANEXO</h2>
    <p>Resolución da Xefatura Territorial de Lugo da Consellería do Medio Rural pola que se acorda a remisión do expediente administrativo correspondente ao recurso ordinario número 7355/2022 que se segue ante o Tribunal Superior de Xustiza de Galicia, fronte á Resolución do 7 de setembro de 2022, do secretario xeral técnico da Consellería do Medio Rural, ditada por delegación do conselleiro sobre a revisión de oficio relativa ao procedemento de concentración parcelaria de Vilapedre (Vilalba, Lugo) no expediente número STX: RO-MR11/2019, e emprázanse terceiras persoas interesadas no procedemento ordinario.</p>
    <p>Mediante oficio do 13 de decembro de 2022, do Tribunal Superior de Xustiza de Galicia, no procedemento ordinario número 7355/2022, orixinado polo recurso contencioso-administrativo interposto por Manuel Orosa Carballal contra resolución ditada no expediente de revisión de oficio do procedemento de concentración parcelaria de Vilapedre (Vilalba, Lugo), ordenouse á Consellería do Medio Rural que proceda a notificar a resolución que acorde a remisión do expediente administrativo e a emprazar cantos resulten interesados no procedemento para que poidan comparecer como demandados.</p>
    <p>O acordo de concentración parcelaria da zona de Vilapedre (Vilalba, Lugo) foi declarado acto administrativo firme por resolución da dirección xeral competente con data do 20 de xaneiro de 2014; os predios resultantes deste proceso foron inscritos no rexistro da propiedade e os títulos de propiedade entregados aos seus destinatarios.</p>
    <p>Non obstante as pretensións concretas do recorrente en relación cos predios a el adxudicados, solicítase a declaración de nulidade do acordo de concentración con retroacción de actuacións, polo que todas as persoas físicas e xurídicas afectadas por este procedemento son potenciais interesadas nos termos recollidos no artigo 21 da Lei reguladora da xurisdición contencioso-administrativa.</p>
    <p>En virtude de canto antecede, en uso das atribucións conferidas, </p>
    <h2>ACORDO:</h2>
    <p>Primeiro. Ordenar a remisión ao Tribunal Superior de Xustiza de Galicia do expediente administrativo correspondente ao recurso interposto por Manuel Orosa Carballal seguido como procedemento ordinario número 7355/2022.</p>
    <p>Segundo. Emprazar a todas as persoas interesadas no dito procedemento segundo o previsto no artigo 49 da Lei 29/1998, do 13 de xullo, da xurisdición contencioso-administrativa, co fin de que poidan comparecer como demandadas ante o citado órgano xudicial en legal forma, no prazo de 9 días a partir do día seguinte ao da notificación da presente resolución.</p>
    <p>Terceiro. Acordar a notificación desta resolución a través da súa publicación no <em>Diario Oficial de Galicia</em> (DOG) por existir unha pluralidade indeterminada de persoas interesadas no procedemento referido, todo iso de conformidade co disposto no artigo 45, números 1.a) e 3, da Lei 39/2015, do 1 de outubro, do procedemento administrativo común das administracións públicas, e sen prexuízo das notificacións persoais que se consideren procedentes.</p>

