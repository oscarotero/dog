---
date: '2023-01-16'
id: C3B0-050123-0001
page: 4705
number: 10
agency: Presidencia da Xunta de Galicia
section: III. Outras disposicións.
title: >-
  RESOLUCIÓN do 5 de xaneiro de 2023, da Secretaría Xeral da Emigración, pola
  que se dá publicidade dos convenios de colaboración subscritos por esta
  secretaría xeral no terceiro cuadrimestre de 2022.
range: Resolución
url: >-
  https://www.xunta.gal/dog/Publicados/2023/20230116/AnuncioC3B0-050123-0001_gl.html
---
<p>O artigo 15.2 da Lei 1/2016, do 18 de xaneiro, de transparencia e bo goberno, impón a cada consellería ou entidade da Xunta de Galicia a obriga de publicar no Diario Oficial de Galicia unha relación dos convenios de colaboración subscritos no cuadrimestre anterior.</p>
    <p>En consecuencia, e para lle dar cumprimento a esa obriga,</p>
    <h2>DISPOÑO:</h2>
    <p>Artigo único</p>
    <p>Dar publicidade da relación dos convenios subscritos pola Secretaría Xeral da Emigración nos meses de setembro, outubro, novembro e decembro do ano 2022, que se incorpora como anexo a esta resolución.</p>
    <p>Santiago de Compostela, 5 de xaneiro de 2023</p>
    <footer><p>Antonio Rodríguez Miranda<br>Secretario xeral da Emigración</p></footer>
    <h2>ANEXO</h2>
    <h3>Convenios de colaboración subscritos pola Secretaría Xeral da Emigración<br>nos meses de setembro, outubro, novembro e decembro do ano 2022</h3>
    <table>
     <thead>
      <tr>
       <td>Título</td>
       <td>Obxecto</td>
       <td>Achega económica da Secretaría (€)</td>
       <td>Data da sinatura</td>
      </tr>
     </thead>
     <tbody>
      <tr>
       <td>Addenda ao convenio de colaboración entre a Secretaría Xeral da Emigración da Xunta de Galicia e a Fundación Apoyo a la Ciudadanía Española en Venezuela (FACEV), para a prestación de asistencia socioasistencial especial e sanitaria de emerxencia a persoas de orixe galega residentes en Venezuela.</td>
       <td>Modificar a cláusula terceira para incrementar en 20.000&amp;nbsp;€ a achega económica da Secretaría Xeral da Emigración e ampliar os prazos de xustificación e de vixencia previstos na cláusula sexta e na décimo quinta.</td>
       <td>20.000 €</td>
       <td>14.10.2022</td>
      </tr>
      <tr>
       <td>Addenda ao convenio de colaboración entre a Secretaría Xeral da Emigración da Xunta de Galicia e a Fundación España Salud (FES) de Venezuela en Caracas, coa finalidade de contribuír á atención das necesidades sociosanitarias e de atención domiciliaria da cidadanía galega residente en Venezuela.</td>
       <td>Modificar a cláusula terceira para incrementar en 25.000&amp;nbsp;€ a achega económica da Secretaría Xeral da Emigración e ampliar os prazos de xustificación e de vixencia previstos na cláusula sexta e na décimo quinta.</td>
       <td>25.000 €</td>
       <td>17.10.2022</td>
      </tr>
      <tr>
       <td>Convenio de colaboración entre a Secretaría Xeral da Emigración da Xunta de Galicia e a Asociación de Inmigrantes e Retornados Rioplatenses, para o desenvolvemento de accións de información e asesoramento dirixidas a persoas emigrantes retornadas.</td>
       <td>Establecer o marco da colaboración entre as entidades asinantes para o desenvolvemento de accións de información e asesoramento dirixidas a persoas galegas retornadas á Comunidade Autónoma galega.</td>
       <td>5.000 €</td>
       <td>20.10.2022</td>
      </tr>
      <tr>
       <td>Addenda ao convenio de colaboración entre a Secretaría Xeral da Emigración da Xunta de Galicia e o Hogar Español de Montevideo (Uruguai), para contribuír á atención das necesidades socioasistenciais básicas da cidadanía galega residente en Montevideo.</td>
       <td>Ampliar os prazos de xustificación e de vixencia previstos na cláusula sexta e na décimo quinta.</td>
       <td>Sen achega económica</td>
       <td>21.10.2022</td>
      </tr>
      <tr>
       <td>Convenio de colaboración entre a Secretaría Xeral da Emigración da Xunta de Galicia e o Centro Cultural y Recreativo Hijos de Galicia, de Montevideo (Uruguai), para obras de reparación da instalación eléctrica.</td>
       <td>Establecer o marco da colaboración entre as entidades asinantes para contribuír ao financiamento das obras urxentes de reparación da instalación eléctrica afectada pola inundación sufrida na sede do Centro Cultural y Recreativo Hijos de Galicia, de Montevideo.</td>
       <td>5.000 €</td>
       <td>21.10.2022</td>
      </tr>
      <tr>
       <td>Convenio de colaboración entre a Secretaría Xeral da Emigración da Xunta de Galicia e a entidade Xuventude de Galicia-Centro Galego de Lisboa (Portugal), para obras de reforma da explanada dianteira e da rampla lateral da entidade.</td>
       <td>Establecer o marco da colaboración entre as entidades asinantes para contribuír ao financiamento das obras urxentes de reforma da explanada dianteira e da rampla lateral da sede da entidade Xuventude de Galicia-Centro Galego de Lisboa.</td>
       <td>29.500 €</td>
       <td>21.10.2022</td>
      </tr>
      <tr>
       <td>Convenio de colaboración entre a Secretaría Xeral da Emigración da Xunta de Galicia e a entidade Xuntanza de Asociacións Galegas de Cataluña, para a celebración dos actos conmemorativos dos 50 anos da emigración en Cataluña.</td>
       <td>Establecer o marco de colaboración entre as entidades asinantes para a concesión dunha subvención destinada a contribuír ao financiamento do custo da celebración da gran gala de teatro musical «Unha Xeración. Dous Mundos», de homenaxe á Galicia en Cataluña, 50 anos de galeguidade comprometida (1970-2020).</td>
       <td>20.000 €</td>
       <td>26.10.2022</td>
      </tr>
      <tr>
       <td>Segunda addenda ao convenio de colaboración entre a Secretaría Xeral da Emigración da Xunta de Galicia e o Hogar Español de Montevideo (Uruguai), para contribuír á atención das necesidades socioasistenciais básicas da cidadanía galega residente en Montevideo.</td>
       <td>Modificar a cláusula terceira para incrementar en 35.000 € a achega económica da Secretaría Xeral da Emigración.</td>
       <td>35.000 €</td>
       <td>10.11.2022</td>
      </tr>
      <tr>
       <td>Convenio de colaboración entre a Secretaría Xeral da Emigración da Xunta de Galicia e a Hermandad Gallega de Venezuela, para a adquisición de medicamentos destinados ás persoas galegas residentes en Venezuela.</td>
       <td>Establecer o marco da colaboración entre as entidades asinantes para articular o financiamento dos servizos de distribución de medicinas e demais produtos farmacolóxicos entre os galegos e galegas residentes en Venezuela en situación de discapacidade ou con algún tipo de enfermidade.</td>
       <td>50.000 €</td>
       <td>28.11.2022</td>
      </tr>
     </tbody>
    </table>

