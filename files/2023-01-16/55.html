---
date: '2023-01-16'
id: G1440-231222-0005
page: 5945
number: 10
agency: Deputación Provincial de Ourense
section: VI. Anuncios. b) Administración local.
title: >-
  ANUNCIO da aprobación provisional e do acordo de sometemento a información
  pública do estudo de delimitación de treitos urbanos en solo de núcleo rural
  na Rede provincial de estradas no concello de Trasmiras.
range: Anuncio
url: >-
  https://www.xunta.gal/dog/Publicados/2023/20230116/AnuncioG1440-231222-0005_gl.html
---
<p>O 30 de novembro de 2022, mediante resolución da Presidencia da Deputación Provincial de Ourense, aprobouse provisionalmente o estudo de ordenación da delimitación de treitos urbanos en solo de núcleo rural na Rede provincial de estradas no concello de Trasmiras, e ao abeiro do establecido no artigo 63.4 do Decreto 66/2016, do 26 de maio, polo que se aproba o Regulamento xeral de estradas de Galicia, acordouse o sometemento ao trámite de información pública do expediente.</p>
    <p>A duración da información pública será de trinta (30) días hábiles, contados a partir do día seguinte ao da publicación deste anuncio no <em>Diario Oficial de Galicia</em>, período durante o cal o estudo pode ser examinado polas persoas que o desexen, co obxecto de formularen as alegacións que consideren oportunas, que deberán versar sobre a xustificación do establecemento da liña límite de edificación na forma proposta no expediente.</p>
    <p>Durante o dito prazo, o expediente estará dispoñible para a súa consulta nos seguintes lugares:</p>
    <p>– Nas oficinas da Área de Infraestruturas, sitas no segundo andar do Pazo Provincial, r/ Progreso, nº 32, Ourense, de luns a venres, das 9.00 ás 14.00 horas.</p>
    <p>– No Concello de Trasmiras.</p>
    <p>– Na sede electrónica da Deputación Provincial de Ourense: </p>
    <p>https://sede.depourense.es/sta/CarpetaPublic/doEvent?APP_CODE=STA&amp;PAGE_CODE=PTS_TABLON&amp;lang=GA</p>
    <p>Ourense, 1 de decembro de 2022</p>
    <footer><p>José Manuel Baltar Blanco<br>Presidente da Deputación Provincial de Ourense</p></footer>

