---
date: '2003-04-02'
id: C946
page: 4069
number: 65
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Orde do 26 de marzo de 2003 pola que se determina o importe máximo das axudas
  que se poderán outorgar no exercicio orzamentario de 2003 ó abeiro do Decreto
  295/2002, do 17 de outubro, sobre subvencións a fondo perdido para a
  reconstrucción protexida de vivendas no medio rural de Galicia.
range: Orde
url: 'https://www.xunta.gal/dog/Publicados/2003/20030402/AnuncioC946_gl.html'
---
<p>O Decreto 295/2002, do 17 de outubro, constitúe o novo marco normativo polo que se regula a concesión de subvencións para a reconstrucción protexida de vivendas situadas no medio rural de Galicia.</p>
<p>O seu artigo 6º dispón que estas axudas se atenderán da forma que será establecida mediante ordes anuais da Consellería de Política Territorial, Obras Públicas e Vivenda que cuantificarán as dispoñibilidades orzamentarias que poidan consignarse en cada exercicio económico.</p>
<p>A súa disposición derradeira faculta o conselleiro de Política Territorial, Obras Públicas e Vivenda</p>
<p>para dictar, no marco das súas competencias, as disposicións necesarias para o desenvolvemento e aplicación do referido decreto.</p>
<p>En uso da referida autorización,</p>
<p>DISPOÑO:</p>
<p>Artigo único.-Para os efectos do disposto no artigo 6º do Decreto 295/2002, do 17 de outubro, determínase:</p>
<p>1. A aplicación do estado de gastos dos orzamentos xerais da Comunidade Autónoma de Galicia para o ano 2003, onde figuran os créditos con cargo ós que serán atendidas as axudas do Decreto 295/2002 é a 06.60.331A.781.0.</p>
<p>2. O importe máximo destas axudas que se poderán outorgar dentro do exercicio orzamentario de 2003 será de 587.250 euros.</p>
<p>Disposición derradeira</p>
<p>Única.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 26 de marzo de 2003.</p>
<p>Alberto Núñez Feijóo</p>
<p>Conselleiro de Política Territorial,</p>
<p>Obras Públicas e Vivenda</p>

