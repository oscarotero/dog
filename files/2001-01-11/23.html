---
date: '2001-01-11'
id: '1066'
page: 444
number: 8
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 9 de novembro de 2000, do Xurado Provincial de Clasificación de
  Montes Veciñais en Man Común de Ourense, relativo á iniciación do procedemento
  de clasificación como veciñal en man común do monte denominado Carqueixal, a
  favor dos veciños de Verducedo, A Lama, Viloxe, A Cepada e Cascarballo, no
  concello de Montederramo (Ourense).
range: Edicto
url: 'https://www.xunta.gal/dog/Publicados/2001/20010111/Anuncio1066_gl.html'
---
<p>O Xurado Provincial de Clasificación de Montes Veciñais en Man Común de Ourense acordou, en sesión celebrada en data do 30 de xuño de 1999, inicia-lo expediente de clasificación como veciñal en man común do monte denominado Carqueixal e coas características que a seguir se relacionan, nomeándose instructores do expediente a José Ramón Goyanes Flores e Miriam Areal López.</p>
<p>Publícase de acordo co establecido no artigo 23.2º do Decreto 260/1992, do 4 de setembro, (DOG nº 186, do 23 de setembro), polo que se aproba o regulamento para a execución da Lei 13/1989, do 10 de outubro, de montes veciñais en man común.</p>
<p>Concello: Montederramo.</p>
<p>Denominación: monte Carqueixal.</p>
<p>Comunidade propietaria: veciños de Verducedo, A Lama, Viloxe, A Cepada e Cascarballo.</p>
<p>Superficie: 10 ha, aproximadamente.</p>
<p>Estremas:</p>
<p>Norte: pista da Cerdeira.</p>
<p>Sur: regato Forcha e predios particulares de Antonio González González, Andrés Fernández Domínguez (veciños de Verducedo).</p>
<p>Leste: atallada.</p>
<p>Oeste: propiedade particular de José Gómez Gómez (veciños de Viloxe).</p>
<p>Iníciase a apertura do período dun mes para a práctica de alegacións a partir do día seguinte da publicación do edicto no Diario Oficial de Galicia.</p>
<p>Ourense, 9 de novembro de 2000.</p>
<p>Miriam Areal López</p>
<p>Secretaria do Xurado Provincial de Clasificación</p>
<p>de Montes Veciñais en Man Común de Ourense</p>
<p>Visto e prace</p>
<p>Agustín Prado Verdeal</p>
<p>Presidente do Xurado Provincial de Clasificación</p>
<p>de Montes Veciñais en Man Común de Ourense</p>

