---
date: '2000-01-20'
id: 2B76
page: 788
number: 13
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 11 de xaneiro de 2000, da Dirección Xeral da Función Pública,
  pola que se fan públicas as listas para a cobertura con carácter temporal de
  postos de traballo reservados a persoal laboral, reguladas no Decreto 89/1997,
  do 10 de abril, correspondentes á categoría 3 do grupo V (ordenanza e outros),
  de conformidade co establecido na Resolución do 30 de xuño de 1999 (DOG número
  129, do 7 de xullo).
range: Resolución
url: 'https://www.xunta.gal/dog/Publicados/2000/20000120/Anuncio2B76_gl.html'
---
<p>Publicado o Acordo do día 6 de outubro de 1999 (DOG nº 201, do 18 de outubro) relativo á publicación das listas para a cobertura con carácter temporal de postos de traballo reservados a persoal laboral reguladas no Decreto 89/1997, do 10 de abril, e correspondentes á categoría 3 do grupo V (ordenanza e outros) e unha vez finalizados os prazos previstos nos puntos terceiro e cuarto do citado acordo e elaboradas as listas definitivas pola comisión permanente de selección para a cobertura de postos de traballo reservados a persoal laboral na sesión celebrada o día 11 de xaneiro de 2000, a Dirección Xeral da Función Pública</p>
<p>RESOLVE:</p>
<p>Primeiro.-Facer públicas as listas definitivas para a cobertura con carácter temporal de postos de traballo reservados a persoal laboral da categoría 3 do grupo V (lista A) da forma que a continuación se indica:</p>
<p>Anexo I. Figuran os solicitantes incluídos na lista.</p>
<p>Anexo II. Figuran os solicitantes excluídos coa expresión da causa de exclusión.</p>
<p>Segundo.-Os citados anexos atópanse expostos nas seguintes dependencias:</p>
<p>-Dirección Xeral da Función Pública da Consellería da Presidencia e Administración Pública.</p>
<p>-Servicio de Información e Atención ó Cidadán da Consellería da Presidencia e Administración Pública.</p>
<p>-Delegacións provinciais da Consellería da Presidencia e Administración Pública.</p>
<p>-Oficinas comarcais da Consellería da Presidencia e Administración Pública.</p>
<p>Terceiro.-No anexo I, ó que se refire o punto segundo desta resolución, figuran os solicitantes incluídos nas listas das citadas categorías sen prexuízo de que algún destes estean excluídos nalgunha delas pola propia xestión das listas conforme o disposto no punto sexto do Acordo do 6 de outubro de 1999 e o artigo octavo do Decreto 89/1997, do 10 de abril.</p>
<p>Cuarto.-En todo caso, terán que acreditar no momento no que acepten o posto de traballo que se lles oferte, a documentación precisa, tal e como se dispón na base 4ª da resolución da Dirección Xeral da Función Pública, do 30 de xuño de 1999.</p>
<p>Sexto.-Contra esta resolución os interesados poderán interpoñer recurso de alzada perante o conselleiro da Presidencia e Administración Pública no prazo dun mes contado desde o día seguinte ó da publicación desta resolución no DOG, de acordo co artigo 114 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 11 de xaneiro de 2000.</p>
<p>Joaquín López-Rúa Soler</p>
<p>Director xeral da Función Pública</p>

