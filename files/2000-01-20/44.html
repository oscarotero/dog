---
date: '2000-01-20'
id: 2C06
page: 824
number: 13
agency: CONCELLO DE VIVEIRO
section: VI. ANUNCIOS
title: Anuncio de licitación.
range: Anuncio
url: 'https://www.xunta.gal/dog/Publicados/2000/20000120/Anuncio2C06_gl.html'
---
<p>A Comisión de Goberno do Concello de Viveiro, en sesión que tivo lugar o día 27 de decembro de 1999, deu aprobación ó expediente para a contratación, en concurso por procedemento aberto e tramitación urxente, da subministración e instalación de equipamento informático para os servicios municipais do concello, segundo o que segue:</p>
<p>1. Obxecto do contrato: é obxecto do contrato a subministración e instalación do material informático que se especifica no cadro de características técnicas que se inclúe como anexo I ó prego de cláusulas administrativas.</p>
<p>2. Tipo de licitación: o orzamento do contrato, que servirá de base de licitación, ascende a un total de doce millóns duascentas mil pesetas (12.200.000), IVE incluído.</p>
<p>3. Pagamento do prezo de adxudicación da subministración: o pagamento do prezo do remate efectuarase contra acordo aprobatorio da certificación da instalación e funcionamento das diferentes unidades de equipamento, dentro dos tres meses seguintes á expedición daquela.</p>
<p>4. Cumprimento do contrato: a subministración e instalación farase efectivo no prazo máximo dun mes, contado desde a subscrición do contrato administrativo.</p>
<p>5. Publicidade do prego de cláusulas administrativas particulares e do cadro de prescricións técnicas: estarán de manifesto tódolos días hábiles no Negociado de Urbanismo e Contratación, en horario de 8 a 15 horas.</p>
<p>6. Garantías. Provisional: non se esixe. Definitiva: catrocentas oitenta e oito mil (488.000) pesetas.</p>
<p>7. Presentación de proposicións: durante os 13 días naturais seguintes ó da publicación do anuncio de licitación no último dos boletíns oficiais (BOP e DOG). No caso de que o día décimo terceiro coincida en sábado, domingo ou festivo, entenderase prorrogado o prazo ata o día laborable seguinte.</p>
<p>8. Modelo de proposición: o recollido no artigo 15 C) do prego de cláusulas administrativas.</p>
<p>Viveiro, 10 de xaneiro de 2000.</p>
<p>César Aja Mariño</p>
<p>Alcalde</p>

