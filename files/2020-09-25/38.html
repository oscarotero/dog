---
date: '2020-09-25'
id: G0426-150920-0004
page: 37349
number: 195
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 10 de setembro de 2020, do Xurado Provincial de Clasificación de
  Montes Veciñais en Man Común de Ourense, polo que se publica a Resolución do 8
  de setembro de 2020 relativa ao acto de conciliación formulado polos
  representantes dos montes veciñais en man común de Tourón e Serra do Faro, no
  concello de Melón.
range: Anuncio
url: >-
  https://www.xunta.gal/dog/Publicados/2020/20200925/AnuncioG0426-150920-0004_gl.html
---
<p>Examinada a solicitude de conciliación formulada polos representantes dos MVMC de Tourón e Serra do Faro, no concello de Melón, resultan os seguintes</p>
    <p>Feitos:</p>
    <p>Primeiro. Con data do 19 de febreiro de 2019 o presidente da CMVMC de Tourón presentou un escrito no Rexistro Electrónico da Xunta de Galicia (nº 2019/rx 350763) en que solicita a aprobación dun deslindamento entre o MVMC de Tourón e o MVMC Serra do Faro, no concello de Melón.</p>
    <p>Coa citada solicitude achegou as certificacións de aprobación das respectivas comunidades, a acta de conciliación levantada no Xulgado de Paz de Melón, acta de deslindamento e memoria descritiva con planos topográficos.</p>
    <p>Segundo. O informe do Servizo de Montes da Xefatura Territorial de Ourense do 7 de outubro de 2019 indica que a solicitude foi realizada de acordo co artigo 53 da Lei 7/2012, do 28 de xuño, de montes de Galicia.</p>
    <p>O perímetro estremeiro acordado queda ben definido mediante a documentación achegada e afecta unicamente os dous montes veciñais citados, se ten un punto (nº 38) no que conflúen co MVMC Monte do Ceo e Cotos, pertencente á CMVMC das Mestas. Este punto localízase no río Cerves, de xeito coincidente coas descricións que figuran nas carpetas-fichas dos expedientes de clasificación, aínda que nestas figura coa denominación río das Mestas.</p>
    <p>O punto nº 1 do perímetro estremeiro localízase no camiño da Cabana tamén de xeito coincidente coas descricións que figuran nas carpetas-fichas dos expedientes de clasificación, aínda que nestas figura coa denominación de camiño da Garda.</p>
    <p>Consideracións legais e técnicas:</p>
    <p>Primeiro. A presente resolución dítase ao abeiro do artigo 53 do Regulamento para a execución da Lei 13/1989, do 10 de outubro, de montes veciñais en man común, aprobado polo Decreto 260/1992, do 4 de setembro, e de conformidade co disposto na Lei 39/2015, do 1 de outubro, do procedemento administrativo común das administracións públicas.</p>
    <p>Segundo. O artigo 53 da Lei 7/2012, do 28 de xuño, de montes de Galicia, recolle o procedemento para seguir no deslindamento entre montes veciñais en man común e establece que o Xurado Provincial de Clasificación de Montes Veciñais en Man Común, logo do exame da documentación presentada, ditará resolución que será publicada no <em>Diario Oficial de Galicia</em> e notificada ás comunidades interesadas.</p>
    <p>De acordo cos feitos e fundamentos de dereito expostos, o Xurado Provincial de Clasificación de Montes Veciñais en Man Común acordou por unanimidade o día 4 de febreiro de 2020:</p>
    <p>Aprobar o acto de conciliación acadado polas xuntas reitoras dos MVMC de Tourón e Serra do Faro, no concello de Melón, de acordo co informe do Servizo de Montes do 7 de outubro de 2019.</p>
    <p>Contra esta resolución, que pon fin á vía administrativa, poderase interpoñer recurso potestativo de reposición perante o Xurado Provincial de Clasificación de Montes Veciñais en Man Común de Ourense no prazo dun mes, ou ben directamente recurso contencioso-administrativo perante o Xulgado do Contencioso-Administrativo de Ourense, no prazo de dous meses contados desde o día seguinte ao desta notificación, de acordo co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e nos artigos 8 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Ourense, 10 de setembro de 2020</p>
    <footer><p>Yago Borrajo Sánchez<br>Presidente do Xurado Provincial de Clasificación<br>de Montes Veciñais en Man Común de Ourense </p></footer>

