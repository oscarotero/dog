---
date: '2021-10-07'
id: G1096-270921-0001
page: 49086
number: 194
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  ANUNCIO do 21 de setembro de 2021 polo que se notifica a resolución do
  expediente sancionador e de restitución e reposición da legalidade
  POL/62/2016-RP2.
range: Anuncio
url: >-
  https://www.xunta.gal/dog/Publicados/2021/20211007/AnuncioG1096-270921-0001_gl.html
---
<p>O director da Axencia de Protección da Legalidade Urbanística, o 6 de setembro de 2021, ditou resolución no expediente sancionador e de restitución e reposición da legalidade, POL/62/2016-RP2, tramitado pola realización de obras, dentro da servidume de protección do dominio público marítimo-terrestre, no lugar de Lagartos, no termo municipal da Guarda (Pontevedra).</p>
    <p>Ao non poder realizarse a notificación persoal da resolución as persoas interesadas con documento nacional de identidade 34972934P e 52500698R, mediante este anuncio, e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselles ás persoas interesadas a dita resolución por medio dun anuncio publicado no <em>Boletín Oficial del Estado</em>.</p>
    <p>Tendo en conta que, en atención ao previsto no artigo 46 da Lei 39/2015, do procedemento administrativo común das administracións públicas, o acto non se publica na súa integridade, fáiselles saber ás persoas interesadas que o texto íntegro da resolución que se notifica está ao seu dispor nas dependencias da Axencia de Protección da Legalidade Urbanística, sita no Edificio Witland, 1º andar, Salgueiriños, en Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación deste anuncio no <em>Boletín Oficial del Estado</em>. Transcorrido o dito prazo, a notificación entenderase producida.</p>
    <p>Contra esta resolución, que pon fin á vía administrativa, as persoas interesadas poderán interpoñer recurso de reposición no prazo dun mes, contado a partir do día seguinte a aquel en que se producise a notificación, ante o director da Axencia de Protección da Legalidade Urbanística, ou ben, se non exercen o seu dereito a presentar recurso potestativo de reposición, poderán interpoñer directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición radique o inmoble afectado, conforme o disposto no artigo 14.1, regra terceira, da Lei 29/1998, reguladora da xurisdición contencioso-administrativa. </p>
    <p>Para que conste, e lles sirva de notificación as persoas destinatarias arriba indicadas, en cumprimento co disposto no artigo 44 da Lei 39/2015, do procedemento administrativo común das administracións públicas, expido e asino este anuncio.</p>
    <p>Santiago de Compostela, 21 de setembro de 2021</p>
    <footer><p>Jacobo Hortas García<br>Director da Axencia de Protección da Legalidade Urbanística</p></footer>

