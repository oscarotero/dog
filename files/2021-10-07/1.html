---
date: '2021-10-07'
id: G0533-270921-0002
page: 48976
number: 194
agency: Consellería de Infraestruturas e Mobilidade
section: III. Outras disposicións.
title: >-
  ORDE do 23 de setembro de 2021 pola que se actualiza o Catálogo da Rede
  autonómica de estradas de Galicia.
range: Orde
url: >-
  https://www.xunta.gal/dog/Publicados/2021/20211007/AnuncioG0533-270921-0002_gl.html
---
<p>A Lei 8/2013, do 28 de xuño, de estradas de Galicia, establece, no número 1 do seu artigo 10, os catálogos de estradas como os instrumentos públicos que serven para identificar, inventariar, clasificar e, se for o caso, categorizar funcionalmente as estradas das redes de cada Administración titular.</p>
    <p>Pola súa parte, o número 7 do artigo 10 da antedita Lei 8/2013 indica que terán a consideración de actualización dos catálogos de estradas o cambio de titularidade de travesías urbanas ou treitos delas que estivesen incluídos no inventario de travesías da súa administración titular, cando poida ser aprobado pola consellería competente en materia de estradas; a variación de trazado en estradas existentes; a variación dos datos que identifican as estradas contidas neles; o cambio de categoría funcional dunha estrada, cando se tramitase un expediente ao respecto; e o resto de supostos previstos regulamentariamente.</p>
    <p>A ese respecto, o Regulamento xeral de estradas de Galicia, aprobado polo Decreto 66/2016, do 26 de maio, indica, no seu artigo 23, que tamén terá a consideración de actualización dos catálogos de estradas o cambio de clase de estradas, cando se teña tramitado un expediente ao respecto.</p>
    <p>Finalmente, o número 3 do artigo 10 da antedita Lei 8/2013 establece que a actualización do Catálogo da Rede autonómica de estradas de Galicia realizarase por orde da consellería competente en materia de estradas.</p>
    <p>Por outra parte, o Catálogo da Rede autonómica de estradas de Galicia foi aprobado polo Decreto 100/2021, do 24 de xuño, que foi publicado no Diario Oficial de Galicia número 129, do 8 de xullo.</p>
    <p>A ese respecto, tense identificado que teñen variado certos datos dalgunha das estradas contidas no antedito Catálogo da Rede autonómica de estradas de Galicia, polo que procede a súa actualización.</p>
    <p>Por todo o exposto e facendo uso das facultades que me confire o número 3 do artigo 10 da Lei 8/2013, do 28 de xuño, de estradas de Galicia,</p>
    <h2>DISPOÑO:</h2>
    <p>Artigo único. Actualización do Catálogo da Rede autonómica de estradas de Galicia</p>
    <p>Actualízase o Catálogo da Rede autonómica de estradas de Galicia como consecuencia:</p>
    <p>a) Da variación dos datos que identifican a estrada LU-161 Landrove (LU-540)-Ferreira de Valadouro (LU-160).</p>
    <p>b) Da variación dos datos que identifican a estrada LU-530 Lugo-A Fonsagrada (LU-701).</p>
    <p>c) Da variación dos datos que identifican a estrada LU-933 Monforte de Lemos (LU-664)-Lím. Prov.-A Rúa.</p>
    <p>d) Da variación dos datos que identifican a estrada OU-531 Xinzo de Limia-Cortegada (OU-801).</p>
    <p>e) Da variación dos datos que identifican a estrada OU-533 A Gudiña (N-525)-A Rúa (N-603).</p>
    <p>f) Da variación dos datos que identifican a estrada OU-603 A Rúa (OU-533)-N-120.</p>
    <p>g) Da variación dos datos que identifican a estrada PO-206 Lalín (N-525)-Vila de Cruces (PO-905).</p>
    <p>h) Da variación dos datos que identifican a estrada PO-313 Marín-Moaña (PO-551).</p>
    <p>Procede, polo tanto, actualizar o Catálogo da Rede autonómica de estradas de Galicia e rectificar os datos das anteditas estradas do xeito indicado no anexo desta orde.</p>
    <p>Disposición derradeira. Entrada en vigor</p>
    <p>Esta orde producirá efectos desde o día seguinte ao da súa publicación no Diario Oficial de Galicia.</p>
    <p>Santiago de Compostela, 23 de setembro de 2021</p>
    <footer><p>Ethel Mª Vázquez Mourelle<br>Conselleira de Infraestruturas e Mobilidade</p></footer>

