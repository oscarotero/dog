---
date: '2021-10-07'
id: L168-090621-0001
page: 49155
number: 194
agency: Concello de Ponteceso
section: VI. Anuncios. b) Administración local.
title: >-
  ANUNCIO de aprobación inicial da modificación puntual número 2 do Plan xeral
  de ordenación municipal (expediente 2019/X999/000211).
range: Anuncio
url: >-
  https://www.xunta.gal/dog/Publicados/2021/20211007/AnuncioL168-090621-0001_gl.html
---
<p>O Pleno da Corporación do Concello de Ponteceso, en sesión ordinaria que tivo lugar o 31 de maio de 2021, acordou aprobar incialmente a modificación puntual número 2 do Plan xeral de ordenación municipal de Ponteceso, o que se fai público en cumprimento do disposto no artigo 83.5 e no artigo 60.6 da Lei 2/2016, do 10 de febreiro, do solo de Galicia (LSG), durante o prazo de dous meses, contados desde a publicación do correspondente anuncio no DOG, prazo durante o cal o expediente poderá ser examinado por calquera interesado nas dependencias municipais e se poderán formular as reclamacións e alegacións que se consideren pertinentes.</p>
    <p>Suspéndese o outorgamento de licenzas de obras, actividade e parcelación no ámbito do polígono APRD3.2 durante o prazo de 2 anos, desde a adopción do acordo de aprobación inicial (para o suposto de que as novas determinacións impliquen a modificación da ordenación urbanística vixente); en todo caso, esta suspensión extinguirase coa aprobación definitiva da modificación puntual en proxecto.</p>
    <p>Conforme o establecido no artigo 86.3 do RLSG, esta suspensión non será de aplicación:</p>
    <p>– Ás obras de mantemento, conservación e reforma, salvo no caso de obras de rehabilitación integral que sexan equiparables á reconstrución total do edificio, non xustificadas en razóns de urxencia ou que supoñan un aumento do volume edificado.</p>
    <p>– Ás licenzas de primeira ocupación.</p>
    <p>– Aos proxectos que cumpran simultaneamente o PXOM en vigor e a modificación, sempre que esta fose aprobada inicialmente.</p>
    <p>– Aos actos suxeitos ao trámite de comunicación previa, coa condición de que se trate de obras ou actos para a implantación de usos ou actividades autorizados na modificación.</p>
    <p>Ponteceso, 9 de xuño de 2021</p>
    <footer><p>Xosé Lois García Carballido<br>Alcalde</p></footer>

