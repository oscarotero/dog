---
date: '2003-09-11'
id: 1A56E
page: 11
number: 176
agency: CONCELLO DE PONTECESURES
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2003/20030911/Anuncio1A56E_gl.html'
---
<p>O Pleno da Corporación, en sesión extraordinaria do 27 de xuño de 2003, adoptou o seguinte acordo:</p>
<p>«1. Aprobar definitivamente o Plan Xeral de Ordenación Municipal redactado por Ceinsa, así como os cambios incluídos nel, relativos ó polígono cinco (P-5), ó reconsidera-lo seu uso de residencial a industrial e un reaxuste dos límites do polígono, para que comprenda como zona industrial unicamente a parcela de titularidade da empresa Nestlé, ó ter en conta a ampliación da empresa; o Plan Xeral de Ordenación Municipal, comprende a seguinte documentación:</p>
<p>-Planos de información.</p>
<p>-Planos de ordenación urbanística de solo urbano, dos núcleos rurais e do termo municipal.</p>
<p>-Normas urbanísticas e anexo de accesibilidade.</p>
<p>-Memoria: de información, de estudio do medio rural e urbano; xustificativa; do estudio económico-financeiro e orde de prioridades.</p>
<p>-Catálogo de xacementos arqueolóxicos e do patrimonio histórico-artístico e etnográfico.</p>
<p>2. Dar cumprimento ó disposto no artigo 48 da Lei 1/1997, do 24 de marzo, do solo de Galicia, en relación coa disposición transitoria terceira da Lei 9/2002, de ordenación urbanística e protección do medio rural de Galicia, de:</p>
<p>-Publicación no Diario Oficial de Galicia (DOG) e no BOP, do acto de aprobación definitiva, así como publicación no BOP da normativa e as ordenanzas.</p>
<p>-E dar traslado á Consellería de Política Territorial, Obras Públicas e Vivenda, dunha copia adverada do expediente administrativo completo e de dous exemplares do instrumento aprobado, con tódolos planos e documentos do plan xeral debidamente dilixenciados».</p>
<p>Do que se dá conta, en cumprimento do disposto no artigo 48.2º da Lei 1/1997, do 24 de marzo, do solo de Galicia.</p>
<p>Contra este acordo poderase interpoñer recurso contencioso-administrativo no prazo de dous meses contados desde o día seguinte ó da publicación, sen prexuízo da interposición da calquera outro recurso que se considere pertinente.</p>
<p>Pontecesures, 5 de agosto de 2003.</p>
<p>Manuel Luis Álvarez Angueira</p>
<p>Alcalde</p>

