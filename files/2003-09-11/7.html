---
date: '2003-09-11'
id: 1A4DA
page: 11
number: 176
agency: XULGADO DO SOCIAL NÚMERO UN DA CORUÑA
section: V. ADMINISTRACIÓN DE XUSTIZA
title: Edicto (431/2003).
range: Edicto
url: 'https://www.xunta.gal/dog/Publicados/2003/20030911/Anuncio1A4DA_gl.html'
---
<p>Eu, Agustín Ignacio Pena López, secretario do Xulgado do Social número un da Coruña,</p>
<p>Fago saber que nos autos número 431/2003 seguidos por instancia de Víctor Manuel Cancela Blanco e outro, contra Icom Galicia, S.L. sobre despedimento, a maxistrada deste xulgado, Isabel Olmos Parés, dictou sentencia, con data 14-7-2003, coa seguinte parte dispositiva:</p>
<p>«Que debo estimar e estimo integramente as pretensións dos demandantes e cualifico como improcedente o despedimento obxecto deste proceso e condeno a empresa Icom Galicia, S.L. a que readmita inmediatamente a Víctor Manuel Cancela Blanco e Nicolás Ramón Cernadas García nas mesmas condicións que rexían antes de se produci-lo despedimento, ou ben, á elección do empresario, á extinción da relación laboral con aboamento á parte demandante das seguintes cantidades en concepto de indemnización:</p>
<p>Víctor M. Cancela: 2.841,93 euros.</p>
<p>Nicolás R. Cernadas: 1.339,64 euros.</p>
<p>A devandita opción deberá exercitarse no termo de 5 días desde a notificación desta sentencia, mediante escrito ou comparecencia diante deste xulgado. Transcorrido o dito termo sen que o empresario tivese optado, entenderase que procede a readmisión.</p>
<p>Calquera que fose o sentido da opción, condeno así mesmo a parte demandada a que satisfaga á demandante os salarios que non teña percibido desde a data do despedimento ata a notificación desta resolución, tomándose en consideración para tal efecto o salario que se estima acreditado no feito probado primeiro, e tendo en conta a limitación que establece o artigo 57.1º do ET e que ata a data ascenden á cantidade de 2.891,32 euros para cada un dos demandantes, a razón de 35,26 euros por día.</p>
<p>E debo absolver e absolvo a Fogasa, sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
<p>Notifíqueselles esta sentencia ás partes, ás que se lles fará saber que en contra da dita resolución cabe recurso de suplicación, que deberá anuncialo o seu avogado ou representante legal designado para o efecto, perante este xulgado, no prazo de cinco días contados a partir da notificación desta sentencia, por comparecencia ou por escrito das partes.</p>
<p>É posible o anuncio por mera manifestación da parte recorrente ó ser notificada, e será resolto, se é o caso e cumpridos os trámites legais, pola Sala do Social do Tribunal Superior de Xustiza de Galicia. A empresa condenada deberá, ademais, acreditar, ó anuncia-lo recurso, ter consignado o importe da condena na conta de consignacións deste xulgado, aberta no Banco de Bilbao Vizcaya, conta nº 5602-60, e que pode substituírse polo aseguramento mediante aval bancario, coa constancia da responsabilidade solidaria do avalista, máis outra cantidade de 150,25 euros na mesma conta e en calidade de depósito, nun impreso separado do importe da condena.</p>
<p>Así, por esta miña sentencia, pronúncioo, mándoo e asínoo».</p>
<p>E para que lle sirva de notificación a Icom Galicia, S.L., que tivo o seu último enderezo coñecido en Palavea, 79, 15170, Culleredo, A Coruña, e que na actualidade se descoñece, e co fin da súa publicación no Diario Oficial de Galicia, expido e asino este edicto na Coruña, 14 de xullo de 2003.</p>
<p>O secretario xudicial</p>
<p>Rubricado</p>

