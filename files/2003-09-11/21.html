---
date: '2003-09-11'
id: 1A516
page: 11
number: 176
agency: CONSELLERÍA DE PESCA E ASUNTOS MARÍTIMOS
section: VI. ANUNCIOS
title: >-
  Cédula do 4 de agosto de 2003, da Delegación Territorial de Pontevedra, de
  notificación da resolución de incoación de expediente administrativo
  sancionador e de restitución e reposición da legalidade P-UL-72.03/01, a José
  Carlos López Cabaleiro por realización de obras na praia de Cesantes, termo
  municipal de Redondela, por presunta infracción da lexislación de costas.
range: Cédula
url: 'https://www.xunta.gal/dog/Publicados/2003/20030911/Anuncio1A516_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á persoa que se relaciona no anexo I o acordo da delegada territorial desta consellería en Vigo, pola que se acorda a incoación de expediente administrativo sancionador e de restitución e reposición da legalidade nº P-UL72.03/01, a José Carlos López Cabaleiro, por realización de obras consistentes na construcción dun cerramento, alboio e anexo de madeira á vivenda, na praia de Cesantes, termo municipal de Redondela, polos feitos sinalados, presumiblemente constitutivos dunha infracción da Lei 22/1988, de costas (no sucesivo L.C.) e do seu regulamento xeral para o desenvolvemento e execución da L.C., aprobado polo Real decreto 1471/1989 e modificado polos RR.DD. 1112/1992 e 1771/1994 (en diante R.C.). Nomeáse instructor a Alfonso Fernández Fernández e secretario a Francisco Javier Fernández Rosendo, </p>
<p>(Decreto 125/2002, do 4 de abril), ambos pertencentes ó Servicio de Usos do Litoral desta delegación territorial.</p>
<p>Os nomeamentos de instructor e secretario poderán ser impugnados polas causas establecidas nos artigos 28 e 29 da Lei 30/1992.</p>
<p>En virtude do anterior acordo, o instructor do expediente formulou prego de cargos, do que se relacionan no anexo II os preceptos infrinxidos, sancionadores e a posible contía da sanción polos feitos imputados, dispoñendo o expedientado dun prazo de dez (10) días, contados a partir da publicación deste anuncio no Diario Oficial de Galicia, para formular alegacións e propor, se for o caso, a práctica daquelas probas que considere pertinentes para a determinación dos feitos, tal como dispón o artigo 194.8º do R.C.</p>
<p>De conformidade co establecido no artigo 120 da Lei 53/2002, do 30 de decembro, de medidas fiscais, administrativas e de orde social, que modifica o artigo 102 da Lei 22/1988, do 28 de xullo, de costas, cómpre informalo de que o prazo para a notificación da resolución dos procedementos sancionadores será de doce meses. Transcorrido o prazo sen se producir aquela, dictarase resolución declarando a caducidade do procedemento e ordenando o arquivo das</p>
<p>actuacións cos efectos previstos na lexislación vixente. A caducidade non producirá por si soa a prescrición das accións do particular ou da Administración, pero os procedementos caducados non interromperán o prazo de prescrición (artigo 92.3º da Lei 30/1992, modificada pola Lei 4/1999, do 13 de xaneiro).</p>
<p>Así mesmo, cómpre informalo de que este prazo de doce meses quedará suspendido, cando deba requirirse ó interesado emenda de deficencias, achega de documentos e outros elementos de xuízo necesarios, polo tempo que medie entre as notificacións e o seu efectivo cumprimento polo interesado ou, no seu defecto, polo transcurso do prazo concedido, cando deban solicitarse informes, desde a petición destes, que deberá notificarse o interesado, ata a súa recepción, non excedendo en ningún caso de tres meses. Así mesmo, cando deban realizarse probas técnicas ou análises contradictorias, polo tempo necesario para a incorporación dos resultados ó expediente.</p>
<p>Vigo, 4 de agosto de 2003.</p>
<p>Paloma Rueda Crespo</p>
<p>Delegada territorial de Pontevedra</p>
<p>ANEXO I</p>
<p>Expediente número: P-UL-72.03/01.</p>
<p>Denunciado: José Carlos López Cabaleiro.</p>
<p>Condición: promotor.</p>
<p>Último domicilio coñecido: Barrio do Carballiño nº 188, Cesantes-Redondela.</p>
<p>Data do acordo: 21-5-2003.</p>
<p>Feitos: construcción de cerramento, alboio e anexo de madeira á vivenda.</p>
<p>Lugar: praia de Cesantes.</p>
<p>Concello: Redondela.</p>
<p>Medidas de carácter provisional: ordena-la inmediata paralización das obras ou actividades obxecto do presente expediente, advertíndolle que, noutro caso, se procederá ó seu precinto ou á retirada dos materiais preparados para seren utilizados na obra e a maquinaria afecta a ela, de conformidade cos artigos 103 e 104 da L.C. e 194 e 195 do R.C.</p>
<p>Contra esta orde de paralización poderá interpoñerse recurso de alzada perante o conselleiro de Pesca e Asuntos Marítimos no prazo dun mes, contado a partir da publicación deste anuncio no Diario Oficial de Galicia.</p>
<p>Circunstancias modificativas: se o presunto infractor corrixe no prazo de quince (15) días a situación creada polos feitos que son obxecto deste expediente, poderá reducirse ata a metade a contía da multa que se puidese impor, segundo os artigos 97.3º da L.C. e 187.1º do R.C.</p>
<p>ANEXO II</p>
<p>Preceptos infrinxidos: artigos 25.2º e 26.1º da L.C. e 46.1º e 48.1º do R.C. e DD.TT. Cuarta 2 c) da L.C. e décimo terceira 1 c) do R.C.</p>
<p>Preceptos sancionadores: artigos 90 c) e 95.1º da L.C. e 174 c) e 179.1º do R.C.</p>
<p>Cualificación e contía da posible sanción: artigos 91.2º e) e 97.1º da L.C. e artigos 175.2º e) e 183 b) en relación co artigo 184 do R.C., podendo recaer unha multa do 25% do valor das obras executadas.</p>
<p>CONSELLERÍA DE XUSTIZA, INTERIOR E ADMINISTRACIÓN</p>
<p>LOCAL</p>

