---
date: '2003-02-14'
id: 5CFA
page: 1
number: 32
agency: INSTITUTO GALEGO DAS ARTES ESCÉNICAS E MUSICAIS
section: III. OUTRAS DISPOSICIÓNS
title: >-
  Resolución do 7 de xaneiro de 2003 pola que se convoca a selección dunha
  persoa para a cobertura dunha bolsa de colaboración na catalogación e
  investigación do patrimonio escénico e musical galego, con destino no Centro
  de Documentación do Instituto Galego das Artes Escénicas e Musicais.
range: Resolución
url: 'https://www.xunta.gal/dog/Publicados/2003/20030214/Anuncio5CFA_gl.html'
---
<p>O Instituto Galego das Artes Escénicas e Musicais -IGAEM- convoca a selección dunha persoa para a cobertura dunha bolsa de colaboración na catalogación e investigación do patrimonio escénico e musical galego para o ano 2003.</p>
<p>O obxecto da presente convocatoria é a catalogación, informatización e arquivo do material e fondos relacionados coas artes escénicas e musicais galegas.</p>
<p>O lugar de desfrute da bolsa será o Centro de Documentación e arquivo do IGAEM, e o desfrute dela será a partir do 15 de febreiro e ata o 31 de decembro de 2003. Contarán cunha achega económica de 601 A mensuais cada bolsa.</p>
<p>Os requisitos dos aspirantes e demais criterios para a selección poderán ser consultados nas bases da convocatoria depositadas no rexistro do IGAEM. Pavillón de Galicia. San Lázaro s/n, Santiago de Compostela, CP 15703.</p>
<p>O prazo de presentación de instancias, segundo modelo oficial que consta nas bases será de 10 días naturais contados desde a inserción deste anuncio no Diario Oficial de Galicia, e deberán presentarse no Rexistro do IGAEM no enderezo que se indica ou utilizando calquera dos medios establecidos na Lei 30/1992, de réxime xurídico das administracións públicas e do procedemento administrativo común, e na Lei 4/1999, de modificación da anterior.</p>
<p>Santiago de Compostela, 7 de xaneiro de 2003.</p>
<p>Aníbal Otero Fernández</p>
<p>Xerente do Instituto Galego das Artes</p>
<p>Escénicas e Musicais</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

