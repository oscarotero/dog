---
date: '2003-02-14'
id: 5D56
page: 1
number: 32
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 22 de xaneiro de 2003, da Dirección Xeral de Comunicación e
  Audiovisual, pola que se ordena a publicación, no Diario Oficial de Galicia,
  do acordo do Consello da Xunta de Galicia, do 7 de novembro de 2002, no que se
  outorga adxudicación provisional do servicio de radiodifusión sonora en ondas
  métricas con modulación de frecuencia a favor do Concello de Crecente
  (Pontevedra).
range: Resolución
url: 'https://www.xunta.gal/dog/Publicados/2003/20030214/Anuncio5D56_gl.html'
---
<p>Adoptado acordo polo Consello da Xunta de Galicia na súa sesión do día 7 de novembro de 2002,</p>
<p>relativo á adxudicación provisional do servicio de radiodifusión en ondas métricas con modulación de frecuencia, de carácter municipal, resulta necesa-</p>
<p>rio darlle publicidade, unha vez cumpridos requi-</p>
<p>sitos que se determinan no Decreto 156/1989, do 27 de xullo, modificado parcialmente polo Decre-</p>
<p>to 35/1992, do 6 de febreiro, que regula o procedemento de concesións de emisoras de radiodifusión sonora en ondas métricas con modulación de frecuencia, e de acordo coa Orde do 25 de febreiro de 1992 (DOG nº 50, do 12 de marzo), que abre o prazo de presentación de solicitudes de emisoras de FM para a súa explotación polas corporacións locais. En consecuencia,</p>
<p>RESOLVO:</p>
<p>Facer público o acordo do Consello da Xunta de Galicia, adoptado na súa reunión do 7 de novembro de 2002, polo que se outorga a adxudicación provisional do servicio de radiodifusión sonora en ondas métricas con modulación de frecuencia, de carácter municipal, a favor do Concello de Crecente (Pontevedra) para esa mesma localidade, coas características técnicas que figuran no anexo a esta resolución.</p>
<p>Santiago de Compostela, 22 de xaneiro de 2003.</p>
<p>Ignacio J. Otero López</p>
<p>Director xeral de Comunicación e Audiovisual</p>
<p>ANEXO</p>
<p>O Consello da Xunta de Galicia, en reunión do día 7 de novembro de 2002 adoptou, entre outros, o seguinte acordo:</p>
<p>Outorga-la adxudicación provisional do servicio de radiodifusión sonora en ondas métricas con modulación de frecuencia, de carácter municipal, a favor do Concello de Crecente (Pontevedra) para esa mesma localidade.</p>
<p>As características técnicas que se lle asignan son:</p>
<p>Frecuencia (MHz): 107.0.</p>
<p>Localidade: Crecente.</p>
<p>Provincia: Pontevedra.</p>
<p>Coordenadas xeográficas (lonxitude/latitude): 8W1318-42N0918.</p>
<p>Cota (m): 193.</p>
<p>Potencia radiada aparente máxima: 50 w.</p>
<p>HEFM: 37.5.</p>
<p>P: M.</p>
<p>D: N.</p>
<p>Sector: -.</p>
<p>O outorgamento da concesión definitiva, que habilitará para a posta en funcionamento da citada emisora, estará supeditado á aprobación previa do proxecto técnico, á realización das obras de instalación correspondentes, así como a posterior inspección e autorización da posta en funcionamento, segundo o establecido no Real decreto 1273/1992, do 23 de outubro, polo que se regula o outorgamento de concesións e asignación de frecuencias para a explotación do servicio público de radiodifusión sonora en ondas métricas con modulación de fre-</p>
<p>cuencias polas corporacións locais e no Decreto 156/1989, do 27 de xullo, polo que se regula o procedemento de concesión de emisoras de radiodifusión sonora en ondas métricas con modulación de frecuencia.</p>

