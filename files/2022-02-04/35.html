---
date: '2022-02-04'
id: G0426-200122-0007
page: 7731
number: 24
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 17 de xaneiro de 2022, do Xurado Provincial de Clasificación de
  Montes Veciñais en Man Común de Lugo, polo que se lles comunica aos posibles
  titulares de dereitos e intereses o acordo adoptado por este xurado relativo,
  entre outros, ao monte de Guldriz, no concello de Friol (expediente
  92_80/2019_84).
range: Anuncio
url: >-
  https://www.xunta.gal/dog/Publicados/2022/20220204/AnuncioG0426-200122-0007_gl.html
---
<p>Na sesión do Xurado Provincial o día 20.12.2021, figura o seguinte acordo:</p>
    <p>Monte Devesa (expediente 43/73), pertencente aos veciños da parroquia de Devesa; Monte Narla (expediente 42/75), pertencente aos veciños da parroquia de Narla; Monte Friol (expediente 27/76), pertencente aos veciños da parroquia de Friol; Monte Guldriz (expediente 92/80), pertencente aos veciños da parroquia de Guldriz, todos eles do concello de Friol.</p>
    <p>Os días 20.12.2019 e 23.1.2020 tivo entrada unha copia da sentenza do 21.10.2019, do Xulgado de Primeira Instancia número 4 de Lugo, ditada no procedemento ordinario 724/2017. Na súa resolución declara que o monte de Devesa queda deslindado e marcado conforme o establecido no fundamento de dereito segundo da sentenza.</p>
    <p>De acordo coa sentenza, o 20.10.2021, o Servizo de Montes emitiu un informe (2019_84) en que se especifican as modificacións resultantes nos ditos montes, que pasan a ter as seguintes superficies: MVMC Devesa, 123,3561 ha; MVMC Narla, 366,5272 ha; MVMC Friol, 171,0360 ha e MVMC Guldriz, 204,8885 ha.</p>
    <p>Achégase esbozo da situación actual dos montes veciñais afectados pola sentenza.</p>
    <p>Examinada a sentenza, o Xurado, por unanimidade, acorda dar cumprimento ao establecido nela e proceder ás correccións oportunas, coa incorporación dos novos esbozos ao expediente.</p>
    <p>Ao descoñecerse o nome e enderezo dos posibles titulares de dereitos e intereses sobre o referido monte, por medio do presente anuncio, de conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, comunícase o devandito acordo.</p>
    <p>Este anuncio publicarase no <em>Diario Oficial de Galicia</em>, ben que a eficacia do acto notificado quedará supeditada á súa publicación no BOE.</p>
    <p>Lugo, 17 de xaneiro de 2022</p>
    <footer><p>Mª Olga Iglesias Fontal<br>Presidenta do Xurado Provincial de Clasificación<br>de Montes Veciñais en Man Común de Lugo</p></footer>

