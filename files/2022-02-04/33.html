---
date: '2022-02-04'
id: G0426-200122-0012
page: 7719
number: 24
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 17 de xaneiro de 2022, do Xurado Provincial de Clasificación de
  Montes Veciñais en Man Común de Lugo, polo que se lles comunica aos posibles
  titulares de dereitos e intereses o acordo adoptado por este xurado relativo
  aos montes Riazoi, Caseiro, Reboira e da Costa, no concello de Lugo
  (expediente 23/83).
range: Anuncio
url: >-
  https://www.xunta.gal/dog/Publicados/2022/20220204/AnuncioG0426-200122-0012_gl.html
---
<p>Na sesión celebrada polo xurado provincial o día 20.12.2021, figura o seguinte acordo: </p>
    <p>Montes Riazoi, Caseiro, Reboira e da Costa, pertencentes aos veciños da parroquia de San Pedro de Mera, concello de Lugo.</p>
    <p>O 5.3.2020 tivo entrada unha copia da Sentenza 520/2019, do 17.12.2019, ditada pola Audiencia Provincial de Lugo. Na súa resolución estima a demanda e declara que o predio descrito no feito primeiro da demanda, denominado Penas Blancas, pertence en plena propiedade á demandante e condena a comunidade do monte veciñal a se ater á dita declaración.</p>
    <p>De acordo coa sentenza, o 7.12.2021 o Servizo de Montes emitiu un informe (2020_15) en que se especifican as modificacións resultantes nos montes Riazoi, Caseiro, Reboira e da Costa, que pasan a ter unha superficie de 59,8417 ha. Achégase esbozo da situación actual do monte veciñal afectado pola sentenza.</p>
    <p>Examinada a sentenza, o xurado, por unanimidade, acorda dar cumprimento ao establecido nela e proceder ás correccións oportunas, coa incorporación do novo esbozo ao expediente.</p>
    <p>Ao descoñecerse o nome e enderezo dos posibles titulares de dereitos e intereses sobre o referido monte, por medio do presente anuncio, de conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, comunícase o devandito acordo. </p>
    <p>Este anuncio publicarase no <em>Diario Oficial de Galicia</em>, ben que a eficacia do acto notificado quedará supeditada á súa publicación no BOE.</p>
    <p>Lugo, 17 de xaneiro de 2022</p>
    <footer><p>Mª Olga Iglesias Fontal<br>Presidenta do Xurado Provincial de Clasificación de Montes Veciñais <br>en Man Común de Lugo</p></footer>

