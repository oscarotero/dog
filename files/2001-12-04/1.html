---
date: '2001-12-04'
id: '13672'
page: 15
number: 234
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 15 de novembro de 2001, da Dirección Xeral da Función Pública,
  pola que se emprazan as persoas interesadas no recurso
  contencioso-administrativo procedemento abreviado número 246/2001, interposto
  por Fernando Escariz Fernández, actuando en nome e representación do Sindicato
  Nacional de CC.OO. de Galicia.
range: Resolución
url: 'https://www.xunta.gal/dog/Publicados/2001/20011204/Anuncio13672_gl.html'
---
<p>A Dirección Xeral da Función Pública recibiu do Xulgado Contencioso-Administrativo número un de Santiago de Compostela, providencia pola que se admite a trámite a demanda correspondente ó recurso contencioso-administrativo procedemento abreviado nº 246/01, interposto por Fernando Escariz Fernández, actuando en nome e representación do Sindicato Nacional de CC.OO. de Galicia, contra a orde da Consellería da Presidencia e Administración Pública do 30 de xullo de 2001, pola que se convoca proceso selectivo para o acceso ás categorías correspondentes ó grupo I do persoal laboral fixo da Xunta de Galicia (DOG nº 160, do 20 de agosto), corrección de erros (DOG nº 189, do 28 de setembro).</p>
<p>En consecuencia, esta dirección xeral acordou nesta data e de conformidade co disposto no artigo 49 da Lei 29/1998, do 13 de xullo, reguladora da xurisdicción contencioso-administrativa, a remisión do correspondente expediente administrativo ó referido xulgado, o que se notifica para xeral coñecemento de tódalas persoas interesadas no procedemento e se emprazan para que poidan comparecer como parte nos autos no Xulgado do Contencioso-Administrativo número un de Santiago de Compostela no prazo de 9 (nove) días, contados desde o seguinte ó da publicación da presente resolución no Diario Oficial de Galicia.</p>
<p>Santiago de Compostela, 15 de novembro de 2001.</p>
<p>Joaquín López-Rúa Soler</p>
<p>Director xeral da Función Pública</p>

