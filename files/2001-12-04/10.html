---
date: '2001-12-04'
id: '13696'
page: 15
number: 234
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 7 de novembro de 2001, da Dirección Xeral de Relacións Laborais,
  pola que se ordena o rexistro e a publicación, no Diario Oficial de Galicia,
  dos cambios na composición da Comisión Paritaria Territorial de Formación
  Continua da Comunidade Autónoma de Galicia.
range: Resolución
url: 'https://www.xunta.gal/dog/Publicados/2001/20011204/Anuncio13696_gl.html'
---
<p>No Diario Oficial de Galicia nº 146, do 30-7-2001, publicouse a acta de constitución e o Regulamento de funcionamento da Comisión Paritaria Territorial de Formación Continua da Comunidade Autónoma de Galicia.</p>
<p>O secretario da Comisión Paritaria Territorial de Formación Continua de Galicia comunica a esta Dirección Xeral de Relacións Laborais as modificacións que houbo na composición dos membros da referida comisión paritaria territorial, así como a súa nova sede social.</p>
<p>Así mesmo, e de acordo co establecido nos artigos 4 e 6 do citado regulamento, relativos respectivamente, á subsitución dos membros da comisión e da secretaría, e en virtude do disposto no artigo 83.3º en relación co 90, números 2º e 3º, do Real decreto lexislativo 1/1995, do 24 de marzo, polo que se aprobou o texto refundido da Lei do Estatuto dos traballadores e o Real decreto 1040/1981, do 22 de maio, e de acordo co sinalado no artigo 60 da Lei de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
<p>A Dirección Xeral de Relacións Laborais</p>
<p>ACORDA:</p>
<p>Primeiro.-Ordena-lo depósito e rexistro das modificacións que houbo na composición da Comisión Paritaria Territorial de Formación Continua de Galicia, e remitir copias desta á Dirección Xeral de Traballo do Ministerio de Traballo e Asuntos Sociais.</p>
<p>Segundo.-Dispoñe-la súa publicación no Diario Oficial de Galicia.</p>
<p>Santiago de Compostela, 7 de novembro de 2001.</p>
<p>José Vázquez Portomeñe</p>
<p>Director xeral de Relacións Laborais</p>
<p>ANEXO</p>
<p>Cambios na composición da Comisión Paritaria Territorial de Fomación Continua de Galicia.</p>
<p>1. En representación da Confederación de Empresarios de Galicia:</p>
<p>Debe figurar como vocal suplente Alberto Domínguez Royo, en vez de Alberto Domínguez López, que figuraba por erro con anterioridade.</p>
<p>2. En representación da Confederación Intersindical Galega:</p>
<p>Nomease a:</p>
<p>-Titular: Serafín Otero Fernández.</p>
<p>-Suplente: Xurxo Arias López.</p>
<p>Así mesmo, comunícase que a nova sede é a seguinte:</p>
<p>Avda. Quiroga Palacios, 22 baixo.</p>
<p>15703 Santiago de Compostela (A Coruña).</p>

