---
date: '2001-12-04'
id: 1367E
page: 15
number: 234
agency: 'CONSELLERÍA DE CULTURA, COMUNICACIÓN SOCIAL E TURISMO'
section: III. OUTRAS DISPOSICIÓNS
title: >-
  Resolución do 17 de novembro de 2001 pola que se adxudican provisionalmente
  dúas emisoras de radiodifusión sonora en ondas métricas con modulación de
  frecuencia para a súa explotación polas corporacións locais da Guarda
  (Pontevedra) e A Pobra do Brollón (Lugo).
range: Resolución
url: 'https://www.xunta.gal/dog/Publicados/2001/20011204/Anuncio1367E_gl.html'
---
<p>Adoptado acordo polo Consello da Xunta de Galicia, na súa sesión do día 8 de novembro de 2001, relativo á adxudicación provisional de dúas emisoras en ondas métricas con modulación de frecuencia para a súa explotación polas corporacións locais da Guarda (Pontevedra) e A Pobra do Brollón (Lugo), resulta necesario darlle publicidade ó devandito acordo, unha vez cumpridos os requisitos que se determinan no Decreto 156/1989, do 27 de xullo, modificado parcialmente polo Decreto 35/1992, do 6 de febreiro, que regula o procedemento de concesións de emisoras de radiodifusión sonora en ondas métricas con modulación de frecuencia, e de acordo coa Orde do 25 de febreiro de 1992 (Diario Oficial de Galicia nº 50, do 12 de marzo), que abre o prazo de presentación de solicitudes con esta finalidade. En consecuencia,</p>
<p>RESOLVO:</p>
<p>Ordena-la publicación, no Diario Oficial de Galicia, do acordo do Consello da Xunta de Galicia, adoptado na súa reunión do 8 de novembro de 2001, polo que se adxudican provisionalmente dúas emisoras de radiodifusión sonora para a súa explotación polos respectivos concellos, texto que figura no anexo á presente resolución.</p>
<p>Santiago de Compostela, 17 de novembro de 2001.</p>
<p>Rosanna López Salgueiro</p>
<p>Directora xeral de Comunicación Social</p>
<p>e Audiovisual</p>
<p>ANEXO</p>
<p>O Consello da Xunta de Galicia, na súa reunión do día 8 de novembro de 2001 adoptou, entre outros, o seguinte acordo:</p>
<p>«De conformidade co establecido na Lei 11/1991, do 8 de abril, de organización e control das emisoras municipais de radiodifusión sonora, no Decreto 156/1989, do 27 de xullo, modificado parcialmente polo Decreto 35/1992, do 6 de febreiro, que regula o procedemento de concesión de emisoras de radiodifusión sonora en ondas métricas con modulación de frecuencia e na orde da Consellería da Presidencia e Administración Pública do 25 de febreiro de 1992 (Diario Oficial de Galicia nº 50, do 12 de marzo seguinte), e demais normativa estatal e autonómica, o Consello da Xunta de Galicia, por proposta do conselleiro de Cultura, Comunicación Social e Turismo, acorda adxudicar, con carácter provisional, a explotación de senllas emisoras de radiodifusión sonora en ondas métricas con modulación de frecuencia de carácter municipal, ós concellos da Guarda (Pontevedra) e A Pobra do Brollón (Lugo), con expresión das características técnicas no anexo que se xunta.</p>
<p>O outorgamento da concesión, que habilitará para a posta en funcionamento das citadas emisoras, estará supeditado á aprobación previa do proxecto técnico, á realización das obras de instalación correspondentes, así como á posterior inspección e autorización da posta en funcionamento.</p>
<p>A Consellería de Cultura, Comunicación Social e Turismo, de conformidade coas funcións que lle atribúe o Decreto 8/1998, do 8 de xaneiro, polo que se desenvolve a estructura orgánica da citada consellería, adoptará as medidas necesarias para a execución deste acordo para os efectos que se determinan no artigo 9 do Decreto 156/1989, do 27 de xullo».</p>
<p>Características técnicas:</p>
<table><tbody><tr><td></td></tr>
</tbody></table>
<table><tbody><tr><td>Provincia</td><td>PO</td><td>LU</td></tr>
<tr><td></td></tr>
<tr><td>Concello</td><td>A Guarda</td><td>A Pobra do Brollón</td></tr>
<tr><td></td></tr>
<tr><td>F (Mhz)</td><td>107.8</td><td>107.6</td></tr>
<tr><td></td></tr>
<tr><td>Lonxitude</td><td>8W5221</td><td>7W2323</td></tr>
<tr><td></td></tr>
<tr><td>Latitude</td><td>41N5413</td><td>42N3330</td></tr>
<tr><td></td></tr>
<tr><td>Cota</td><td>40</td><td>401</td></tr>
<tr><td></td></tr>
<tr><td>HEFM</td><td>37.5</td><td>37.5</td></tr>
<tr><td></td></tr>
<tr><td>PRAW</td><td>150</td><td>50</td></tr>
<tr><td></td></tr>
<tr><td>P</td><td>M (mixta)</td><td>M (mixta)</td></tr>
<tr><td></td></tr>
<tr><td>D</td><td>N (non directiva)</td><td>N (non directiva)</td></tr>
<tr><td></td></tr>
<tr><td>Sector</td><td>-</td><td>-</td></tr>
<tr><td></td></tr></tbody></table>

