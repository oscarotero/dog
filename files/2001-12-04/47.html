---
date: '2001-12-04'
id: '13736'
page: 15
number: 234
agency: CONCELLO DA CORUÑA
section: VI. ANUNCIOS
title: Anuncio (8/2001).
range: Anuncio
url: 'https://www.xunta.gal/dog/Publicados/2001/20011204/Anuncio13736_gl.html'
---
<p>A Comisión de Goberno, en sesión celebrada o día 26 de outubro de 2001, adoptou, entre outros, o seguinte acordo:</p>
<p>«1. Aprobar definitivamente o proxecto de compensación do polígono F7.01 avda. de Fisterra presentado por LPF Investimentos.</p>
<p>2. Vender a favor de LPF Investimentos o subsolo da parcela obxecto de cesión a esta Administración polo prezo de oito millóns seiscentas sesenta e tres mil quinentas oitenta e oito (8.663.588) pesetas, IVE engadido, cantidade que será ingresada no prazo de 15 días na Caixa Municipal do Servicio de Urbanismo, aboamento que actuará como condición de</p>
<p>eficacia da aprobación do proxecto de compensación».</p>
<p>O que se fai público para o xeral coñecemento para os efectos previstos no artigo 8 do Real decreto 1093/1997, do 4 de xullo polo que aproban as normas complementarias ó regulamento para a execución da Lei hipotecaria sobre inscrición no Rexistro da Propiedade de actos de naturaleza urbanística, en relación co artigo 102 da Lei 1/1997, do 24 de marzo, do solo de Galicia, advertindo ós interesados que o expediente se encontra á súa disposición nas oficinas de Xestión do Servicio de Urbanismo, sitas na avda. de Mariña, entre as 12 e as 13.30 horas de luns a venres durante o prazo de 20 días a partir da publicación do acordo que se cita, onde poderán consultalo e presentar cantas alegacións teñan por conveniente na defensa dos seus dereitos.</p>
<p>Así mesmo contra o acordo que se fai público cabe interpoñer recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses, contados a partir do día seguinte ó da publicación, ben que previamente, e con carácter potestativo, cabe interpoñer recurso de reposición ante o propio órgano que adoptou o acordo no prazo dun mes. Neste caso, contra a desestimación do recurso de reposición o prazo para interpoñe-lo contencioso-administrativo será de dous meses contados do día seguinte á notificación ou, noutro caso, no de seis meses contados da desestimación presunta, que se entenderá producida polo transcurso dun mes desde a interposición do recurso de reposición.</p>
<p>A Coruña, 31 de outubro de 2001.</p>
<p>O alcalde</p>
<p>P.D.</p>
<p>Salvador Fernández Moreda</p>

