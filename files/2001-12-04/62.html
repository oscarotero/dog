---
date: '2001-12-04'
id: '13772'
page: 15
number: 234
agency: 'INSTITUTO GALEGO DE MEDICINA TÉCNICA, S.A.'
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2001/20011204/Anuncio13772_gl.html'
---
<p>O Instituto Galego de Medicina Técnica abre o prazo de presentación de instacións para a confección das listas de candidatos para a contratación laborais temporais.</p>
<p>Todas aquelas persoas interesadas en participar no proceso de selección para a cobertura de postos de traballo que, con carácter temporal, poidan xurdir no instituto dentro das diferentes categorías profesionais, poden presenta-la súa solicitude no modelo existente no instituto (anexo I).</p>
<p>Normas xerais</p>
<p>Vixencia:</p>
<p>As listas resultantes estarán vixentes durante un ano (prorrogable), contado desde o día seguinte ó da súa publicación definitiva nos centros do instituto en Santiago de Compostela e Vigo.</p>
<p>Requisitos dos aspirantes:</p>
<p>1. Ter cumpridos os 18 anos e non exceder da xubilación forzosa.</p>
<p>2. Acreditar nacionalidade española ou dun país membro da Unión Europea, ou, se é o caso, dispoñer de autorización para poder residir e traballar legalmente en España.</p>
<p>3. Cumpri-los requisitos mínimos que sexan esixidos para a categoría de traballo á que se opte o día anterior á data de publicación da convocatoria e a titulación esixida ata o remate do prazo de presentación de solicitudes.</p>
<p>4. Para tódolas categorías é necesario dispoñibilidade horaria, para o traballo en diferentes quendas nocturnas ou diúrnas.</p>
<p>5. Cada candidato/a deberá indica-la súa preferencia xeográfica. Esta cuestión determinará que só será chamado/a para contratacións que teñan lugar na localidade que indicase.</p>
<p>6. Presentar copias compulsadas ou orixinais de toda a documentación requirida.</p>
<p>Documentación que hai presentar:</p>
<p>A) Solicitude asinada (anexo I).</p>
<p>B) Fotocopia da solicitude (para devolver selada ó candidato).</p>
<p>C) Fotocopia do DNI.</p>
<p>D) Relación documental compulsada esixida na solicitude.</p>
<p>Instruccións para a cobertura das solicitudes.</p>
<p>O modelo oficial de solicitude (anexo I), será facilitado a tódolos interesados nos seguintes enderezos: Praza Europa, Portal 5 A, 6º B (15.703 Santiago de Compostela), e/ou Estructura administrativa Medtec, Hospital do Meixoeiro, O Meixoeiro s/n (36.200 Vigo).</p>
<p>Nas mesmas dependencias serán publicados os diferentes perfís das categorías profesionais e o pacto de contratacións asinado pola comisión de seguemento.</p>
<p>Cada candidato deberá entregar unha solicitude por cada categoría á que desexa presentarse.</p>
<p>As solicitudes deberán axustarse ó modelo oficial desta convocatoria, quedando excluída calquera solicitude que non se axuste ó devandito formato.</p>
<p>As instancias entregadas fóra de prazo ou noutros formatos non serán tramitadas.</p>
<p>Non será admitida nengún tipo de documentación fóra do prazo estipulado, agás cando explicitamente o candidato/a faga constar na súa instancia, mediante a presentación do xustificante, que foron solicitados á correspondente empresa/organismo dentro do prazo de presentación de instancias a documentación pendente. Esta documentación só será admitida no prazo de reclamacións, logo de escrito do interesado.</p>
<p>Lugar e presentación de solicitudes.</p>
<p>As solicitudes (modelo anexo I), xunto coa documentación, deberán presentarse nas Oficinas do Instituto Galego de Medicina Técnica, nos seguintes enderezos:</p>
<p>Praza Europa, portal 5 A, 6º B (15.703 Santiago).</p>
<p>Estructura administrativa Medtec, Hospital do Meixoeiro, O Meixoeiro s/n (36.200 Vigo).</p>
<p>A tódolos solicitantes seralles devolta a fotocopia da solicitude indicando o número de rexistro da súa instancia. Naqueles casos nos que se envíen por correo ou vía administración, sinalarase no comprobante de recepción o número de rexistro.</p>
<p>O prazo de presentación de candidaturas será de 15 días naturais, contados a partir do día seguinte ó da publicación no Diario Oficial de Galicia, en horario de 9 a 14 horas.</p>
<p>As dúbidas serán atendidas en horario de 9 a 14, nos mesmos enderezos que se indican para a presentación de solicitudes, ou chamando ós teléfonos 981 57 76 50 e 986 81 11 89.</p>
<p>Julio Villar</p>
<p>Director xerente do Instituto Galego de Medicina, S.A.</p>

