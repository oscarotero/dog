---
date: '2021-10-28'
id: G0599-141021-0002
page: 52968
number: 208
agency: Consellería de Emprego e Igualdade
section: VI. Anuncios. a) Administración autonómica.
title: >-
  ANUNCIO do 14 de outubro de 2021, da Xefatura Territorial de Lugo, polo que se
  notifica a resolución do expediente sancionador por infracción na orde social
  2021/67.
range: Anuncio
url: >-
  https://www.xunta.gal/dog/Publicados/2021/20211028/AnuncioG0599-141021-0002_gl.html
---
<p>De conformidade co establecido nos artigos 44, 45.1 e 46 da Lei 39/2015, do 1 de outubro, do procedemento administrativo común das administracións públicas, notifícaselle á empresa que a continuación se relaciona a resolución recaída no expediente sancionador por infracción na orde social (materia obstrución), porque intentada a notificación, por vía electrónica e mediante o servizo de Correos, esta non se puido efectuar.</p>
    <p>Contra esta resolución, que non pon fin á vía administrativa, a interesada poderá interpor un recurso de alzada, perante a Dirección Xeral de Relacións Laborais no prazo dun mes contado desde o día seguinte ao da súa publicación no Boletín Oficial del Estado, de acordo co establecido nos artigos 30 e 122 da Lei 39/2015, sen prexuízo de que poida exercer calquera outro recurso que considere pertinente.</p>
    <p>A interesada, durante este prazo, poderá presentarse ante o Servizo de Emprego e Economía Social da Xefatura Territorial da Consellería de Emprego e Igualdade en Lugo, situado na rolda da Muralla, 70, baixo, das 9.00 ás 14.00 horas, de luns a venres, para os efectos de coñecer integramente o contido da resolución e recoller o documento de pagamento.</p>
    <p>Advírteselle que de non ser interposto o recurso en tempo e forma, a resolución adquirirá firmeza e deberá aboar a multa imposta a través das entidades colaboradoras que constan no documento de pagamento, xa que, en caso contrario, procederase á execución pola vía de constrinximento, nos termos previstos na Orde da Consellería de Economía e Facenda do 23 de novembro de 2001.</p>
    <p>Expediente: 2021/67 (acta: I272021000010702).</p>
    <p>Data da resolución: 24 de setembro de 2021.</p>
    <p>Empresa: Fernando Javier Paz Carreiro.</p>
    <p>Enderezo: lugar da Áspera, 27340 Bóveda (Lugo).</p>
    <p>Lugo, 14 de outubro de 2021</p>
    <footer><p>Pilar Fernández López<br>Xefa territorial de Lugo</p></footer>

