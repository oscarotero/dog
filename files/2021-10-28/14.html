---
date: '2021-10-28'
id: G0003-201021-0003
page: 52936
number: 208
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 19 de outubro de 2021, da Xerencia da Área Sanitaria de Vigo,
  pola que se resolve a convocatoria pública para a provisión do posto de
  supervisor/a da Unidade de Hospitalización a Domicilio e Unidade de Accesos
  Venosos.
range: Resolución
url: >-
  https://www.xunta.gal/dog/Publicados/2021/20211028/AnuncioG0003-201021-0003_gl.html
---
<p>De conformidade co establecido no Decreto 206/2005, do 22 de xullo, de provisión de prazas de persoal estatutario do Servizo Galego de Saúde e a Orde da Consellería de Sanidade do 24 de maio de 2006 pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, convocouse mediante a Resolución CM 3/2021, do 21 de xaneiro (DOG núm. 21, do 2 de febreiro), a provisión, polo sistema de concurso de méritos, do posto de supervisor/a da Unidade de Hospitalización a Domicilio e Unidade de Accesos Venosos.</p>
    <p>Con base no Decreto 137/2019, do 10 de outubro, polo que se establece a estrutura orgánica do Servizo Galego de Saúde, na Orde do 22 de abril de 2020, sobre delegación de competencias en órganos centrais e periféricos do Servizo Galego de Saúde, e no Decreto 134/2019, do 10 de outubro, polo que se regulan as áreas sanitarias e os distritos sanitarios do Sistema público de saúde de Galicia, esta xerencia</p>
    <h2>DISPÓN:</h2>
    <p>Primeiro. Resolver a convocatoria pública para a provisión do posto de supervisor/a da Unidade de Hospitalización a Domicilio e Unidade de Accesos Venosos, convocada pola Resolución do 21 de xaneiro de 2021.</p>
    <p>Segundo. Declarar deserto o posto convocado de conformidade co disposto na base quinta da convocatoria.</p>
    <p>Terceiro. Contra esta resolución poderá interpoñer recurso de alzada, perante a Dirección Xeral de Recursos Humanos do Servizo Galego de Saúde, no prazo dun mes contado a partir do día seguinte ao da súa publicación, nos termos previstos no artigo 121 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Vigo, 19 de outubro de 2021</p>
    <footer><p>Francisco Javier Puente Prieto<br>Xerente da Área Sanitaria de Vigo</p></footer>

