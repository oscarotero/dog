---
date: '2021-10-28'
id: L402-071021-0002
page: 52993
number: 208
agency: Concello de Alfoz
section: VI. Anuncios. b) Administración local.
title: >-
  ANUNCIO do acordo polo que se aproba a proposta da Comisión de Heráldica
  relativa á bandeira do concello.
range: Anuncio
url: >-
  https://www.xunta.gal/dog/Publicados/2021/20211028/AnuncioL402-071021-0002_gl.html
---
<p>O Pleno da Corporación municipal, na súa sesión ordinaria celebrada o día 24 de setembro de 2021, adoptou o seguinte acordo de aprobación da proposta da comisión de heráldica pola que se traslada o acordo adoptado pola mesma comisión no 18 de decembro de 2020, no cal se propón como válida a seguinte descrición de bandeira:</p>
    <p>Bandeira: partida ao centro. Á hasta, o xadrezado de amarelo e veiros ondados de branco e azul. Ao batente, de verde coa imaxe do Castelo de Alfoz de branco, coas súas portas e xanelas ocas.</p>
    <p>En consecuencia, o Pleno da Corporación acorda:</p>
    <p>Primeiro. Aprobar a proposta efectuada pola Comisión de Heráldica da Vicepresidencia Primeira e consellería de Presidencia, Xustiza e Turismo na súa xuntanza do 18 de decembro de 2020, de descrición da bandeira.</p>
    <p>Segundo. Someter o presente acordo ao trámite de información pública polo prazo dun mes mediante anuncio no <em>Diario Oficial de Galicia</em> e no taboeiro de edictos.</p>
    <p>Terceiro. De presentarse alegacións, serán resoltas polo Pleno. De non presentarse alegacións, remitirase o expediente completo á Comisión Heráldica.</p>
    <table>
     <tbody>
      <tr>
       <td><footer><p><img src="/dog/Publicados/2021/20211028/AnuncioL402-071021-0002_gl-web-images/bandeira_fmt.jpeg" alt="missing image file"></p></footer></td>
      </tr>
     </tbody>
    </table>
    <p>Alfoz, 5 de outubro de 2021</p>
    <footer><p>Jorge Val Díaz<br>Alcalde presidente</p></footer>

