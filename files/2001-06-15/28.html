---
date: '2001-06-15'
id: 9BDE
page: 8093
number: 116
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 17 de abril de 2001 pola que se lle outorga a Cetárea de Merexo,
  S.L., permiso de actividade para a posta en funcionamento dun establecemento
  auxiliar de cultivos mariños no lugar de Merexo, municipio de Muxía (A
  Coruña).
range: Resolución
url: 'https://www.xunta.gal/dog/Publicados/2001/20010615/Anuncio9BDE_gl.html'
---
<p>Visto o expediente instruído para efectos de outorgamento do permiso de actividade para a explotación dunha estación depuradora e centro de expedición, apreciáronse os seguintes:</p>
<p>a) Feitos:</p>
<p>Primeiro.-Mediante escrito do 9 de xuño de 2000, Ricardo García Grille (DNI/CIF: 76360231R), en representación de Cetárea de Merexo S.L. (DNI/CIF: B15687817), solicitou permiso de actividade para a explotación dunha estación depuradora e centro de expedición, no lugar de Merexo, Muxía, provincia da Coruña.</p>
<p>Segundo.-O interesado achegou documentación requirida para a tramitación deste tipo de establecementos.</p>
<p>Terceiro.-No expediente consta a seguinte documentación, referida ó resultado da información pública e oficial:</p>
<p>-Anuncio de información pública, publicado no Diario Oficial de Galicia.</p>
<p>-Informe técnico biolóxico favorable.</p>
<p>-Informe urbanístico favorable, do concello de Muxía.</p>
<p>-Informe xurídico favorable do Servicio Técnico-Xurídico.</p>
<p>b) Fundamentos de dereito:</p>
<p>Este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia (DOG nº 101), co Decreto  193/1997, do 5 de xuño, polo que se determinan as condicións para o outorgamento do permiso de actividade para os establecementos de cultivos mariños e auxiliares situados na zona terrestre (DOG nº 142) e coa Orde do 27 de marzo de 2000 (DOG do 5 de abril), pola que se regula o procedemento para o outorgamento do permiso de actividade para establecementos de cultivos mariños e auxiliares na zona terrestre.</p>
<p>Vistas as disposicións citadas, a proposta de resolución da Dirección Xeral de Recursos Mariños, o artigo 89 da Lei 30/1992, do 26 de novembro, de réxime xurídico das administracións públicas e do procedemento administrativo común, e demais normas de xeral e pertinente aplicación, esta consellería</p>
<p>RESOLVE:</p>
<p>Outorgarlle á Cetárea de Merexo, S.L. co CIF: B15687817, permiso de actividade para a posta en funcionamento e explotación do establecemento auxiliar de cultivos mariños, que se indica a continuación.</p>
<p>-Tipo: estación depuradora/centro de expedición.</p>
<p>-Nome: Cétarea de Merexo S.L.</p>
<p>-Actividade: depuración e envasado.</p>
<p>-Especies: moluscos.</p>
<p>-Situación: Lugar: Merexo municipio de Muxía (A Coruña).</p>
<p>-Superficies:</p>
<p>Dominio privado: 57,0 dominio superficie privado m.</p>
<p>-Características das instalacións:</p>
<p>Naves: nº: 1.</p>
<p>Superficie: 10x5,7 mxm.</p>
<p>Piscinas: nº:</p>
<p>Depuración: 1 rectangular.</p>
<p>Superficie: 0,84x2,97 mxm (2,5 m).</p>
<p>Lavado previo: 2 rectangulares.</p>
<p>Superficie: 1,5x2,2 mxm (3,3 m c.u.).</p>
<p>Baixo as seguintes condicións:</p>
<p>Primeira.-O permiso de actividade outórgase por un prazo de dez (10) anos, que se contarán a partir do día seguinte ó da publicación da resolución no Diario Oficial de Galicia. Poderá prorrogarse por períodos máximos doutros dez anos, logo de petición do interesado dentro dos 60 días anteriores ó vencemento da súa vixencia.</p>
<p>Segunda.-As obras e instalacións que poderán dar comezo no momento no que o titular dispoña das autorizacións preceptivas dos distintos organismos competentes na materia, levaranse a cabo conforme o proxecto de instalación dunha depuradora de moluscos, subscrito en maio de 2000 por Manuel Alonso Noval e Marcial de la Fuente Prieto, e deberán quedar totalmente rematadas no prazo de 12 meses, contados desde o día seguinte ó da publicación desta resolución.</p>
<p>Terceira.-A execución das obras e instalacións e o inicio da actividade realizaranse de acordo co disposto nos artigos 5 e 6 da devandita Orde do 27 de marzo de 2000.</p>
<p>Cuarta.-O establecemento non poderá destinarse usos distintos dos autorizados. Baixo ningún concepto se poderá modifica-las instalacións sen permiso expreso desta consellería.</p>
<p>Quinta.-O permiso de actividade ó que se refire esta resolución extinguirase polo incumprimento dalgunha das condicións dela e nos casos previstos no artigo 72, da Lei 6/1993, de pesca de Galicia, e no Decreto 193/1997, do 5 de xuño.</p>
<p>Sexta.-O outorgamento deste permiso de actividade non exime o seu titular da obtención das licencias, permisos e autorizacións legalmente procedentes.</p>
<p>Sétima.-O titular xustificará o pagamento á Facenda Pública do imposto que grava as concesións e autorizacións (transmisións patrimoniais e actos xurídicos documentados) ou acreditará a declaración de non estar suxeito ó acto do dito imposto, feita pola Delegación de Facenda ou oficina liquidadora correspondente.</p>
<p>Contra esta resolución, que pon fin á vía administrativa, poderase interpoñer recurso potestativo de reposición, no prazo dun mes, ante o conselleiro de Pesca, Marisqueo e Acuicultura, ou recurso contencioso-administrativo, ante a xurisdicción contecioso-administrativa, no prazo de dous meses, contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada por Lei 4/1999, de réxime xurídico das administracións públicas e do procedemento administrativo común e o artigo 46.1º da Lei 29/1998, do 13 de xullo, da xurisdicción contencioso-administrativa.</p>
<p>Santiago de Compostela, 17 de abril de 2001</p>
<p>Amancio Landín Jaráiz</p>
<p>Conselleiro de Pesca, Marisqueo e Acuicultura</p>

