---
date: '2020-03-11'
id: G2345-200220-0001
page: 15768
number: 48
agency: Xulgado do Social número 2 da Coruña
section: V. Administración de xustiza.
title: EDICTO (PO 1212/2017).
range: Edicto
url: >-
  https://www.xunta.gal/dog/Publicados/2020/20200311/AnuncioG2345-200220-0001_gl.html
---
<p>Eu, Paloma Recalde Álvarez, letrada da Administración de xustiza do Xulgado do Social número 2 da Coruña, fago saber que no procedemento ordinario 1212/2017 deste xulgado do social, seguido contra a empresa Poligal Innova, S.L., sobre reclamación de cantidade, ditouse a seguinte resolución, cuxa parte dispositiva se xunta:</p>
    <p>«Na Coruña o dezasete de febreiro de dous mil vinte.</p>
    <p>Lara Munín Sánchez, xuíza substituta do Xulgado do Social número 2 da Coruña, tras ver os presentes autos sobre cantidades, por instancia de Maximino Rellán Souto, que comparece representado polo letrado Sr. Guerra Mengual, contra a empresa Poligal Innova, S.L. e o Fondo de Garantía Salarial, que non comparecen, ditou a seguinte</p>
    <p>Sentenza</p>
    <p>Resolución</p>
    <p>Desestímase a demanda interposta por Maximino Rellán Souto contra a empresa Poligal Innova, S.L. e o Fondo de Garantía Salarial, e absólvense os demandados de todos os pedimentos deducidos na súa contra.</p>
    <p>Notifíquese esta resolución ás partes, facéndolles saber que esta non é firme, e fronte a ela cabe formular recurso de suplicación ante o Tribunal Superior de Xustiza que deberá ser anunciado por comparecencia, ou mediante escrito presentado na oficina xudicial dentro dos cinco días seguintes á notificación desta sentenza, ou por simple manifestación no momento en que se lle practique a notificación. Advírtase igualmente ao recorrente que non sexa traballador ou beneficiario do réxime público da Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros na conta aberta no Banco Santader a nome desta oficina xudicial; así mesmo, no caso de ter sido condenado en sentenza ao pagamento dalgunha cantidade, deberá consignar na conta de depósitos e consignacións aberta a cantidade obxecto de condena, ou formalizar aval bancario por primeiro requirimento indefinido pola devandita cantidade en que se faga constar a responsabilidade solidaria do avalista, incorporándoos a esta oficina xudicial co anuncio de recurso.</p>
    <p>En todo caso, o recorrente deberá designar letrado ou graduado social para a tramitación do recurso, no momento de anuncialo.</p>
    <p>Así por esta sentenza, pronúncioo, mándoo e asínoo».</p>
    <p>E para que sirva de notificación en legal forma a Poligal Innova, S.L., en ignorado paradoiro, expido a presente para o seu Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 19 de febreiro de 2020</p>
    <footer><p>A letrada da Administración de xustiza</p></footer>

