---
date: '2020-03-11'
id: L251-190220-0002
page: 15808
number: 48
agency: Concello de Sanxenxo
section: VI. Anuncios. b) Administración local.
title: >-
  ANUNCIO da aprobación definitiva do Plan especial de infraestruturas e
  dotacións para equipamento e dotación privada no lugar de Dorrón.
range: Anuncio
url: >-
  https://www.xunta.gal/dog/Publicados/2020/20200311/AnuncioL251-190220-0002_gl.html
---
<p>A Corporación Municipal en Pleno do Concello de Sanxenxo, na sesión extraordinaria que tivo lugar o día 17 de xaneiro de 2020, en relación ao expediente nº U-085/17, promovido polo Instituto Calasancio Hijas de la Divina Pastora para a aprobación dun Plan especial de infraestruturas e dotacións para equipamento e dotación privada no lugar de Dorrón, Sanxenxo, adoptou por unanimidade dos membros de dereito da Corporación o acordo cuxa parte dispositiva se transcribe:</p>
    <p>«Primeiro. Aprobar definitivamente o Plan especial de infraestruturas e dotacións para equipamento e dotación privada no lugar de Dorrón, no termo municipal de Sanxenxo.</p>
    <p>Segundo. Publicar no <em>Diario Oficial de Galicia</em> o acordo de aprobación definitiva do plan especial.</p>
    <p>Terceiro. Publicar no <em>Boletín Oficial </em>da provincia de Pontevedra a normativa e as ordenanzas do plan especial.</p>
    <p>Cuarto. Notificar individualmente o presente acordo ás persoas titulares catastrais dos terreos afectados.</p>
    <p>Quinto. Remitir o documento do Plan especial de infraestruturas e dotacións para equipamento e dotación privada no lugar de Dorrón, definitivamente aprobado, ao Rexistro de Planeamento Urbanístico de Galicia».</p>
    <p>Sanxenxo, 29 de xaneiro de 2020</p>
    <footer><p>Telmo Martín González<br>Alcalde presidente</p></footer>

