---
date: '1998-04-28'
id: B826
page: 4
number: 80
agency: UNIVERSIDADE DE VIGO
section: IV. OPOSICIÓNS E CONCURSOS
title: >-
  Resolución do 2 de abril de 1998 pola que se nomea profesor titular de
  universidade da área de coñecemento de traducción e interpretación, do
  departamento de Traducción, Lingüística e Teoría da Literatura, a Xosé Manuel
  Dasilva Fernández (praza 22/1997).
range: Resolución
url: 'https://www.xunta.gal/dog/Publicados/1998/19980428/AnuncioB826_gl.html'
---
<p>Consonte coa proposta formulada pola comisión constituída para xulga-lo concurso convocado por resolución desta universidade do 7 de marzo de 1997 (DOG do 2 de abril) para a provisión dunha praza de profesor titular de universidade da área de coñecemento de traducción e interpretación, do departamento de Traducción, Lingüística e Teoría da Literatura, a prol de Xosé Manuel Dasilva Fernández, con documento nacional de identidade número 35.442.986, e cumprindo o interesado os requisitos do apartado 2º do artigo 5 do Real decreto 1888/1984, do 26 de setembro,</p>
<p>Este rectorado, en uso das atribucións conferidas polo artigo 42 da Lei 11/1983, do 25 de agosto, de reforma universitaria, e demais disposicións que a desenvolven, resolveu nomear a Xosé Manuel Dasilva Fernández, profesor titular de universidade da área de coñecemento de traducción e interpretación, do departamento de Traducción, Lingüística e Teoría da Literatura.</p>
<p>Este nomeamento producirá plenos efectos a partir da correspondente toma de posesión polo interesado que deberá efectuarse no prazo máximo dun mes, contado desde o día seguinte ó da publicación da presente resolución no Boletín Oficial del Estado.</p>
<p>Contra esta resolución, que esgota a vía administrativa, poderán os interesados, logo da comunicación a este rectorado, interpoñer recurso contencioso-administrativo perante o Tribunal Superior de Xustiza de Galicia no prazo de dous meses contados a partir do día seguinte ó da publicación no Boletín Oficial del Estado.</p>
<p>Vigo, 2 de abril de 1998.</p>
<p>José Antonio Rodríguez Vázquez</p>
<p>Rector da Universidade de Vigo</p>
<p>3321</p>

