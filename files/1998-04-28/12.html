---
date: '1998-04-28'
id: B80A
page: 4
number: 80
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 20 de abril de 1998 pola que se convocan varios cursos de
  linguaxe administrativa.
range: Resolución
url: 'https://www.xunta.gal/dog/Publicados/1998/19980428/AnuncioB80A_gl.html'
---
<p>En execución do plan de actividades de formación da EGAP para 1998, e conforme as funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócanse os cursos que figuran no anexo I, que deberán desenvolverse conforme as seguintes bases xerais e específicas:</p>
<p>Primeira.-Solicitudes.</p>
<p>O persoal que desexe participar nestes cursos deberá solicitalo no modelo oficial de instancia que figura ó final da convocatoria, e cubrir tódolos epígrafes. Só se poderá solicitar un curso e nunha soa localidade.</p>
<p>As solicitudes, xunto coa documentación que proceda, enviaranse á EGAP, polígono das Fontiñas, rúa de Madrid, 2-4, 15707 Santiago de Compostela, e presentaranse no rexistro xeral da EGAP, no das delegacións provinciais da Consellería da Presidencia e Administración Pública ou nas dependencias que se sinalan no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>A falsidade ou ocultación de datos esenciais para a selección dos aspirantes dará lugar á exclusión automática.</p>
<p>Segunda.-Prazo.</p>
<p>O prazo de presentación de instancias remata o día 15 de maio de 1998 para a primeira edición e o día 16 de setembro para a segunda edición dos cursos, se é caso.</p>
<p>Terceira.-Acceso ás actividades.</p>
<p>Poderá participa-lo persoal que cumpra os requisitos específicos esixidos para cada curso.</p>
<p>A lista dos seleccionados publicarase nos taboleiros de anuncios da EGAP, do Centro de Información Administrativa e Atención o Cidadán e no da delegación provincial da Consellería da Presidencia e Administración Pública que corresponda.</p>
<p>Cuarta.-Asistencia, probas e certificacións.</p>
<p>É obrigatoria a asistencia a tódalas sesións dos cursos. Toda inasistencia á clase deberá ser xustificada debidamente polo interesado, sen excede-lo 15% das horas lectivas programadas para o curso; unha inasistencia superior ó 15%, aínda que sexa xustificada, impedirá a expedición da certificación a que se refire o parágrafo seguinte.</p>
<p>Só se outorgará un certificado de aproveitamento ós alumnos asistentes que superen as probas que determine a EGAP de acordo co profesorado.</p>
<p>Para coñecemento e constancia no seu expediente, o interesado deberá facilitar unha copia ós servicios de persoal do seu centro directivo.</p>
<p>Quinta.-Modificacións.</p>
<p>A EGAP poderá modifica-lo desenvolvemento e mailos contidos dos cursos anunciados para adaptalos ás necesidades da Administración e ás continxencias que poidan xurdir. Tamén se reserva a facultade de anular</p>
<p>un curso se o escaso número de solicitudes non xustificase a súa realización.</p>
<p>Santiago de Compostela, 20 de abril de 1998.</p>
<p>Domingo Bello Janeiro</p>
<p>Director da Escola Galega de Administración Pública</p>
<p>ANEXO I</p>
<p>Curso: linguaxe administrativa para o persoal dos grupos A e B (6 cursos).</p>
<p>1. Obxectivos: o curso ten por obxectivo o estudio e a aprendizaxe da linguaxe administrativa, con especial atención ás peculiaridades do idioma galego.</p>
<p>2. Destinatarios: o curso vai dirixido ó persoal de administración dos grupos A e B ou asimilados da Xunta de Galicia, Consello Consultivo, Parlamento de Galicia, Valedor do Pobo e Consello de Contas, que estea en posesión do certificado de perfeccionamento da lingua galega. Esta circunstancia deberá acreditarse no momento de solicita-lo curso presentando o orixinal ou copia compulsada deste certificado. Absteranse de solicitalo as persoas que xa teñan outro certificado de asistencia ou aproveitamento doutro curso de linguaxe xurídica ou administrativa.</p>
<p>3. Selección: para a selección dos participantes teranse en conta os criterios contidos na Resolución do 27 de xuño de 1994 (DOG nº 149, do 3 de agosto de 1994).</p>
<p>4. Desenvolvemento:</p>
<p>4.1. Duración: 36 horas.</p>
<p>4.2. Localidades: A Coruña, Lugo, Ourense, Pontevedra, Santiago e Vigo.</p>
<p>4.3. Datas: 25-28 de maio, 8-11, 22-25 de xuño de 1998.</p>
<p>4.4. Horarios: de 17 a 20 horas.</p>
<p>4.5. Prazas: 25 por curso.</p>
<p>5. Contido: a linguaxe administrativa. A linguaxe administrativa galega. O estudio de documentos administrativos.</p>
<p>Curso: linguaxe administrativa para o persoal dos grupos C, D e E (12 cursos).</p>
<p>1. Obxectivos: o curso ten por obxectivo o estudio e a aprendizaxe da linguaxe administrativa, con especial atención ás peculiaridades do idioma galego.</p>
<p>2. Destinatarios: o curso vai dirixido ó persoal de administración dos grupos C, D, E ou asimilados da Xunta de Galicia, Consello Consultivo, Parlamento de Galicia, Valedor do Pobo e Consello de Contas, que estea en posesión do certificado de perfeccionamento da lingua galega. Esta circunstancia deberá acreditarse no momento de solicita-lo curso presentando o orixinal ou copia compulsada deste certificado.</p>
<p>3. Selección: para a selección dos participantes teranse en conta os criterios contidos na Resolución do 27 de xuño de 1994 (DOG nº 149, do 3 de agosto de 1994).</p>
<p>4. Desenvolvemento:</p>
<p>4.1. Duración: 30 horas.</p>
<p>4.2. Horarios: de 17 a 20 horas.</p>
<p>4.3. Prazas: 30 por curso.</p>
<p>4.4. Localidades, grupos, datas:</p>
<table><tbody><tr><td></td></tr>
<tr><td>Localidades</td><td>Grupos</td><td>Datas</td></tr>
<tr><td></td></tr>
</tbody></table>
<table><tbody><tr><td>A Coruña</td><td>C,D,E
C,D,E</td><td>1-4, 15-18, 29-30 de xuño
14-15, 19-22, 26-29 de outubro</td></tr>
<tr><td></td></tr>
<tr><td>Lugo</td><td>C,D,E
C,D,E</td><td>1-4, 15-18, 29-30 de xuño
14-15, 19-22, 26-29 de outubro</td></tr>
<tr><td></td></tr>
<tr><td>Ourense</td><td>C,D,E
C,D,E</td><td>1-4, 15-18, 29-30 de xuño
14-15, 19-22, 26-29 de outubro</td></tr>
<tr><td></td></tr>
<tr><td>Pontevedra</td><td>C,D,E
C,D,E</td><td>1-4, 15-18, 29-30 de xuño
14-15, 19-22, 26-29 de outubro</td></tr>
<tr><td></td></tr></tbody></table>
<table><tbody><tr><td></td></tr>
<tr><td>Localidades</td><td>Grupos</td><td>Datas</td></tr>
<tr><td></td></tr>
</tbody></table>
<table><tbody><tr><td>Santiago de
Compostela</td><td>C,D,E
C,D,E</td><td>1-4, 15-18, 29-30 de xuño
14-15, 19-22, 26-29 de outubro</td></tr>
<tr><td></td></tr>
<tr><td>Vigo</td><td>C,D,E
C,D,E</td><td>1-4, 15-18, 29-30 de xuño
14-15, 19-22, 26-29 de outubro</td></tr>
<tr><td></td></tr></tbody></table>
<p>5. Contido: a linguaxe administrativa. A linguaxe administrativa galega. O estudio de documentos administrativos.</p>
<p>3712</p>

