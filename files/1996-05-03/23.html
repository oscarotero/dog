---
date: '1996-05-03'
id: '6106'
page: 4098
number: 87
agency: >-
  XULGADO DE PRIMEIRA INSTANCIA E INSTRUCCIÓN NÚMERO SEIS DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto de poxa (151/1995).
range: Edicto
url: 'https://www.xunta.gal/dog/Publicados/1996/19960503/Anuncio6106_gl.html'
---
<p>Gustavo Adolfo Martín Castañeda, maxistrado-xuíz do Xulgado de Primeira Instancia e Instrucción número seis de Santiago de Compostela, fai saber que neste xulgado se seguen autos de xuízo executivo número 151/1995, por instancia do procurador García-Piccoli Atanes, en representación do Banco Central Hispanoamericano, contra Fernando Tobío Martínez e María del Carmen Calviño Fosado, sobre reclamación de cantidade, actuacións nas que se acordou sacar á venda en poxa pública, por termo de oito días, e logo de avaliación por perito, os bens embargados que ó final se describen.</p>
<p>A poxa terá lugar na sala de audiencia deste xulgado, o día 29 de maio, ás 10 horas, de conformidade coas seguintes condicións:</p>
<p>1. O tipo de remate será de 125.000 pesetas, sen que se admitan ofertas que non cubran as dúas terceiras partes da devandita cantidade.</p>
<p>2. Para poderen tomar parte na licitación, os licitadores deberán consignar previamente na conta de depósitos deste xulgado, conta número 1500-17-015195, o vinte por cento do prezo do remate.</p>
<p>3. Poderán facerse ofertas por escrito, en prego pechado desde o anuncio da poxa ata a súa celebración, depositando na conta designada o vinte por cento do prezo do remate.</p>
<p>4. Reservaranse en depósito por instancia do acredor as consignacións dos licitadores que non resultasen rematantes e que o admitan e teñan cuberto o tipo de poxa, para os efectos de que, se o primeiro adxudicatario non cumprise a súa obriga, poida aprobarse o remate a favor dos que o sigan pola orde das súas respectivas ofertas.</p>
<p>Para o suposto de que resultase deserta a primeira poxa sinálase para que teñan lugar a segunda, o vindeiro día 25 de xuño de 1996, ás 10 horas, nas mesmas condicións que a primeira, agás o tipo do remate que será do 75% da primeira; e, no caso de resultar deserta a devandita segunda poxa, celebrarase unha terceira, sen suxeición a tipo, o día 19 de xullo ás 10 horas, rexendo para ela as restantes condicións fixadas para a segunda.</p>
<p>Bens obxecto da poxa.</p>
<p>Vehículo turismo marca Skoda, modelo Rapid 130 G, matrícula C-5012-AH.</p>
<p>Sirva o presente edicto de notificación en forma ós demandados rebeldes Fernando Tobío Martínez e María del Carmen Calviño Fosado, actualmente en paradoiro descoñecido.</p>
<p>Santiago de Compostela, 18 de abril de 1996.</p>
<p>O maxistrado-xuíz</p>
<p>Rubricado</p>
<p>A secretaria</p>
<p>Rubricado</p>
<p>9603286</p>

