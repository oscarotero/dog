---
date: '2021-10-22'
id: O150-141021-0001
page: 51537
number: 204
agency: Escola Galega de Administración Pública
section: VI. Anuncios. a) Administración autonómica.
title: >-
  ANUNCIO do 14 de outubro de 2021 polo que se fai pública a resolución de
  adxudicación das subvencións destinadas ao financiamento de plans de formación
  das entidades locais (código de procedemento PR780A).
range: Anuncio
url: >-
  https://www.xunta.gal/dog/Publicados/2021/20211022/AnuncioO150-141021-0001_gl.html
---
<p>Mediante Resolución da directora da Escola Galega de Administración Pública (EGAP) do 25 de maio de 2021 (DOG número 109, do 10 de xuño) aprobáronse as bases reguladoras e convocáronse subvencións, en réxime de concorrencia competitiva e en réxime de concorrencia non competitiva, destinadas ao financiamento de plans de formación das entidades locais de Galicia no ano 2021, no marco do Acordo de formación para o emprego das administracións públicas.</p>
    <p>De acordo coa base 15ª da convocatoria, a resolución de concesión das subvencións que se outorguen será competencia da directora da EGAP.</p>
    <p>A dita competencia atópase delegada no secretario xeral da Escola en virtude do disposto pola epígrafe primeira, letra i), da Resolución do director da EGAP do 17 de decembro de 2007.</p>
    <p>De acordo co exposto e coa obriga de publicidade recollida na base 15ª da antedita Resolución do 25 de maio de 2021, faise pública a Resolución da directora da EGAP do 8 de outubro de 2021 de adxudicación das subvencións destinadas ao financiamento de plans de formación das entidades locais que literalmente di:</p>
    <p>De acordo co indicado,</p>
    <h2>RESOLVO:</h2>
    <p>Primeiro. Conceder as axudas económicas para o financiamento dos plans de formación das entidades que se reflicten no anexo, con indicación das beneficiarias e o importe da axuda.</p>
    <p>Segundo. Informar as adxudicatarias de subvencións con importe non superior a 18.000 euros que, de acordo co disposto pola base 20ª, se poderán realizar pagamentos anticipados por importe ata o 80 % da subvención outorgada, que suporán entregas de fondos con carácter previo á xustificación, como financiamento necesario para poder levar a cabo as actuacións inherentes á subvención e co límite de 18.000 euros, de acordo co establecido no artigo 63.1.un do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia. As entidades beneficiadas deberán xustificar o pagamento que dá lugar á subvención de acordo co previsto na base 22ª da convocatoria.</p>
    <p>Terceiro. Advertir ás entidades beneficiarias do seguinte:</p>
    <p>1. Só serán subvencionables os gastos que se realicen entre o 1 de xaneiro e o 15 de novembro de 2021 e que se atopen efectivamente pagados o 3 de decembro de 2021, data de finalización do período de xustificación.</p>
    <p>A partir do momento da adxudicación das subvencións, as entidades beneficiarias poderán modificar os seus plans de formación, debendo realizalo mediante solicitude que se dirixirá á EGAP antes do 15 de outubro de 2021, unicamente no caso daquelas modificacións que se consideren substanciais.</p>
    <p>2. A xustificación realizarase mediante a achega á EGAP da correspondente conta xustificativa na forma que se determina na convocatoria na súa base 20ª.</p>
    <p>3. De acordo co establecido no artigo 45 do Decreto 11/2009, do 8 de xaneiro, se transcorrido o prazo de xustificación a beneficiaria non presenta a documentación xustificativa, a EGAP requiriraa para que no prazo improrrogable de 10 días, sexa presentada, con apercibimento de que a falta de presentación dará lugar perda do dereito ao cobramento total ou parcial da subvención, á exixencia de reintegro e ás demais responsabilidades establecidas na lei de subvencións de Galicia.</p>
    <p>4. As beneficiarias deberán incorporar de forma visible no material de difusión das actividades formativas subvencionadas o seu financiamento público.</p>
    <p>Cuarto. Denegar a concesión da axuda ao Concello de Cangas por non superar o seu plan de formación o limiar de 25 puntos fixado na base décimo cuarta da convocatoria.</p>
    <p>Quinto. Ordenar que se notifique esta resolución de concesión mediante o Sistema de notificación electrónica de Galicia-Notifica.gal dispoñible a través da sede electrónica da Xunta de Galicia (https://sede.xunta.gal), coa advertencia de que unha vez transcorridos dez (10) días naturais desde a posta a disposición da notificación sen que se acceda ao seu contido entenderase rexeitada.</p>
    <p>Contra esta resolución, que pon fin á vía administrativa, poderase interpoñer con carácter potestativo, recurso de reposición ante a directora da EGAP, no prazo dun mes contado desde o día seguinte ao da notificación da resolución nos termos dos artigos 123 e 124 da Lei 39/2015, do procedemento administrativo común das administracións públicas, ou directamente, recurso contencioso-administrativo perante os xulgados do contencioso-administrativo de Santiago de Compostela no prazo de dous meses contados desde o día seguinte ao da notificación da resolución, de conformidade co establecido nos artigos 8.2.a), 14 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 14 de outubro de 2021</p>
    <footer><p>A directora da Escola Galega de Administración Pública<br>P.D. (Resolución do 17.12.2007; DOG número 3, do 2.1.2008)<br>Sergio Domingo Baamonde Boquete<br>Secretario xeral da Escola Galega de Administración Pública</p></footer>
    <h2>ANEXO I</h2>
    <h3>Plans aprobados</h3>
    <table>
     <tbody>
      <tr>
       <td colspan="3">Plans agrupados</td>
      </tr>
      <tr>
       <td>Beneficiaria</td>
       <td>Orzamento solicitado</td>
       <td>Importe da axuda concedida</td>
      </tr>
      <tr>
       <td>Deputación Provincial de Lugo</td>
       <td>121.884,80 €</td>
       <td>115.027,94 €</td>
      </tr>
      <tr>
       <td>Deputación Provincial da Coruña</td>
       <td>295.923,79 €</td>
       <td>221.069,31 €</td>
      </tr>
      <tr>
       <td>Deputación Provincial de Ourense</td>
       <td>362.449,70 €</td>
       <td>125.866,27 €</td>
      </tr>
      <tr>
       <td>Deputación Provincial de Pontevedra</td>
       <td>95.217,54 €</td>
       <td>95.217,54 €</td>
      </tr>
     </tbody>
    </table>
    <table>
     <tbody>
      <tr>
       <td colspan="3">Plan interadministrativo</td>
      </tr>
      <tr>
       <td>Beneficiaria</td>
       <td>Orzamento solicitado</td>
       <td>Importe da axuda concedida</td>
      </tr>
      <tr>
       <td>Federación Galega de Municipios e Provincias</td>
       <td>183.365 €</td>
       <td>183.365 €</td>
      </tr>
     </tbody>
    </table>
    <table>
     <tbody>
      <tr>
       <td colspan="3">Plans unitarios</td>
      </tr>
      <tr>
       <td>Beneficiario</td>
       <td>Orzamento solicitado</td>
       <td>Importe da axuda concedida</td>
      </tr>
      <tr>
       <td>Concello de Vigo</td>
       <td>87.600 €</td>
       <td>34.938,00 €</td>
      </tr>
      <tr>
       <td>Concello de Pontevedra</td>
       <td>57.269,97 €</td>
       <td>14.051,71 €</td>
      </tr>
      <tr>
       <td>Concello da Coruña</td>
       <td>221.030,04 €</td>
       <td>42.209,59 €</td>
      </tr>
      <tr>
       <td colspan="2">Total</td>
       <td>831.745,36 €</td>
      </tr>
     </tbody>
    </table>
    <h2>ANEXO II</h2>
    <h3> Plans non aprobados</h3>
    <table>
     <tbody>
      <tr>
       <td></td>
       <td>Concello de Cangas</td>
       <td>-</td>
       <td>-</td>
      </tr>
     </tbody>
    </table>

