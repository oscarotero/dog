---
date: '2021-10-22'
id: G0597-141021-0001
page: 51480
number: 204
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 11 de outubro de 2021 do tribunal designado para cualificar o
  proceso selectivo para o ingreso no corpo facultativo superior, escala de
  ciencias na especialidade de bioloxía, de Administración especial da
  Administración xeral da Comunidade Autónoma de Galicia, subgrupo A1.
range: Resolución
url: >-
  https://www.xunta.gal/dog/Publicados/2021/20211022/AnuncioG0597-141021-0001_gl.html
---
<p>O tribunal nomeado por Resolución do 19 de outubro de 2020 (DOG nº 250, do 14 de decembro) para cualificar o proceso selectivo para o ingreso no corpo facultativo superior da Administración especial de Administración xeral da Comunidade Autónoma de Galicia, escala de ciencias na especialidade de bioloxía, subgrupo A1,</p>
    <h2>ACORDOU:</h2>
    <p>Primeiro. Con datas do 4 e 7 de outubro reuniuse para examinar as alegacións presentadas polos aspirantes sobre os listados de puntuacións provisionais publicados no DOG do 25 de xuño. Feita a revisión das reclamacións presentadas, acordouse a desestimación das interpostas por nove aspirantes, mentres que se estimou a alegación dunha persoa aspirante, a cal ve incrementada a súa puntuación e pasa a superar o exercicio.</p>
    <p>Segundo. Debido á modificación da puntuación dunha das persoas aspirantes, e consonte os criterios de corrección adoptados en sede deste tribunal, acadaron a puntuación mínima para a superación do primeiro exercicio da fase de oposición (30 puntos), un total de 62 aspirantes, fixándose a cualificación mínima precisa para acadar a devandita puntuación, nun total de 70,50.</p>
    <p>Terceiro. Publicar as puntuacións definitivas obtidas polas persoas aspirantes que realizaron o primeiro exercicio da fase de oposición no portal web da Xunta de Galicia, funcionpublica.xunta.gal</p>
    <p>Cuarto. De conformidade co disposto na base III.13, contra este acordo poderase interpoñer recurso de alzada ante o conselleiro de Facenda e Administración Pública nos termos previstos nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 11 de outubro de 2021</p>
    <footer><p>José Emilio Oti Cabanelas<br>Presidente do tribunal</p></footer>

