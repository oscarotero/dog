---
date: '2012-08-08'
id: G0003-270712-0001
page: 31758
number: 151
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 16 de xullo de 2012, da Xerencia do Complexo Hospitalario
  Universitario de Vigo, pola que se resolve a convocatoria pública para a
  provisión do posto de xefatura de persoal facultativo, xefe do Servizo de
  Cirurxía Xeral e do Aparello Dixestivo do Complexo Hospitalario Universitario
  de Vigo.
range: Resolución
url: >-
  https://www.xunta.gal/dog/Publicados/2012/20120808/AnuncioG0003-270712-0001_gl.html
---
<p>Convocada por Resolución do 12 de marzo de 2012, da Xerencia do Complexo Hospitalario Universitario de Vigo (DOG nº 94, do 18 de maio), a provisión do posto de xefatura de persoal facultativo, xefe de Servizo de Cirurxía Xeral e do Aparello Dixestivo, esta xerencia, de conformidade coa competencia atribuída no artigo 3 da Orde da Consellería de Sanidade do 24 de maio de 2006 (DOG nº 106, do 5 de xuño) e da Orde do 15 de xuño de 2009, sobre delegación de competencias nos órganos centrais e periféricos do Servizo Galego de Saúde (DOG nº 119, do 19 de xuño),</p>
    <h2>DISPÓN:</h2>
    <p>Primeiro. Resolver a convocatoria pública para a provisión do posto de xefe de Servizo de Cirurxía Xeral e do Aparello Dixestivo, convocada pola Resolución do 12 de marzo de 2012.</p>
    <p>Segundo. Nomear para o posto que se indica a persoa citada no anexo desta resolución.</p>
    <p>Terceiro. O aspirante nomeado deberá cesar na praza que desempeñe, dentro dos tres días hábiles seguintes a aquel en que se publique esta resolución no Diario Oficial de Galicia.</p>
    <p>A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento, se a praza desempeñada e o posto adxudicado son da mesma área de saúde, ou no prazo de quince días hábiles, se son de distinta área de saúde. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>Se así o permiten as necesidades do servizo, e por petición motivada do interesado, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a consideración de servizo activo, percibíndose os correspondentes haberes, de conformidade co que estableza a orde sobre a confección de nóminas do persoal ao servizo da Administración autonómica.</p>
    <p>Entenderase que solicita a excedencia voluntaria por interese particular, e será declarado nesa situación polo órgano competente, quen non se incorpore ao posto adxudicado no prazo establecido.</p>
    <p>Cuarto. Contra esta resolución poderá interpoñerse recurso de alzada perante a Dirección de Recursos Humanos do Servizo Galego de Saúde, no prazo dun mes contado a partir do día seguinte ao da súa publicación, nos termos dos artigos 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, segundo a redacción dada pola Lei 4/1999, do 13 de xaneiro.</p>
    <p>Vigo, 16 de xullo de 2012</p>
    <footer><p>Francisco Soriano Paredes<br>Xerente do Complexo Hospitalario Universitario de Vigo</p></footer>
    <h2>ANEXO</h2>
    <p>Denominación do posto: xefe do Servizo de Cirurxía Xeral e do Aparello Dixestivo do Complexo Hospitalario Universitario de Vigo.</p>
    <p>Nome e apelidos: José Enrique Casal Núñez.</p>
    <p>DNI: 32399522-C</p>

