---
date: '2012-08-08'
id: L332-020812-0001
page: 31843
number: 151
agency: Concello de Xinzo de Limia
section: VI. Anuncios. b) Administración local.
title: >-
  ANUNCIO de aprobación inicial do estudo de detalle no núcleo rural de
  extensión en Morgade, no lugar da Lamela.
range: Anuncio
url: >-
  https://www.xunta.gal/dog/Publicados/2012/20120808/AnuncioL332-020812-0001_gl.html
---
<p>Aprobado inicialmente con data do 30 de xullo de 2012 o estudo de detalle de iniciativa pública elaborado o 19 de xuño de 2012, polo arquitecto Vítor Dorrío Conde, que afecta unha área situada ao norte do núcleo tradicional de Morgade, nun lugar denominado A Lamela, de 14.598,23 m<span class="dog-superindice">2</span> e 22 parcelas, e que desenvolve o Plan Xeral de Ordenación Urbana de Xinzo de Limia, xa que modifica a ordenanza 13ª aplicable a este tipo de solo, de xeito que a aliñación oficial fixada en tres metros desde o peche pase a considerar un recuamento mínimo de tres metros desde a liña do peche.</p>
    <p>En cumprimento do acordo da Xunta de Goberno Local do 30 de xullo de 2012 e do artigo 86.2 da Lei 9/2002, do 30 de decembro, de ordenación urbanística e protección do medio rural de Galicia, sométese o expediente á información pública polo prazo de vinte días, contados desde o día seguinte ao de publicación do presente anuncio no <em>Diario Oficial de Galicia</em>.</p>
    <p>Durante o período de información pública quedará o expediente á disposición de calquera que queira examinalo, para os efectos de que se presenten as alegacións e suxestións que se consideren pertinentes.</p>
    <p>A aprobación inicial do estudo de detalle leva á suspensión do outorgamento de licenzas no ámbito afectado por este, suspensión que se extinguirá coa aprobación definitiva do estudo de detalle.</p>
    <p>Xinzo de Limia, 31 de xullo de 2012</p>
    <footer><p>Manuel López Casas<br>Tenente alcalde</p></footer>

