---
date: '2012-08-08'
id: G0003-240712-0004
page: 31762
number: 151
agency: Servizo Galego de Saúde
section: IV. Oposicións e concursos.
title: >-
  ANUNCIO do 17 de xullo de 2012, da Xerencia de Xestión Integrada da Coruña,
  polo que se resolve a convocatoria pública para a provisión dun posto de xefe
  da Sección de Contratación de Xestión de Servizos Xerais desta xerencia.
range: Anuncio
url: >-
  https://www.xunta.gal/dog/Publicados/2012/20120808/AnuncioG0003-240712-0004_gl.html
---
<p>Convocada por Resolución do 19 de marzo de 2012 (<em>Diario Oficial de Galicia</em> nº 74, do 18 de abril), a provisión dun posto de xefe de Sección de Contratación de Xestión de Servizos Xerais da Xerencia de Xestión Integrada da Coruña, esta xerencia, de conformidade coa competencia atribuída na Orde da Consellería de Sanidade do 15 de xuño de 2009 (<em>Diario Oficial de Galicia</em> nº 119, do 19 de xuño), modificada por Orde do 28 de setembro de 2011, sobre delegación de competencias en órganos centrais e periféricos do Servizo Galego de Saúde,</p>
    <h2>RESOLVE:</h2>
    <p>Primeiro. Resolver a convocatoria pública para a provisión dun posto de xefe de Sección de Contratación de Xestión de Servizos Xerais da Xerencia de Xestión Integrada da Coruña, convocado, por Resolución do 19 de marzo de 2012 (<em>Diario Oficial de Galicia</em> nº 74, do 18 de abril).</p>
    <p>Segundo. Nomear, para o posto que se indica, a persoa citada no anexo desta resolución.</p>
    <p>Terceiro. O aspirante nomeado deberá cesar na praza que desempeñe dentro dos tres días hábiles seguintes a aquel en que se publique a presente resolución no <em>Diario Oficial de Galicia</em>.</p>
    <p>A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento, se a praza desempeñada e o posto adxudicado son da mesma área de saúde, ou no prazo de quince días hábiles, se son de distinta área de saúde. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ao destino provisional ou comisión de servizos. </p>
    <p>Se así o permiten as necesidades do servizo, e por petición motivada do interesado, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terá a consideración de servizo activo, percibíndose os correspondentes haberes de conformidade co que estableza a orde sobre a confección de nóminas do persoal ao servizo da Administración autonómica.</p>
    <p>Entenderase que solicita a excedencia voluntaria por interese particular, e será declarado nesa situación polo órgano competente, quen non se incorpore ao posto adxudicado no prazo establecido.</p>
    <p>Cuarto. Contra a presente resolución poderá interpoñerse recurso de alzada perante a Dirección de Recursos Humanos do Servizo Galego de Saúde, no prazo dun mes, contado a partir do día seguinte ao da súa publicación nos termos dos artigos 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, segundo a redacción dada pola Lei 4/1999, do 13 de xaneiro.</p>
    <p>A Coruña, 17 de xullo de 2012</p>
    <footer><p>Alfredo García Iglesias<br>Xerente de Xestión Integrada da Coruña</p></footer>
    <h2>ANEXO</h2>
    <p>Denominación do posto: xefe da Sección de Contratación de Xestión de Servizos Xerais da Xerencia de Xestión Integrada da Coruña.</p>
    <p>Nome e apelidos: José Alfonso Vázquez Civeira.</p>
    <p>DNI: 34950652-J.</p>

