---
date: '2017-06-02'
id: G0427-110517-0002
page: 26921
number: 104
agency: Consellería do Mar
section: VI. Anuncios. a) Administración autonómica.
title: >-
  ORDE do 25 de abril de 2017 pola que se autoriza a transmisión mortis causa,
  mediante pacto de mellora, das concesións administrativas e das bateas
  Lafuente VII e Oubiña I.
range: Orde
url: >-
  https://www.xunta.gal/dog/Publicados/2017/20170602/AnuncioG0427-110517-0002_gl.html
---
<p>Vistos os expedientes instruídos para os efectos de transmisión das bateas Lafuente VII e Oubiña I e das concesións administrativas que os amparan, resulta:</p>
    <p>a) Antecedentes de feito.</p>
    <p>Primeiro. Mediante escritos de data 6.4.2017, Joaquín Doval Portas solicitou autorización para a transmisión mortis causa, mediante pacto de mellora, das concesións e das bateas Lafuente VII e Oubiña I. </p>
    <p>Segundo. A persoa interesada achegou a documentación requirida para a tramitación.</p>
    <p>Terceiro. Os informes do Servizo de Protección dos Recursos sobre as características das bateas son favorables.</p>
    <p>b) Consideracións legais e técnicas.</p>
    <p>Primeira. Este órgano é competente para resolver os expedientes de conformidade coa Lei 11/2008, do 3 de decembro, de pesca de Galicia, modificada pola Lei 6/2009, do 11 de decembro; coa Resolución do 12 de abril de 2012, de delegación de sinatura en materia de acuicultura nos titulares das xefaturas de coordinación da Área do Mar da Consellería do Medio Rural e do Mar, e coa disposición adicional novena do Decreto 177/2016, do 15 de decembro, polo que se fixa a estrutura orgánica da Vicepresidencia e das consellerías da Xunta de Galicia, que dispón que as delegacións de competencias outorgadas polos distintos órganos superiores e de dirección afectados por este decreto continuarán vixentes ata que sexan expresamente revogadas ou novamente outorgadas. Así mesmo, o Decreto 168/2015, do 13 de novembro, polo que se aproba a estrutura orgánica da Consellería do Mar, dispón a creación das xefaturas territoriais.</p>
    <p>Segunda. A Lei 2/2006, do 14 de xuño, de dereito civil de Galicia, nos seus artigos 209 e seguintes regula os pactos sucesorios como negocios mortis causa, e con forma de pactos de apartación ou de mellora.</p>
    <p>Terceira. Os expedientes seguiron todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento dos viveiros de cultivos mariños nas augas de Galicia, e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia. </p>
    <p>Vistas as disposicións citadas, a proposta de resolución elaborada polo Servizo de Recursos Mariños, o artigo 88 da Lei 39/2015, do 1 de outubro, do procedemento administrativo común das administracións públicas, e demais normas de xeral e pertinente aplicación, esta consellería resolve:</p>
    <p>Autorizar a transmisión mortis causa mediante pacto de mellora, a favor de Víctor Manuel Doval Paz (35467837C) e Diego Doval Paz (35475957K), das concesións que se indican a seguir:</p>
    <p>Identificación:</p>
    <p>Tipo: batea. </p>
    <p>Nome: Lafuente VII.</p>
    <p>Situación: </p>
    <p>Cuadrícula nº: 314.</p>
    <p>Polígono: B.</p>
    <p>Distrito: Vilagarcía de Arousa (Pontevedra).</p>
    <p>Especie autorizada: mexillón (Mytilus galloprovincialis).</p>
    <p>Título habilitante: concesión.</p>
    <p>Orde de outorgamento: 28.4.1956.</p>
    <p>Remate da vixencia: 15.12.2019.</p>
    <p>Identificación:</p>
    <p>Tipo: batea.</p>
    <p>Nome: Oubiña I.</p>
    <p>Situación:</p>
    <p>Cuadrícula nº: 337.</p>
    <p>Polígono: B.</p>
    <p>Distrito: Vilagarcía de Arousa (Pontevedra).</p>
    <p>Especie autorizada: mexillón (Mytilus galloprovincialis).</p>
    <p>Título habilitante: concesión.</p>
    <p>Orde de outorgamento: 2.3.1966</p>
    <p>Remate da vixencia: 15.12.2019.</p>
    <p>Actuais titulares: Joaquín Doval Portas (35410737Y), Pilar Paz Carro (35423432M), Víctor Manuel Doval Paz (35467837C) e Diego Doval Paz (35475957K).</p>
    <p>Novos titulares: Víctor Manuel Doval Paz (35467837C) e Diego Doval Paz (35475957K).</p>
    <p>Os novos titulares das concesións subróganse nos dereitos e obrigas dos anteriores, desde o momento da formalización da mellora en escritura pública.</p>
    <p>Contra esta resolución, que esgota a vía administrativa, poderase interpor recurso potestativo de reposición no prazo dun mes ante a conselleira do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto no artigo 123 da Lei 39/2015, do 1 de outubro, do procedemento administrativo común das administracións públicas, e o artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Vigo, 25 de abril de 2017</p>
    <footer><p>A conselleira do Mar<br>P.D. (Resolución do 12.4.2012)<br>Sonia Lorenzo Santos<br>Xefa territorial de Vigo</p></footer>

