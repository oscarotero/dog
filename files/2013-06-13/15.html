---
date: '2013-06-13'
id: G0003-070613-0001
page: 22656
number: 112
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 6 de xuño de 2013, da Dirección Xeral de Recursos Humanos, pola
  que se publican as listas provisionais de admitidas/os e excluídas/os para
  vinculacións temporais no ámbito das institucións sanitarias do Servizo Galego
  de Saúde e entidades adscritas á Consellería de Sanidade de diversas
  categorías de xestión e servizos.
range: Resolución
url: >-
  https://www.xunta.gal/dog/Publicados/2013/20130613/AnuncioG0003-070613-0001_gl.html
---
<p>Por Resolución da Dirección Xeral de Recursos Humanos do Servizo Galego de Saúde do 15 de febreiro de 2013 abriuse o prazo para a inscrición de aspirantes en listas para vinculacións temporais no ámbito das institucións sanitarias do Servizo Galego de Saúde e entidades adscritas á Consellería de Sanidade nas seguintes categorías estatutarias:</p>
    <p>1. Técnica/o superior de sistemas e tecnoloxías da información.</p>
    <p>2. Técnica/o de xestión de sistemas e tecnoloxías da información.</p>
    <p>3. Técnica/o especialista de sistemas e tecnoloxías da información.</p>
    <p>4. Cociñeira/o.</p>
    <p>5. Pinche.</p>
    <p>Na devandita resolución prevese unha xeración de listas coas persoas inscritas ata a data do 25.3.2013 que cumpran os requisitos determinados na anterior resolución.</p>
    <p>Finalizado o prazo de presentación de solicitudes e verificados os datos correspondentes aos requisitos das persoas solicitantes, esta dirección xeral, de conformidade coa base sétima da resolución de inicio do prazo de inscrición (DOG nº 39, do 25 de febreiro de 2013).</p>
    <footer><p>RESOLVE:</p></footer>
    <p>Primeiro. Aprobar a relación provisional de solicitantes admitidas/os e excluídas/os nas listas para a formalización de nomeamentos estatutarios temporais no ámbito do Servizo Galego de Saúde e entidades adscritas á Consellería de Sanidade nas categorías de técnica/o superior de sistemas e tecnoloxías da información, técnica/o de xestión de sistemas e tecnoloxías da información, técnica/o especialista de sistemas e tecnoloxías da información, cociñeira/o e pinche.</p>
    <p>Segundo. As listas coa relación provisional de admitidas/os e excluídas/os en cada unha das categorías atópanse publicadas, á disposición das persoas interesadas, na páxina web do Servizo Galego de Saúde (www.sergas.es).</p>
    <p>Ademais, o estado de cada solicitude pode ser consultado pola/o solicitante no seu expediente electrónico persoal en Fides/expedient-e/sección de procesos.</p>
    <p>Terceiro. De conformidade coa base sétima da Resolución do 15 de febreiro de 2013, as persoas excluídas disporán dun prazo de dez días naturais contados a partir do seguinte ao da publicación desta resolución no <em>Diario Oficial de Galicia</em> para poder corrixir, se é o caso, o defecto que motivou a exclusión, mediante solicitude que deberán dirixir ás direccións das estruturas organizativas de xestión integrada, direccións provinciais do organismo ou direccións con competencias na xestión do persoal no suposto das entidades adscritas á Consellería de Sanidade.</p>
    <p>As persoas que, tendo presentado debidamente solicitude de participación neste proceso, non consten na relación de admitidos nin excluídos, disporán do mesmo prazo para formular a súa reclamación.</p>
    <p>A estimación ou desestimación das emendas solicitadas entenderase implícita na resolución da Dirección Xeral de Recursos Humanos do Servizo Galego de Saúde pola que se declaren con carácter definitivo as/os admitidas/os e excluídas/os.</p>
    <p>As persoas solicitantes que, dentro do prazo indicado nesta resolución, non emenden o/s defecto/s motivo da exclusión, serán definitivamente excluídas da participación neste proceso de selección.</p>
    <p>Cuarto. As persoas que formalizasen a súa solicitude de inscrición nas listas correspondentes a estas categorías con posterioridade ao 25 de marzo de 2013 incluiranse na relación de admitidos/excluídos do seguinte proceso de xeración de listas que se efectúe. </p>
    <p>Santiago de Compostela, 6 de xuño de 2013</p>
    <footer><p>Margarita Prado Vaamonde<br>Directora xeral de Recursos Humanos</p></footer>

