---
date: '2013-08-01'
id: O92-230713-0001
page: 30595
number: 146
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 15 de xullo de 2013 pola que se adhire unha entidade financeira
  ao convenio de colaboración para a habilitación dun programa de apoio ao
  acceso ao financiamento operativo (activo corrente) das pequenas e medianas
  empresas, subscrito entre o Instituto Galego de Promoción Económica (Igape),
  as sociedades de garantía recíproca e as entidades financeiras adheridas
  (Re-solve 2013).
range: Resolución
url: >-
  https://www.xunta.gal/dog/Publicados/2013/20130801/AnuncioO92-230713-0001_gl.html
---
<p>O Consello de Dirección do Igape, na súa xuntanza do 5 de febreiro de 2013, acordou por unanimidade dos membros asistentes a aprobación das bases reguladoras do programa de apoio ao acceso ao financiamento operativo (activo corrente) das pequenas e medianas empresas, instrumentadas mediante convenio de colaboración entre o Instituto Galego de Promoción Económica (Igape), as sociedades de garantía recíproca e as entidades financeiras adheridas (Re-solve 2013), bases que foron publicadas mediante Resolución do 28 de xuño de 2013 (DOG nº 127, do 5 de xullo).</p>
    <p>Xunto co texto das devanditas bases publicouse a relación das entidades financeiras que se adheriron ao convenio.</p>
    <p>Téndose ratificado con data do 10 de xullo de 2013 a adhesión da entidade financeira Banco de Sabadell, S.A., cómpre facelo público.</p>
    <p>Polo que antecede, en virtude das facultades que teño conferidas mediante o artigo 12.a) da Lei 5/1992, do 10 de xuño, de creación do Instituto Galego de Promoción Económica, e do artigo 11.1.a) do Decreto 317/1992, do 12 de novembro, polo que se aproba o regulamento do Igape,</p>
    <h2>RESOLVO:</h2>
    <p>Único. Engadir a entidade financeira Banco de Sabadell, S.A. á relación de entidades financeiras adheridas ao convenio de colaboración para a habilitación dun programa de apoio ao acceso ao financiamento operativo (activo corrente) das pequenas e medianas empresas, asinado o 28 de xuño de 2013.</p>
    <p>Santiago de Compostela, 15 de xullo de 2013</p>
    <footer><p>Javier Aguilera Navarro<br>Director xeral do Instituto Galego de Promoción Económica</p></footer>

