---
date: '2023-08-07'
id: G0692-140723-0005
page: 47524
number: 149
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 7 de xullo de 2023, da Xefatura Territorial de Pontevedra, pola
  que se concede a autorización administrativa previa e de construción dunha
  instalación eléctrica no concello de Mos (expediente IN407A 2023/015-4).
range: Resolución
url: >-
  https://www.xunta.gal/dog/Publicados/2023/20230807/AnuncioG0692-140723-0005_gl.html
---
<p class="x-ning-n-estilo-de-p-rrafo-">Expediente: IN407A 2023/015-4.</p>
    <p class="x-ning-n-estilo-de-p-rrafo-">Promotora: UFD Distribución Electricidad, S.A.</p>
    <p class="x-ning-n-estilo-de-p-rrafo-">Denominación: LMTS, CT na Igrexa.</p>
    <p class="x-ning-n-estilo-de-p-rrafo-">Concello: Mos.</p>
    <p class="x-ning-n-estilo-de-p-rrafo-">Feitos:</p>
    <p class="x-ning-n-estilo-de-p-rrafo-">Primeiro. O 18 de xaneiro de 2023, UFD Distribución Electricidad, S.A. solicitou a autorización administrativa previa e a autorización administrativa de construción do proxecto de execución da instalación eléctrica LMTS, CT na Igrexa.</p>
    <p class="x-ning-n-estilo-de-p-rrafo-">Examinado o proxecto de execución, conclúese que consiste en resolver a situación antirregulamentaria en que se encontra o centro de transformación intemperie Pena Francia (36AB53), mediante as seguintes actuacións previstas no lugar da Igrexa, na parroquia de Tameiga, no concello de Mos (Pontevedra):</p>
    <p class="x-ning-n-estilo-de-p-rrafo-">Desmontaxe do centro de transformación intemperie existente Pena Francia (36AB53), retirada do apoio A2G764V7 onde está instalado o centro de transformación que se desmonta e retirada de 15 metros de liña de media tensión aérea que alimenta o transformador.</p>
    <p class="x-ning-n-estilo-de-p-rrafo-">Instalación dun centro de transformación prefabricado manobra exterior de 250 kVA na parcela con referencia catastral 36033A034000390001DW e unha liña de media tensión desde o apoio de formigón A2GIDQNK ata o centro de transformación proxectado.</p>
    <p class="x-ning-n-estilo-de-p-rrafo-">Segundo. Esta xefatura territorial solicitou o preceptivo informe ás distintas administracións, organismos ou, de ser o caso, empresas de servizos de interese xeral afectadas, isto é, o Concello de Mos e a Deputación Provincial de Pontevedra. A empresa promotora manifestou a súa conformidade co condicionado emitido polo Concello de Mos.</p>
    <p class="x-ning-n-estilo-de-p-rrafo-">A Deputación Provincial de Pontevedra non emitiu o condicionado técnico, entendéndose en consecuencia a súa conformidade coa autorización de construción da dita infraestrutura eléctrica, conforme o disposto no artigo 131 do Real decreto 1955/2000, do 1 de decembro; sen prexuízo da autorización que lle corresponda outorgar.</p>
    <p class="x-ning-n-estilo-de-p-rrafo-">Consideracións legais e técnicas:</p>
    <p class="x-ning-n-estilo-de-p-rrafo-">Primeira. A Xefatura Territorial de Pontevedra é competente para resolver este expediente con fundamento no Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación (DOG nº 126, do 4 de xullo), e no Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG nº 22, do 1 de febreiro).</p>
    <p class="x-ning-n-estilo-de-p-rrafo-">Segunda. A lexislación de aplicación a este expediente é:</p>
    <p class="x-ning-n-estilo-de-p-rrafo-">– Lei 24/2013, do 26 de decembro, do sector eléctrico.</p>
    <p class="x-ning-n-estilo-de-p-rrafo-">– Lei 39/2015, do 1 de outubro, do procedemento administrativo común das administracións públicas.</p>
    <p class="x-ning-n-estilo-de-p-rrafo-">– Lei 40/2015, do 1 de outubro, de réxime xurídico do sector público.</p>
    <p class="x-ning-n-estilo-de-p-rrafo-">– Lei 9/2021, do 25 de febreiro, de simplificación administrativa e de apoio á reactivación económica de Galicia.</p>
    <p class="x-ning-n-estilo-de-p-rrafo-">– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p class="x-ning-n-estilo-de-p-rrafo-">– Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p class="x-ning-n-estilo-de-p-rrafo-">– Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p class="x-ning-n-estilo-de-p-rrafo-">– Lei 5/2017, do 19 de outubro, de fomento da implantación de iniciativas empresarias en Galicia (DOG núm. 203, do 25 de outubro).</p>
    <p class="x-ning-n-estilo-de-p-rrafo-">Terceira. As características técnicas da instalación son as que a seguir se describen:</p>
    <p class="x-ning-n-estilo-de-p-rrafo-">Liña de media tensión subterránea (LMTS) a 15 kV, con condutor RHZ1 de 134 metros de lonxitude, con orixe no apoio existente A2GIDQNK e final no centro de transformación proxectado en substitución do centro de transformación intemperie Pena Francia. </p>
    <p class="x-ning-n-estilo-de-p-rrafo-">Centro de transformación compacto a 250 kVA, con RT de 15 kV/400 V, situado na parcela con referencia catastral 36033A034000390001DW.</p>
    <p class="x-ning-n-estilo-de-p-rrafo-">A instalación está situada no lugar da Igrexa, na parroquia de Tameiga, no municipio de Mos (Pontevedra).</p>
    <p class="x-ning-n-estilo-de-p-rrafo-">Conforme o indicado,</p>
    <p class="dog-titulo">RESOLVO:</p>
    <p class="x-ning-n-estilo-de-p-rrafo-">Primeiro. Outorgar a UFD Distribución Electricidad, S.A. as autorizacións administrativas previa e de construción da instalación de distribución de enerxía eléctrica denominada LMTS, CT na Igrexa (expediente IN407A 2023/015-4), cuxas características se axustarán en todas as súas partes ás que figuran no proxecto de execución, ás condicións técnicas e de seguridade establecidas nos regulamentos de aplicación e ás condicións establecidas nos condicionados dos organismos que constan no expediente.</p>
    <p>Segundo. UFD Distribución Electricidad, S.A. asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade. En todo momento se deberán cumprir as normas e directrices vixentes que resulten de aplicación, en particular, canto establece o Real decreto 223/2008, do 15 de febreiro, polo que se aproba o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09, e o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>Terceiro. Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra esta resolución, que non é definitiva en vía administrativa, poderase interpoñer recurso de alzada ante a conselleira de Economía, Industria e Innovación da Xunta de Galicia, no prazo dun mes contado a partir do día seguinte ao da súa notificación ou publicación, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p class="x-ning-n-estilo-de-p-rrafo-">Pontevedra, 7 de xullo de 2023</p>
    <footer><p>Beatriz López del Olmo<br>Xefa territorial de Pontevedra</p></footer>

