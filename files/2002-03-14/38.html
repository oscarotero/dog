---
date: '2002-03-14'
id: 4BAA
page: 3
number: 53
agency: 'GALICIA CALIDADE, S.A.'
section: VI. ANUNCIOS
title: >-
  Convocatoria de proceso de selección para ingreso no cadro de persoal laboral
  fixo de Galicia Calidade, S.A.
range: Convocatoria
url: 'https://www.xunta.gal/dog/Publicados/2002/20020314/Anuncio4BAA_gl.html'
---
<p>Segundo o Real decreto 382/1994, do 15 de decembro, polo que se crea a sociedade Galicia Calidade, e no cumprimento da Lei 10/1996, do 5 de novembro (Diario Oficial de Galicia nº 227, do 20 de novembro), de actuación de entes e empresas nas que ten participación maioritaria a Xunta de Galicia, en materia de persoal e contratación, Galicia Calidade</p>
<p>acorda convocar probas selectivas para o ingreso no seu cadro de persoal laboral fixo de Galicia Calidade, S.A.</p>
<p>1. Obxecto:</p>
<p>1.1. Convócanse probas selectivas para cubrir unha (1) praza, para a sociedade Galicia Calidade, S.A., de auditor/a de sistemas de calidade.</p>
<p>2. Requisitos dos solicitantes:</p>
<p>Poderán participar no proceso de selección aqueles titulados superiores que cumpran os seguintes requisitos:</p>
<p>2.1. Requisitos mínimos que deberán acreditar:</p>
<p>-Titulación universitaria superior.</p>
<p>2.2. Requisitos xerais:</p>
<p>-Ter nacionalidade dun país membro da Unión Europea.</p>
<p>-Ter cumpridos os 18 anos de idade.</p>
<p>-Non padecer enfermidade ou defecto físico que impida o desempeño das funcións correspondentes.</p>
<p>-Non estar separado do servicio de ningunha Administración pública en virtude do expediente disciplinario, nin encontrarse inhabilitado por sentencia firme para o exercicio de funcións públicas.</p>
<p>-Posuír e acredita-la titulación académica esixida (homologada polo Ministerio de Educación, no caso de títulos expedidos por un país que non sexa membro da Unión Europea).</p>
<p>3. Prazo e lugar de presentación de solicitudes:</p>
<p>Os que desexen formar parte nestas probas selectivas deberán solicita-las bases da convocatoria na sede da sociedade Galicia Calidade, S.A, Área Central, local 33 P-Q 1ª planta, 15707 Santiago de Compostela ou no nº fax: 981 56 42 44. O exame non se realizará antes dun mes desde que se publique esta convocatoria, de acordo co disposto no artigo 4 de la Lei 10/1996.</p>
<p>O prazo de presentación de solicitudes será de dez (10) días naturais contados a partir do día seguinte ó da publicación desta convocatoria no Diario Oficial de Galicia.</p>
<p>4. Admisión de aspirantes:</p>
<p>Finalizado o prazo de presentación de instancias, o director xerente da sociedade Galicia Calidade publicará no taboleiro de anuncios da sociedade a lista de admitidos e excluídos ó proceso de selección.</p>
<p>Os aspirantes excluídos disporán dun prazo de 10 días naturais para, por petición do interesado, reparar calquera erro que sexa emendable, dirixíndose por escrito ó director xerente e na sede da sociedade.</p>
<p>Santiago de Compostela, 8 de marzo de 2002.</p>
<p>Juan Blanco Lino</p>
<p>Director xerente de Galicia Calidade, S.A.</p>

