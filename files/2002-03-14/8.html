---
date: '2002-03-14'
id: 4B2A
page: 3
number: 53
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: IV. OPOSICIÓNS E CONCURSOS
title: >-
  Orde do 1 de marzo de 2002 de clasificación e de modificación da forma de
  provisión de distintos postos de traballo da Deputación Provincial da Coruña,
  reservados a funcionarios/as de Administración local con habilitación de
  carácter nacional.
range: Orde
url: 'https://www.xunta.gal/dog/Publicados/2002/20020314/Anuncio4B2A_gl.html'
---
<p>En sesión do día 23 de novembro de 2001, a Corporación Provincial da Coruña aprobou o cadro de persoal funcionario, laboral e eventual para o ano 2002 incluíndo, entre outros, o posto de vicetesoureiro, de nivel 30 de complemento de destino, reservado a funcionarios/as de Administración local con habilitación de carácter nacional; posto que debe clasificarse de conformidade co previsto no artigo 2 g) do Real decreto 1732/1994, do 29 de xullo.</p>
<p>Así mesmo, o pleno da dita deputación provincial, en sesión do día 28 de decembro de 2001, adoptou o acordo de modifica-lo nivel de complemento de destino do 28 ó 30 e a forma de provisión de distintos postos, entre os que se inclúe o de vicetesoureiro a que se refire o parágrafo anterior, reservados a funcionarios/as de Administración local con habilitación de carácter nacional, no sentido de que será o sistema de libre designación, efectuando, así mesmo, a modificación da relación de postos de traballo de conformidade co previsto no artigo 27.2º do Real decreto 1732/1994, do 29 de xullo, en relación co artigo 126.4º do Real decreto lexislativo 781/1986, do 18 de abril.</p>
<p>Por iso, a consellería da Presidencia, Relacións Institucionais e Administración Pública, de conformidade co establecido nos artigos 2, 9 e 27 do Real decreto 1732/1994, do 29 de xullo, e en uso das facultades que lle confire o artigo 13.2º.17 da Lei 4/1998, do 26 de maio, da función pública de Galicia,</p>
<p>DISPÓN:</p>
<p>Primeiro.-Clasifica-lo posto de traballo de colaboración de vicetesoureiro da Deputación Provincial da Coruña, que se reserva a funcionarios/as de Administración local con habilitación nacional da subescala de intervención-tesourería, e se proverá polo sistema de libre designación con convocatoria pública.</p>
<p>Segundo.-A provisión dos postos da Deputación Provincial da Coruña que a seguir se relacionan, reservados a funcionarios/as de Administración local con habilitación de carácter nacional, realizarase polo sistema de libre designación con convocatoria pública:</p>
<p>-Oficial maior.</p>
<p>-Viceinterventor.</p>
<p>-Interventor adxunto.</p>
<p>Contra esta orde poderase interpoñer recurso potestativo de reposición, perante esta consellería, no prazo dun mes contado desde o día seguinte ó da súa publicación no Diario Oficial de Galicia, de conformidade co establecido na Lei 30/1992, do 26 de novembro, ou poderase impugnar, directamente, perante a Sala do Contencioso-Administrativo do Tribunal Superior de Xustiza de Galicia de conformidade co establecido na Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 1 de marzo de 2002.</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>
<p>CONSELLERÍA DE FAMILIA E PROMOCIÓN DO EMPREGO,</p>
<p>MULLER E XUVENTUDE</p>

