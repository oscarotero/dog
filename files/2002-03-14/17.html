---
date: '2002-03-14'
id: 4B56
page: 3
number: 53
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 6 de febreiro de 2002, da Dirección Xeral de Industria, Enerxía
  e Minas, pola que se autoriza a instalación dunha planta de coxeración de
  enerxía eléctrica para planta de tratamento de residuos gandeiros á empresa
  Denoy, S.A., no concello de Arzúa (A Coruña), se aproba o seu proxecto de
  execución e se inclúe no réxime especial de producción de enerxía eléctrica.
  (Expediente 187/2000).
range: Resolución
url: 'https://www.xunta.gal/dog/Publicados/2002/20020314/Anuncio4B56_gl.html'
---
<p>Examinado o expediente instruído por instancia da empresa Denoy, S.A., con domicilio para efectos de notificacións en Isaac Peral, 2. Polígono Industrial do Tambre. Santiago de Compostela (A Coruña), resultan os seguintes</p>
<p>Antecedentes de feito.</p>
<p>Primeiro.-Con data 16 de marzo de 2000 a referida empresa solicitou a autorización administrativa, a aprobación do proxecto de execución e o recoñecemento da condición de instalación acollida ó réxime especial de producción de enerxía eléctrica regulado polo Real decreto 2818/1998, do 23 de decembro, sobre producción de enerxía eléctrica por instalacións abastecidas por recursos ou fontes de enerxía renovables, residuos e coxeración, dunha planta de coxeración para unha instalación de tratamento de residuos gandeiros, a construír pola empresa Denoy, S.A. en Santo Estevo do Campo, Arzúa (A Coruña). Acompaña a dita solicitude o preceptivo proxecto das instalacións e o resto da documentación a que fai referencia o artigo 7 do citado R.D. 2818/1998.</p>
<p>Segundo.-As características básicas da planta de coxeración serán as seguintes:</p>
<p>-Dous motores de combustión interna de 5.103 kWm, a 500 r.p.m. funcionando con fuel óleo.</p>
<p>-Dous xeradores síncronos de 4.950 kW de potencia activa, 6 kV de tensión de xeración, 6.150 kVA e factor de potencia 0,8.</p>
<p>-Unha estación transformadora de intemperie de 13 MVA e r.t. 6/66 kV.</p>
<p>-Instalacións de interconexión, aproveitamento térmico, almacenamento de combustible, protección, mando, sinalización e medida.</p>
<p>Terceiro.-De conformidade co establecido no Decreto 2617/1966, do 20 de outubro, sobre autorización de instalacións eléctricas, de aplicación ó presente expediente en virtude do establecido na disposición transitoria décimo primeira do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedemento de autorización de instalacións de enerxía eléctrica, a Delegación Provincial da Consellería de Industria e Comercio da Coruña dictou Resolución do 8 de maio de 2000 pola que se someteu a información pública a autorización administrativa da instalación de referencia, que se publicou no BOP da Coruña do 18 de maio de 2000 e no DOG do 24 de maio de 2000, sen que se presentase no período legalmente establecido para iso alegación ningunha.</p>
<p>Cuarto.-O proxecto está informado favorablemente pola delegación provincial da Consellería de Industria e Comercio da Coruña e cumpre coas esixencias regulamentarias fixadas no Decreto 2617/1966, de 20 de outubro, sobre autorización de instalacións eléctricas, e coas demais que lle son de aplicación.</p>
<p>Quinto.-Analizado o proxecto pola comisión de traballo de valorización enerxética de residuos, da Comisión de Avaliación Ambiental do Comité de Coordinación e Integración Ambiental, en sesións do 13 de setembro de 2000 e 31 de xullo de 2001, considerouse axeitada a construcción da planta de tratamento de residuos de vacún, sempre que se revisase a potencia dela, ó considerarse excesiva, ou ben, como alternativa para mante-la potencia proposta, a empresa Denoy tratase os residuos procedentes doutras explotacións próximas, solicitando as oportunas autorizacións.</p>
<p>Sexto.-Con data 22 de outubro de 2001, a empresa Denoy achega relación de compromisos con outros productores de residuos gandeiros para o seu tratamento na planta que se pretende construír.</p>
<p>Fundamentos de dereito.</p>
<p>Primeiro.-A Dirección Xeral de Industria, Enerxía e Minas é competente para resolver este expediente con fundamento no Estatuto de autonomía de Galicia, no Real decreto 2563/1982, do 24 de xullo, no Decreto 132/1982, do 4 de novembro, no Decreto 99/1998, do 26 de marzo, modificado polo Decreto 181/1999, do 17 de xuño, polo que se establece a estructura orgánica da Consellería de Industria e Comercio e no Decreto 310/2001, do 17 de decembro, polo que se fixa a estructura orgánica dos departamentos da Xunta de Galicia, en relación co Decreto 2617/1966, do 20 de outubro, e o Real decreto 2818/1998, do 23 de decembro, xa citados.</p>
<p>Segundo.-O proxecto, visado polo Colexio Oficial de Enxeñeiros Industriais de Galicia, foi redactado conforme o esixido polos artigos 8 e 12 do Decreto 2617/1966, do 20 de outubro, sobre autorización</p>
<p>de instalacións eléctricas, de aplicación ó presente expediente en virtude do establecido na disposición transitoria décimo primeira do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedemento de autorización de instalacións de enerxía eléctrica, e coas demais disposicións que lle son de aplicación.</p>
<p>Terceiro.-No expediente instruído para o efecto cumpríronse os trámites regulamentarios.</p>
<p>Esta dirección xeral, de acordo con todo o que antecede e no exercicio das competencias que ten atribuídas</p>
<p>RESOLVE:</p>
<p>-Autoriza-la construcción dunha planta de coxeración de enerxía eléctrica de 9,9 MW para instalación de tratamento de residuos de vacún á empresa Denoy, S.A., que se situará nas súas instalacións de Arzúa, na provincia da Coruña.</p>
<p>-Aproba-lo proxecto de execución da citada planta de coxeración.</p>
<p>-Recoñecer á planta de coxeración autorizada a condición de instalación acollida ó réxime especial do R.D. 2818/1998, e incluíla no grupo d.3 do artigo 2 do dito real decreto.</p>
<p>Calquera modificación das instalacións autorizadas requirirá unha nova solicitude de autorización administrativa, de acordo co indicado no artigo 17.4º do Real decreto 1775/1967, do 22 de xullo, que fixa o réxime de instalación, ampliación e traslado das industrias en xeral.</p>
<p>Como requisito necesario para a aplicación á citada instalación do réxime especial, o promotor deberá inscribila no Rexistro de Instalacións de Producción de Enerxía Eléctrica en Réxime Especial da Comunidade Autónoma de Galicia, creado pola orde da Consellería de Industria e Comercio do 5 de xuño de 1995 (DOG do 14 de xullo), no prazo de dous anos desde a publicación da presente resolución, para o que acreditará o cumprimento das condicións previstas no art. 12 do R.D. 2818/1998, presentando a documentación que figure nas instruccións que dicte esta dirección xeral no desenvolvemento da dita orde.</p>
<p>Así mesmo, a instalación se interconectará co sistema centralizado que para o réxime especial estableza, se é o caso, a Dirección Xeral de Industria, Enerxía e Minas.</p>
<p>Contra esta resolución, que non é definitiva en vía administrativa, poderase interpor recurso de alzada ante o conselleiro de Industria e Comercio da Xunta de Galicia, no prazo dun mes a partir do día seguinte da súa publicación.</p>
<p>Santiago de Compostela, 6 de febreiro de 2000.</p>
<p>Ramón Ordás Badía</p>
<p>Director xeral de Industria, Enerxía e Minas</p>

