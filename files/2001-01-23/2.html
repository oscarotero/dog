---
date: '2001-01-23'
id: 16DA
page: 874
number: 16
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: II. AUTORIDADES E PERSOAL
title: >-
  Decreto 15/2001, do 11 de xaneiro, polo que se dispón o nomeamento de María
  Paz García Rubio como vocal do Consello do Servicio Galego de Promoción de
  Igualdade do Home e da Muller.
range: Decreto
url: 'https://www.xunta.gal/dog/Publicados/2001/20010123/Anuncio16DA_gl.html'
---
<p>No artigo 5 do Decreto 312/1999, do 11 de novembro, polo que se refunde a normativa existente en materia de muller, e de conformidade co disposto no mesmo artigo da Lei 3/1999 do 14 de xaneiro, de creación do Servicio Galego de Promoción da Igualdade do Home e da Muller, disponse que formarán parte do Pleno do Consello cinco persoas de relevante prestixio no eido das ciencias sociais, económicas e xurídicas, designadas polo Consello da Xunta de Galicia.</p>
<p>Polo Decreto 188/1991, do 30 de maio, nomeáronse cinco vocais do Consello do Servicio Galego de Promoción da Igualdade do Home e da Muller.</p>
<p>Como María Jesús Montero Pardo formulou a súa renuncia a continuar como membro do Consello por motivos profesionais, na sesión do Pleno do 9 de outubro de 1997, faise necesaria, polo tanto, a súa substitución como vocal do devandito organismo.</p>
<p>Na súa virtude, e de acordo co establecido no artigo 12 do Decreto 312/1999, do 11 de novembro, por proposta da conselleira de Familia e Promoción do Emprego, Muller e Xuventude e logo de deliberación do Consello da Xunta de Galicia na súa reunión do día once de xaneiro do dous mil un,</p>
<p>DISPOÑO:</p>
<p>Artigo único.-Nomear a María Paz García Rubio como vocal do Consello do Servicio Galego de Promoción da Igualdade do Home e da Muller en substitución de Mª Jesús Montero Pardo.</p>
<p>Disposición derradeira</p>
<p>Este decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, once de xaneiro de dous mil un.</p>
<p>Manuel Fraga Iribarne</p>
<p>Presidente</p>
<p>Manuela López Besteiro</p>
<p>Conselleira de Familia e Promoción do Emprego,</p>
<p>Muller e Xuventude</p>

