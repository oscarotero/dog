---
date: '2015-09-24'
id: CA05-210915-0001
page: 37601
number: 183
agency: Consellería de Traballo e Benestar
section: III. Outras disposicións.
title: >-
  RESOLUCIÓN do 18 de setembro de 2015, da Secretaría Xeral Técnica da
  Consellería de Traballo e Benestar, pola que se dá publicidade dos convenios
  de colaboración subscritos por esta consellería no segundo cuadrimestre do ano
  2015.
range: Resolución
url: >-
  https://www.xunta.gal/dog/Publicados/2015/20150924/AnuncioCA05-210915-0001_gl.html
---
<p>O artigo 11.1 da Lei 4/2006, do 30 de xuño, de transparencia e de boas prácticas na Administración pública galega (DOG núm. 136, do 14 de xullo), impón a cada consellería da Xunta de Galicia a obriga de publicar no Diario Oficial de Galicia unha relación dos convenios de colaboración subscritos no cuadrimestre anterior.</p>
    <p>En consecuencia, e para dar cumprimento a esa obriga,</p>
    <h2>RESOLVO:</h2>
    <p>Dar publicidade da relación de convenios de colaboración subscritos pola Consellería de Traballo e Benestar durante o segundo cuadrimestre do ano 2015, que se incorpora como anexo a esta resolución.</p>
    <p>Santiago de Compostela, 18 de setembro de 2015</p>
    <footer><p>Mª Jesús Lorenzana Somoza<br>Secretaria xeral técnica da Consellería de Traballo e Benestar</p></footer>
    <h2>ANEXO</h2>
    <p class="basic-paragraph">Convenios asinados no segundo cuadrimestre de 2015</p>
    <table>
     <thead>
      <tr>
       <td>Título</td>
       <td>Obxecto</td>
       <td>Data de sinatura</td>
       <td>Importe (€)</td>
      </tr>
     </thead>
     <tbody>
      <tr>
       <td>Convenio específico de colaboración entre a Consellería de Traballo e Benestar e o Consorcio para o Desenvolvemento de Aplicacións para a Xestión Universitaria (Cixug) para a realización do curso de posgrao e do curso ponte de especialización en orientación laboral.</td>
       <td>Realización do curso de posgrao e curso ponte de especialización en orientación laboral.</td>
       <td>4.5.2015</td>
       <td>140.000</td>
      </tr>
      <tr>
       <td>Convenio de colaboración entre a Consellería de Traballo e Benestar da Xunta de Galicia e a Unión Xeral de Traballadores de Galicia, para a realización de accións de difusión pública dirixidas á implantación do Sistema de garantía xuvenil e difusión de accións dirixidas á implantación do Programa extraordinario de activación para o emprego en Galicia ao abeiro do acordo do diálogo social en Galicia asinado o 14 de xaneiro de 2015.</td>
       <td>Realización de accións de difusión pública dirixidas á implantación do Sistema de garantía xuvenil e difusión de accións dirixidas á implantación do Programa extraordinario de activación para o emprego en Galicia.</td>
       <td>12.8.2015</td>
       <td>40.000</td>
      </tr>
      <tr>
       <td>Convenio de colaboración entre a Consellería de Traballo e Benestar da Xunta de Galicia e o Sindicato Nacional de Comisións Obreiras de Galicia, para a realización de accións de difusión pública dirixidas á implantación do Sistema de garantía xuvenil e difusión de accións dirixidas á implantación do Programa extraordinario de activación para o emprego en Galicia ao abeiro do acordo do diálogo social en Galicia asinado o 14 de xaneiro de 2015.</td>
       <td>Realización de accións de difusión pública dirixidas á implantación do Sistema de garantía xuvenil e difusión de accións dirixidas á implantación do Programa extraordinario de activación para o emprego en Galicia.</td>
       <td>12.8.2015</td>
       <td>15.316,80</td>
      </tr>
      <tr>
       <td>Convenio de colaboración entre a Consellería de Traballo e Benestar e a Fundación Semana Verde de Galicia para a organización e desenvolvemento dun encontro informático.</td>
       <td>Regular as condicións polas que se rexerá a colaboración entre a Consellería de Traballo e Benestar e a Fundación Semana Verde de Galicia para a organización e desenvolvemento no ano 2015 dun encontro informático que ten por obxecto principal ser un punto de encontro e referencia para a mocidade no ámbito das novas tecnoloxías, combinando actividades educativas, lúdicas e culturais.</td>
       <td>28.5.2015</td>
       <td>25.000,00</td>
      </tr>
      <tr>
       <td>Convenio de colaboración entre a Consellería de Traballo e Benestar e a Federación de Asociacións de Persoas Xordas de Galicia (Faxpg), para a realización do programa de atención a persoas xordas, xordocegas e con discapacidade auditiva residentes na Comunidade Autónoma de Galicia e o mantemento da federación.</td>
       <td>Mantemento da Federación.
        Servizo de atención a persoas xordas, xordocegas e con discapacidade auditiva.
        Servizo de intérpretes de lingua de signos española e guías- intérpretes (SILSE-GI).
        Servizo integral para persoas xordas, xordocegas e persoas con discapacidade auditiva.</td>
       <td>8.5.2015</td>
       <td>690.592,00</td>
      </tr>
      <tr>
       <td>Convenio de colaboración entre a Consellería de Traballo e Benestar e a Federación Galega de Dano Cerebral (Fegadace), para o financiamento de programas de atención ambulatoria, de rehabilitación funcional e inserción social de persoas con dano cerebral adquirido e do mantemento da federación e das entidades federadas.</td>
       <td>Mantemento da federación e das súas entidades asociadas.
        Programas de atención ambulatoria, de rehabilitación funcional e inserción social.</td>
       <td>15.5.2015</td>
       <td>167.714,00</td>
      </tr>
      <tr>
       <td>Convenio de colaboración entre a Consellería de Traballo e Benestar e a Federación de Entidades e Organizacións Protectoras de Persoas con Autismo da Comunidade Autónoma de Galicia (Autismo Galicia), para promover a atención das persoas con trastornos do espectro autista e ás súas familias, en Galicia, e para o mantemento da federación e das entidades federadas.</td>
       <td>Mantemento da federación e das súas entidades asociadas.
        Representación institucional para a súa participación e visualización na sociedade.
        Desenvolvemento de publicacións divulgativas e formativas.
        Realización de eventos para a sensibilización, coñecemento, fomento de cohesión social.
        Programa de inclusión social destinado ás persoas con trastornos do espectro autista.
        Programa de apoio ás familias.
        Programa de ocio, tempo libre e campamentos.</td>
       <td>19.5.2015</td>
       <td>123.061,00</td>
      </tr>
      <tr>
       <td>Convenio de colaboración entre a Consellería de Traballo e Benestar e a Federación Galega de Asociacións de Atención ás Persoas con Parálise Cerebral e/ou Patoloxías Afíns (Federación Aspace Galicia), para o financiamento do programa de respiro familiar e do mantemento da entidade.</td>
       <td>Mantemento da federación e das súas entidades asociadas.
        Servizos de apoio, asesoramento, respiro e accións de sensibilización e concienciación.</td>
       <td>25.5.2015</td>
       <td>25.000,00</td>
      </tr>
      <tr>
       <td>Convenio de colaboración entre a Consellería de Traballo e Benestar e a Unión de Asociacións Provinciais UDP de Lugo para financiar o mantemento da entidade e a realización de actividades.</td>
       <td>Mantemento da entidade.
        Actividades formativas, culturais, participativas e recreativas.</td>
       <td>3.6.2015</td>
       <td>5.000,00</td>
      </tr>
      <tr>
       <td>Convenio de cooperación entre a Consellería de Traballo e Benestar e a Universidade da Coruña para o financiamento da Universidade Sénior.</td>
       <td>Universidade Sénior.</td>
       <td>23.6.2015</td>
       <td>25.000,00</td>
      </tr>
      <tr>
       <td>Convenio de cooperación entre a Consellería de Traballo e Benestar e o centro asociado UNED-A Coruña para o financiamento do programa UNED Sénior.</td>
       <td>UNED Sénior.</td>
       <td>10.6.2015</td>
       <td>12.000,00</td>
      </tr>
      <tr>
       <td>Convenio de colaboración entre a Consellería de Traballo e Benestar e a Confederación Gallega de Organizaciones de Mayores (Cogama) para financiar a realización de actividades.</td>
       <td>Actividades artísticas e culturais, sociocomunitarias de convivencia e de animación á lectura.</td>
       <td>25.5.2015</td>
       <td>20.000,00</td>
      </tr>
      <tr>
       <td>Convenio de colaboración entre a Consellería de Traballo e Benestar e a Asociación de Parapléxicos e Grandes Minusválidos de Galicia (Aspaym), para o financiamento do programa de atención dirixido ao colectivo de lesionados medulares residentes en Galicia e mantemento da unidade.</td>
       <td>Servizo de información, orientación e asesoramento.
        Servizo de transporte adaptado non cuberto por outros servizos.
        Servizo de apoio psicosocial ao novo lesionado medular.
        Titorías ao novo lesionado medular
        Cursos de formación.</td>
       <td>26.5.2015</td>
       <td>35.827,00</td>
      </tr>
      <tr>
       <td>Convenio de colaboración entre a Consellería de Traballo e Benestar e o Comité de Entidades Representantes de Persoas con Discapacidade de Galicia (Cermi de Galicia) para o mantemento da entidade.</td>
       <td>Mantemento da entidade.</td>
       <td>15.6.2015</td>
       <td>12.000,00</td>
      </tr>
      <tr>
       <td>Convenio de colaboración entre a Consellería de Traballo e Benestar e a Asociación Cultural Galega de Formación Permanente de Adultos (Ategal) para o financiamento das aulas da terceira idade.</td>
       <td>Aulas da terceira idade.</td>
       <td>4.5.2015</td>
       <td>60.000,00</td>
      </tr>
      <tr>
       <td>Convenio de cooperación entre a Consellería de Traballo e Benestar e a Universidade de Santiago de Compostela para o financiamento do IV Ciclo universitario.</td>
       <td>IV Ciclo universitario.</td>
       <td>4.5.2015</td>
       <td>25.000,00</td>
      </tr>
      <tr>
       <td>Convenio de cooperación entre a Consellería de Traballo e Benestar e a Universidade de Vigo para o financiamento da Aula de formación aberta. Programa para maiores.</td>
       <td>Aula de formación aberta. Programa para maiores.</td>
       <td>11.6.2015</td>
       <td>25.000,00</td>
      </tr>
      <tr>
       <td>Convenio de colaboración entre a Consellería de Traballo e Benestar e a Fundación Anade para o financiamento e actuacións desenvolvidas con persoas con discapacidade.</td>
       <td>Programa creativo de obradoiros de teatro e escritura.</td>
       <td>27.7.2015</td>
       <td>9.000,00</td>
      </tr>
      <tr>
       <td>Convenio de colaboración entre a Consellería de Traballo e Benestar e a Confederación Galega de Persoas con Discapacidade (Cogami) para o financiamento do programa de atención a persoas con discapacidade e ás súas familias e do mantemento de Cogami e das súas entidades.</td>
       <td>Servizo de Información, Asesoramento e Orientación (SIAO) ás persoas con discapacidade e ás súas familias.
        Servizo de intervención social das persoas con discapacidade e as súas familias.
        Actividades físicas e cognoscitivas.
        Formación e intermediación laboral das persoas con discapacidade.
        Sensibilización e concienciación.
        Voluntariado.
        Actividades de lecer.
        Respiro familiar.
        Servizo de información e asesoramento en accesibilidade.
        Servizo de apoio ao movemento asociativo.
        Mantemento de Cogami e das súas entidades.</td>
       <td>13.5.2015</td>
       <td>731.398,00</td>
      </tr>
      <tr>
       <td>Convenio de colaboración entre a Consellería de Traballo e Benestar e a Federación Galega de Institucións para a Síndrome de Down (Down Galicia), para o financiamento de programas destinados ás persoas con discapacidade intelectual, coa síndrome de Down, en situación de dependencia e ás súas familias, e do mantemento da federación.</td>
       <td>Servizo de Promoción da Autonomía Persoal (Sepap) organizado nas seguintes áreas de atención:
        – Área de atención temperá.
        – Área de inclusión educativa.
        – Área de formación e emprego.
        – Área vida adulta e independente.
        – Área transversal.
        – Mantemento da federación.</td>
       <td>8.5.2015</td>
       <td>410.301,00</td>
      </tr>
      <tr>
       <td>Convenio de colaboración entre a Consellería de Traballo e Benestar e a Federación de Asociacións en favor das persoas con discapacidade intelectual de Galicia (Fademga Feaps Galicia) para o financiamento do programa de atención a persoas con discapacidade e ás súas familias e do mantemento de Fademga Feaps Galicia.</td>
       <td>Programa de apoio familiar
        Programa de atención integral, programa de apoio e envellecemento activo ás persoas con discapacidade intelectual, programa de cidadanía activa, programa de atención a persoas con necesidades complexas, programa de integración social e actividades rehabilitadoras de persoas reclusas e ex-reclusas, programa promoción do voluntariado, programa de vacacións e apoio nas áreas de emprego e formación.
        Programa de atención a asociacións: apoio, fortalecemento e promoción do movemento asociativo.
        Actividades de formación, de lecer, deportivas, orientadas á familia, actos de recoñecemento ao labor solidario, calquera outra que sexa do interesa para Special Olympics e para persoas con discapacidade intelectual de toda Galicia.
        Mantemento da federación.</td>
       <td>22.5.2015</td>
       <td>338.305,00</td>
      </tr>
      <tr>
       <td>Convenio de colaboración entre a Consellería de Traballo e Benestar e a Federación de Asociacións Galegas de Familiares de Enfermos de Alzhéimer e outras demencias (Fagal), para o financiamento dos programas de atención dirixidos a familiares de enfermos de alzhéimer residentes en Galicia e mantemento da federación.</td>
       <td>Mantemento da federación.
        Coordinación dos diferentes programas das asociacións.
        Elaboración de programas comúns ás asociacións.
        Coordinación e derivación de usuarios entre Fagal e asociacións.
        Elaboración de material de información e difusión.</td>
       <td>18.5.2015</td>
       <td>22.838,40</td>
      </tr>
      <tr>
       <td>Convenio de colaboración entre a Consellería de Traballo e Benestar e a Federación Galega de Asociacións de Familiares e Persoas con Enfermidade Mental de Galicia (Feafes), para o financiamento dos seus programas dirixidos a persoas con enfermidade mental residentes na Comunidade Autónoma de Galicia e do mantemento da entidade.</td>
       <td>Información, orientación e atención sociofamiliar.
        Asesoramento e apoio xurídico especializado sobre os aspectos legais relacionados coas enfermidades mentais e os seus familiares.
        Fomento da autonomía persoal das persoas con discapacidade por mor dunha enfermidade mental e de atención a domicilio e transporte no medio rural.
        Mantemento, coordinación do movemento asociativo, representación e interlocución institucional e servizo de comunicación externa da federación.
        Plan anual de formación para profesionais, coidadores non profesionais e profesionais dos servizos sociais.
        Mantemento da entidade.</td>
       <td>8.5.2015</td>
       <td>521.748,00</td>
      </tr>
      <tr>
       <td>Convenio de colaboración entre a Consellería de Traballo e Benestar e a Federación Galega de Enfermidades Raras e Crónicas (Fegerec), para o financiamento de actividades destinadas a mellorar a calidade de vida das persoas afectadas de enfermidades raras e crónicas e do mantemento da federación.</td>
       <td>Ofrecer unha atención social integral ao colectivo de persoas que representa, de cara a conseguir a plena integración social destas persoas, dando cobertura a aquelas necesidades sociais comúns que non poden ser atendidas na súa totalidade polas canles habituais.
        Informar dos servizos da federación, así como fomentar a relación de axuda para resolver dificultades de carácter sociosanitario.
        Promover e potenciar as axudas e apoios para promoción da autonomía persoal destes colectivos de enfermos crónicos.
        Informar, asesorar e/ou tramitar documentación ás persoas afectadas e ás súas familias sobre recursos, dereitos e outros beneficios de carácter socioeconómico, laboral e sanitario, ao que lle dá acceso a súa situación de enfermidade.</td>
       <td>11.5.2015</td>
       <td>18.500,00</td>
      </tr>
      <tr>
       <td>Convenio de colaboración entre a Consellería de Traballo e Benestar e a Asociación Galega das Persoas Maiores, Xubilados e Pensionistas (Asogapem) para financiar a realización de actividades.</td>
       <td>Actividades deportivas.
        Actividades de mantemento e mellora da axilidade mental.
        Charlas sobre a protección xurídica das persoas maiores.</td>
       <td>25.5.2015</td>
       <td>18.000,00</td>
      </tr>
      <tr>
       <td>Convenio de colaboración entre a Consellería de Traballo e Benestar e a Fundación Empresa-Universidade Galega (Feuga), para a organización do evento Tic Sénior 2015.</td>
       <td>Celebración do evento TIC Sénior 2015, poñendo énfase no voluntariado dos sénior.</td>
       <td>7.8.2015</td>
       <td>5.500,00</td>
      </tr>
      <tr>
       <td>Convenio de colaboración entre a Consellería de Traballo e Benestar e a Confederación Galega de Persoas con Discapacidade (Cogami), para o financiamento de programas de formación profesional e de apoio á autonomía persoal para persoas con discapacidade, no ano 2015, con financiamento do Fondo Social Europeo (FSE) P.O. FSE-Galicia 2007/2013.</td>
       <td>Programa de cursos de formación profesional dirixidos a persoas con discapacidade.
        Programa de apoio á autonomía persoal dirixido a persoas con grandes discapacidades.</td>
       <td>7.8.2015</td>
       <td>596.285,00</td>
      </tr>
      <tr>
       <td>Convenio de colaboración entre a Xunta de Galicia, a través da Consellería de Traballo e Benestar e o Concello de Quiroga para os investimentos de ampliación e adaptación do edificio municipal de servizos sociais, destinados á prestación de servizos de atención diúrna.</td>
       <td>Execución dos investimentos destinados á ampliación, mellora, acondicionamento, reforma e, de ser o caso, equipamento do edificio municipal de servizos sociais destinados á habilitación dun centro que dispense servizos de atención diúrna no concello de Quiroga.</td>
       <td>30.7.2015</td>
       <td>150.000,00</td>
      </tr>
      <tr>
       <td>Convenio de colaboración entre a Consellería de Traballo e Benestar e a Federación de Asociacións Galegas de Familiares de Enfermos de Alzheimer e Outras Demencias (Fagal), para o financiamento dos programas de apoio a persoas coidadoras de persoas en situación de dependencia enfermos de alzhéimer e outras demencias residentes en Galicia.</td>
       <td>Contribuír ao financiamento por parte da Consellería de Traballo e Benestar dos programas de apoio e formación das persoas coidadoras de persoas en situación de dependencia enfermas de alzhéimer que Fagal ten previsto desenvolver durante o ano 2015:
        – Cursos de formación para coidadores non profesionais.
        – Talleres de aplicación dos coidados no domicilio.
        – Creación e dinamización de grupos de autoapoio de persoas coidadoras.
        – Creación de servizos de apoio, sensibilización e formación.
        – Desenvolvemento de materiais de formación.</td>
       <td>5.5.2015</td>
       <td>18.000,00</td>
      </tr>
      <tr>
       <td>Convenio de colaboración entre a Consellería de Traballo e Benestar da Xunta de Galicia, a Universidade da Coruña e a Fundación da Universidade de Cantabria para o estudo e a investigación do sector financeiro-UCEIF para o desenvolvemento do programa Yuzz.</td>
       <td>Desenvolvemento do Programa Yuzz, Xoves con ideas na cidade da Coruña.</td>
       <td>1.7.2015</td>
       <td>12.000,00</td>
      </tr>
      <tr>
       <td>Convenio de colaboración entre a Consellería de Traballo e Benestar da Xunta de Galicia, a Universidade de Santiago e a Fundación da Universidade de Cantabria para o estudo e a investigación do sector financeiro-UCEIF para o desenvolvemento do programa Yuzz.</td>
       <td>Desenvolvemento do Programa Yuzz, Xoves con ideas na cidade de Santiago de Compostela.</td>
       <td>1.7.2015</td>
       <td>12.000,00</td>
      </tr>
      <tr>
       <td>Convenio de colaboración entre a Consellería de Traballo e Benestar da Xunta de Galicia e a Fundación da Universidade de Cantabria para o estudo e a investigación do sector financeiro-UCEIF para o desenvolvemento do programa Yuzz.</td>
       <td>Desenvolvemento do Programa Yuzz, Xoves con ideas na cidade de Vigo.</td>
       <td>1.7.2015</td>
       <td>23.750,00</td>
      </tr>
      <tr>
       <td>Convenio específico de colaboración entre a Consellería de Traballo e Benestar e o Consorcio para o Desenvolvemento de Aplicacións para a Xestión Universitaria (Cixug) para a posta en marcha dun Plan de fomento do emprendemento a través de iniciativas empresariais de base tecnolóxica no ámbito universitario de Galicia.</td>
       <td>Executar o conxunto de iniciativas e actividades vinculadas ao fomento do emprendemento a través de iniciativas de emprego de base tecnolóxica (IEBT).</td>
       <td>22.7.2015</td>
       <td>75.000,00</td>
      </tr>
      <tr>
       <td>Convenio de colaboración entre a Consellería de Traballo e Benestar da Xunta de Galicia e Cruz Vermella de Galicia para a execución do Programa de familias acolledoras, dirixido ao acollemento en familia allea de menores en situación de risco ou desamparo.</td>
       <td>O obxecto deste convenio é establecer o marco de colaboración entre a Consellería de Traballo e Benestar e a Cruz Vermella de Galicia para o desenvolvemento na Comunidade Autónoma de Galicia do Programa de familias acolledoras, que ten como obxectivo xeral proporcionar unha atención temporal a aqueles menores en situación de risco, desamparo ou desprotección social, nun ambiente familiar normalizado, alleo á súa familia de orixe, por non existir esta ou non ser idónea para o seu coidado.</td>
       <td>4.5.2015</td>
       <td>300.000,00</td>
      </tr>
      <tr>
       <td>Addenda ao Convenio de colaboración entre a Consellería de Traballo e Benestar e a Fundación Meniños para o desenvolvemento do Programa de integración familiar.</td>
       <td>A addenda ten por obxecto dotar o Programa de integración familiar dunha nova área de actuación denominada Funcionalidade familiar, que supón un traballo intensivo previo á intervención familiar propia das outras dúas áreas de preservación e reunificación, dirixida a familias nas que se advirte unha grave deterioración familiar, cun nivel de desestruturación de complexidade elevada, que impide que poidan recuperar condicións protectoras nos dous anos previstos de intervención.</td>
       <td>12.8.2015</td>
       <td>17.746,00</td>
      </tr>
      <tr>
       <td>Convenio de colaboración entre a Consellería de Traballo e Benestar e a entidade Cáritas Diocesana de Santiago para o desenvolvemento dun programa de apoio a familias monoparentais.</td>
       <td>Colaboración entre as partes asinantes no desenvolvemento dun programa de formación, orientación e apoio a familias monoparentais, que, carentes de medios adecuados, precisan dun servizo asistencial para a normalización da súa convivencia.</td>
       <td>3.7.2015</td>
       <td>25.000,00</td>
      </tr>
      <tr>
       <td>Convenio de colaboración entre a Consellería de Traballo e Benestar e a Asociación Galega de Familias Numerosas para a colaboración na xestión do programa Carné familiar galego.</td>
       <td>Regular o marco de colaboración entre as partes asinantes para a xestión do programa Carné familiar como recurso que beneficia as familias numerosas.</td>
       <td>3.7.2015</td>
       <td>13.500,00</td>
      </tr>
      <tr>
       <td>Convenio de colaboración entre a Vicepresidencia e Consellería de Presidencia, Administracións Públicas e Xustiza, a Consellería de Traballo e Benestar, o Ministerio Fiscal, o Colexio Oficial de Psicoloxía de Galicia e o Colexio Oficial de Avogados de Ourense, para o desenvolvemento dun programa de mediación intraxudicial na cidade de Ourense durante o ano 2015.</td>
       <td>O obxecto do convenio é desenvolver un programa de mediación intraxudicial gratuíta en Ourense, mediante a constitución dun equipo permanente de mediación composto por persoas profesionais da psicoloxía e da avogacía, así como as súas respectivas suplentes para supostos de incompatibilidade e incapacidade.</td>
       <td>13.7.2015</td>
       <td>40.000</td>
      </tr>
      <tr>
       <td>Convenio de colaboración entre a Vicepresidencia e Consellería de Presidencia, Administracións Públicas e Xustiza, a Consellería de Traballo e Benestar, o Ministerio Fiscal, o Colexio Oficial de Psicoloxía de Galicia e o Colexio Oficial de Avogados de Santiago de Compostela, para o desenvolvemento dun programa de mediación intraxudicial na cidade de Santiago de Compostela durante o ano 2015.</td>
       <td>O obxecto do convenio é desenvolver un programa de mediación intraxudicial gratuíta en Santiago de Compostela, mediante a constitución dun equipo permanente de mediación composto por persoas profesionais da psicoloxía e da avogacía, así como as súas respectivas persoas suplentes para supostos de incompatibilidade e incapacidade.</td>
       <td>13.7.2015</td>
       <td>40.000,00</td>
      </tr>
      <tr>
       <td>Convenio de cooperación entre a Consellería de Traballo e Benestar e o Concello de Tordoia para o equipamento do punto de atención á infancia municipal.</td>
       <td>Instrumentar a cooperación entre a Consellería de Traballo e Benestar e o Concello de Tordoia para o financiamento do equipamento do punto de atención á infancia municipal de Tordoia.</td>
       <td>14.7.2015</td>
       <td>15.000,00</td>
      </tr>
      <tr>
       <td>Convenio de cooperación entre a Consellería de Traballo e Benestar e o Concello de Meaño para o acondicionamento da escola infantil 0-3 municipal.</td>
       <td>Instrumentar a cooperación entre a Consellería de Traballo e Benestar e o Concello de Meaño para o financiamento do acondicionamento da escola infantil 0-3 municipal de Meaño, consistente na substitución de carpintaría e calefacción.</td>
       <td>30.7.2015</td>
       <td>18.000,00</td>
      </tr>
      <tr>
       <td>Convenio de colaboración entre a Consellería de Traballo e Benestar e a Fundación Monte do Gozo para o desenvolvemento do programa educativo-terapéutico Proxecto Home de atención, rehabilitación e reinserción social de personas adictas.</td>
       <td>A colaboración entre a Consellería de Traballo e Benestar e a Fundación Monte do Gozo para a realización, por parte desta última, dunha serie de actuacións encamiñadas á inserción sociolaboral, englobadas nun programa marco denominado Proxecto Home de atención, rehabilitación e reinserción social de personas adictas.</td>
       <td>4.5.2015</td>
       <td>135.787,00</td>
      </tr>
      <tr>
       <td>Convenio de colaboración entre a Consellería de Traballo e Benestar, a Federación Gallega de Bancos de Alimentos e a Federación Galega de Municipios e Provincias (Fegamp) para o establecemento dunha coordinación na entrega de alimentos ás familias en situación de vulnerabilidade e con menores.</td>
       <td>Establecer un procedemento de actuación que determine a coordinación para a entrega de alimentos ás familias en situación de vulnerabilidade e con menores a cargo.</td>
       <td>5.5.2015</td>
       <td>Sen contido económico</td>
      </tr>
      <tr>
       <td>Convenio de cooperación entre a Consellería de Traballo e Benestar e o Concello de Riós para o acondicionamento do andar 1 do edificio multiúsos para albergar un centro sociocomunitario.</td>
       <td>Acondicionamento do andar 1 do edificio multiúsos para albergar un centro sociocomunitario no concello de Riós.</td>
       <td>30.7.2015</td>
       <td>12.000,00</td>
      </tr>
      <tr>
       <td>Convenio de colaboración entre a Consellería de Traballo e Benestar e a Universidade de Santiago de Compostela, para o fomento da especialización en cooperativismo.</td>
       <td>O obxecto do convenio é establecer as condicións polas que se rexerá a colaboración entre a Consellería Traballo e Benestar e a Universidade de Santiago de Compostela, para o fomento da especialización en cooperativismo.</td>
       <td>2.7.2015</td>
       <td>28.200,00</td>
      </tr>
      <tr>
       <td>Convenio de colaboración entre a Consellería de Traballo e Benestar e a Escola de Organización Industrial para o desenvolvemento dun programa de asesoramento a empresas cooperativas do sector agroalimentario galego no acceso rápido a mercados exteriores.</td>
       <td>O obxecto do convenio é o desenvolvemento dos termos da colaboración entre o EOI e a Consellería de Traballo e Benestar para a execución dun programa de asesoramento a empresas cooperativas do sector agroalimentario galego no acceso rápido a mercados exteriores, no marco das accións que executa EOI do Programa operativo CCI2007ES05UPO001, de intervención comunitaria do Fondo Social Europeo de Adaptabilidade e Emprego no marco dos obxectivos de converxencia e competitividade rexional e emprego de España, aprobado pola Decisión da Comisión Europea da Unión Europea do 14 de decembro de 2007.</td>
       <td>31.7.2015</td>
       <td>19.400,00</td>
      </tr>
      <tr>
       <td>Convenio de colaboración entre a Consellería de Traballo e Benestar e Cegasal (centros especiais de emprego sen ánimo de lucro).</td>
       <td>Establecer as condicións polas cales se rexerá a colaboración entre os asinantes para o fomento do cooperativismo e a economía social, segundo o previsto no Decreto 225/2012.</td>
       <td>4.5.2015</td>
       <td>Sen contido económico</td>
      </tr>
      <tr>
       <td>Convenio de colaboración entre a Consellería de Traballo e Benestar e a Agrupación de Concellos de Ortigueira, Cariño, Cerdido e Mañón.</td>
       <td>Establecer as condicións polas cales se rexerá a colaboración entre os asinantes para o fomento do cooperativismo e a economía social, segundo o previsto no Decreto 225/2012.</td>
       <td>22.5.2015</td>
       <td>Sen contido económico</td>
      </tr>
      <tr>
       <td>Convenio de colaboración entre a Consellería de Traballo e Benestar e o Ilustre Colegio Oficial de Titulados Mercantiles y Empresariales de Vigo.</td>
       <td>Establecer as condicións polas cales se rexerá a colaboración entre os asinantes para o fomento do cooperativismo e a economía social, segundo o previsto no Decreto 225/2012.</td>
       <td>25.5.2015</td>
       <td>Sen contido económico</td>
      </tr>
      <tr>
       <td>Convenio de colaboración entre a Consellería de Traballo e Benestar e a Mancomunidade de Concellos de Comarca de Ferrol.</td>
       <td>Establecer as condicións polas cales se rexerá a colaboración entre os asinantes para o fomento do cooperativismo e a economía social, segundo o previsto no Decreto 225/2012.</td>
       <td>9.6.2015</td>
       <td>Sen contido económico</td>
      </tr>
     </tbody>
    </table>

