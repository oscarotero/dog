---
date: '2002-06-06'
id: B072
page: 8560
number: 108
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: III. OUTRAS DISPOSICIÓNS
title: >-
  Orde do 30 de maio de 2002 pola que se modifica a do 1 de marzo de 2002 pola
  que se establecen as bases que rexen as axudas a concellos para a promoción da
  información xuvenil.
range: Orde
url: 'https://www.xunta.gal/dog/Publicados/2002/20020606/AnuncioB072_gl.html'
---
<p>A Orde do 1 de marzo de 2002 (DOG nº 54, do 15 de marzo), da Consellería de Familia e Promoción do Emprego, Muller e Xuventude, regula as axudas a concellos para a promoción da información xuvenil.</p>
<p>Na súa exposición de motivos establécese que a súa convocatoria se axusta ó establecido no Decreto 401/2001, do 28 de decembro, polo que se regula a prórroga dos orzamentos xerais da Comunidade Autónoma de Galicia, do ano 2001, para o exercicio 2002.</p>
<p>No seu artigo 2 disponse que as subvencións se financiarán con cargo á partida orzamentaria 14.05.355B.460.0 cunha contía de 508.829 euros, sen prexuízo da posible ampliación futura do crédito unha vez aprobados os orzamentos xerais da Comunidade Autónoma de Galicia para o ano 2002, ampliación que, de producirse, será obxecto de publicación no Diario Oficial de Galicia.</p>
<p>Con data do 2 de maio de 2002 publicouse a Lei 2/2002, do 29 de abril, de orzamentos xerais da Comunidade Autónoma de Galicia para o ano 2002, consignándose na aplicación referida crédito por importe de 1.017.651 euros, destinado a axudas a concellos para oficinas de información e emprego xuvenil, polo que se considera axeitado modifica-la orde de axudas no que respecta á contía, que resulta incrementada ata a cantidade de 890.000 euros.</p>
<p>De acordo con todo o anterior e no exercicio das facultades que teño atribuídas,</p>
<p>DISPOÑO:</p>
<p>Artigo 1º</p>
<p>Modifica-lo derradeiro parágrafo da exposición de motivos da Orde do 1 de marzo de 2002 pola que se establecen as bases que rexen as axudas a concellos para a promoción da información xuvenil, quedando a nova redacción na forma seguinte:</p>
<p>«A presente convocatoria axústase ó disposto no artigo 78 do Decreto lexislativo 1/1999, do 7 de outubro, polo que se aproba o texto refundido da Lei de réxime financeiro e orzamentario de Galicia, na súa redacción dada pola Lei 8/1999, do 30 de decembro, de medidas fiscais e orzamentarias e de función pública e actuación administrativa, e no Decreto 287/2000, do 21 de novembro, que o desenvolve, en concreto no relativo ós principios de obxectividade, concorrencia e publicidade na concesión de axudas e subvencións e polo establecido na Lei 2/2002, do 29 de abril, de orzamentos xerais da Comunidade Autónoma de Galicia para o ano 2002».</p>
<p>Artigo 2º</p>
<p>Modifica-lo artigo 2º da orde, que pasa a te-la seguinte redacción:</p>
<p>«A Consellería de Familia e Promoción do Emprego, Muller e Xuventude financiará as anteditas</p>
<p>subvencións con cargo á partida orzamentaria 14.05.355B.460.0 dos orzamentos xerais da Comunidade Autónoma de Galicia para o ano 2002, cunha contía máxima de 890.000 euros».</p>
<p>Disposicións derradeiras</p>
<p>Primeira.-Autorízase a directora xeral de Xuventude para dictar, no ámbito das súas competencias, as resolucións e instruccións necesarias para o desenvolvemento e execución desta orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 30 de maio de 2002.</p>
<p>Manuela López Besteiro</p>
<p>Conselleira de Familia e Promoción do Emprego,</p>
<p>Muller e Xuventude</p>

