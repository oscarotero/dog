---
date: '2002-06-06'
id: B0B2
page: 8568
number: 108
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 23 de maio de 2002, da Dirección Xeral de Urbanismo, pola que se
  fai pública a aprobación definitiva do proxecto sectorial para a implantación
  da plataforma loxística-industrial no solo delimitado nos concellos de
  Salvaterra de Miño e As Neves.
range: Resolución
url: 'https://www.xunta.gal/dog/Publicados/2002/20020606/AnuncioB0B2_gl.html'
---
<p>En cumprimento do disposto no artigo 13 do Decreto 80/2002, do 23 de marzo, polo que se regulan os plans e proxecto sectoriais de incidencia supramunicipal, faise público o acordo, do 15 deste mes e ano, adoptado polo Consello da Xunta de Galicia aprobando definitivamente o proxecto sectorial para a implantación da plataforma loxística-industrial no solo delimitado dos concellos de Salvaterra de Miño e As Neves, que literalmente di:</p>
<p>«1. Aprobar definitivamente, para os efectos establecidos pola Lei 10/1995, de ordenación do territorio de Galicia e o Decreto 80/2000, do 23 de marzo, o proxecto sectorial para a implantación da plataforma loxística industrial no solo delimitado dos con</p>
<p>cellos de Salvaterra de Miño e As Neves, coas seguintes especificacións:</p>
<p>a) Incorpórase na relación de propietarios afectados ós do polígono 15 do catastro de rústica das Neves.</p>
<p>b) Incorpórase nas normas para a execución do proxecto sectorial, un novo artigo 1.14º co seguinte texto: «tódolos instrumentos e proxectos técnicos que se elaboren para o desenvolvemento e execución do proxecto sectorial deberán cumpri-lo disposto pola Lei 8/1997, de accesibilidade e supresión de barreiras na Comunidade Autónoma de Galicia e o seu regulamento de desenvolvemento aprobado polo Decreto 35/2000, do 28 de xaneiro».</p>
<p>c) Elimínase a provisión de devolución de impostos, arbitrios ou taxas de carácter municipal.</p>
<p>2. Declarar, consonte coa Lei 10/1995, de ordenación do territorio de Galicia e o Decreto 80/2000, do 23 de marzo, a prevalencia dos intereses públicos do proxecto sectorial para a implantación da plataforma loxística industrial no solo delimitado dos concellos de Salvatera de Miño e As Neves, sobre as actuacións previstas para o aproveitamento dos recursos mineiros afectados.</p>
<p>3. Declara-la utilidade pública e interese social das obras, instalacións e servicios previstos, así como a necesidade de ocupación, para os efectos de expropiación forzosa, dos bens e dereitos necesarios para a execución do proxecto sectorial para a implantación da plataforma loxística industrial no solo delimitado dos concellos de Salvaterra de Miño e As Neves».</p>
<p>4. As obras de urbanización especificadas no proxecto sectorial quedan cualificadas como de marcado carácter territorial e non estarán suxeitas á licencia urbanística municipal, nos termos da disposición adicional primeira da Lei 10/1995, de ordenación do territorio de Galicia e no artigo 11.3º do Decreto 80/2000, do 23 de marzo».</p>
<p>O que se fai público para xeral coñecemento e para os efectos oportunos, advertíndose que contra o acordo transcrito, que é definitivo en vía administrativa, pode interpoñerse recurso potestativo de reposición no prazo dun mes contado desde o día seguinte ó da súa notificación, ou ben directamente recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia, de conformidade co establecido nos artigos 10 e 46 da Lei 29/1998, do 13 de xullo, reguladora da xurisdicción contencioso-administrativa, no prazo de dous meses contados desde o día seguinte ó da súa notificación, e sen prexuízo de que os interesados poidan interpoñer calquera outro que, se é o caso, estimen procedente.</p>
<p>Santiago de Compostela, 23 de maio de 2002.</p>
<p>José Jesús Cudeiro Mazaira</p>
<p>Director xeral de Urbanismo</p>

