---
date: '2001-01-15'
id: '1186'
page: 559
number: 10
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Decreto 308/2000, do 28 de decembro, polo que se aproba o cambio de
  titularidade dun treito da antiga estrada C-531 Xinzo de Limia-Vilagarcía de
  Arousa a prol do Concello de Ramirás.
range: Decreto
url: 'https://www.xunta.gal/dog/Publicados/2001/20010115/Anuncio1186_gl.html'
---
<p>O Concello de Ramirás solicitou a cesión por parte da Xunta de Galicia dun treito da antiga estrada C-531 (Xinzo de Limia-Vilagarcía de Arousa), comprendido no termo municipal e que queda fóra do novo trazado da referida estrada logo das obras de mellora e ampliación efectuadas nela.</p>
<p>Conforme o sinalado nos artigos 4 e 5 da Lei 4/1994, do 14 de setembro, de estradas de Galicia, por proposta do conselleiro de Política Territorial, Obras Públicas e Vivenda, logo de acordo entre as administracións afectadas e logo de deliberación do Consello da Xunta de Galicia na súa reunión do día vinteoito de decembro de dous mil,</p>
<p>DISPOÑO:</p>
<p>Artigo 1º</p>
<p>Apróbase o cambio de titularidade, en favor do Concello de Ramirás, do treito correspondente á modificación do trazado da estrada C-531 (Xinzo de Limia-Vilagarcía de Arousa; treito: Celanova-Ramirás) que a seguir se relaciona:</p>
<p>Treito: Pambre.</p>
<p>A antiga estrada C-531 discorre nunha lonxitude de 130 metros a través do núcleo de Pambre, parroquia de Casardeita.</p>
<p>O treito enlaza coa actual C-531 nos p.k. 33,271 e 33,100.</p>
<p>Antigo 2º</p>
<p>Corresponderalle ó Concello de Ramirás a xestión, o mantemento, a conservación e a explotación da vía cedida.</p>
<p>Disposición derradeira</p>
<p>Este decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, vinteoito de decembro de dous mil.</p>
<p>Manuel Fraga Iribarne</p>
<p>Presidente</p>
<p>José Cuíña Crespo</p>
<p>Conselleiro de Política Territorial, Obras Públicas</p>
<p>e Vivenda</p>

