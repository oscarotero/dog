---
date: '2001-01-15'
id: 11D6
page: 618
number: 10
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 3 de xaneiro de 2001, da Delegación Provincial de Lugo, pola que
  se somete a información pública a solicitude de autorización administrativa e
  aprobación do proxecto de execución para o trazado da L.A.T. a 132 kV
  subestación de Lomba-subestación de Ventoada, no concello de Muras e da súa
  declaración de utilidade pública. (Expediente 31/2000 A.T.).
range: Resolución
url: 'https://www.xunta.gal/dog/Publicados/2001/20010115/Anuncio11D6_gl.html'
---
<p>1. Autorización administrativa.</p>
<p>Para os efectos previstos no artigo 9 do Decreto 2617/1966, do 20 de outubro, de autorización</p>
<p>de instalacións eléctricas, sométese a información pública a petición de autorización administrativa e aprobación do proxecto de execución para o trazado das liñas eléctricas de referencia, as que contan coas características técnicas que se sinala a continuación:</p>
<p>a) Peticionario: Acciona Eólica de Galicia, S.A.</p>
<p>b) Finalidade: evacuación da enerxía xerada nos parques eólicos de Álabe-Lomba e Álabe-Ventoada.</p>
<p>c) Características técnicas principais:</p>
<p>1. Liña aérea de alta tensión a 132 kV para interconexión das subestacións eléctricas dos parques eólicos Álabe-Lomba e Álabe-Ventoada, de 1.598 m de lonxitude, composta por un circuíto con un conductor por fase LA-180 sobre apoios metálicos de celosía.</p>
<p>2. Urxente ocupación.</p>
<p>O beneficiario, ó amparo do título IX da Lei 54/1997, do 27 de novembro, do sector eléctrico, solicita, así mesmo, a declaración de utilidade pública das instalacións incluídas neste proxecto, que, segundo o sinalado no artigo 54 da devandita lei, levará implícita en todo caso a necesidade de ocupación dos bens ou de adquisición dos dereitos afectados e implicará a urxente ocupación para os efectos do artigo 52 da lei de expropiación forzosa. Polo tanto, esta resolución de información pública, na que se relacionan tódolos bens e dereitos afecados pola urxente ocupación, realízase tamén para os efectos previstos no citado título IX da Lei 54/1997 e, no que non se opoñan a ela, nos artigos 10, 16 e 31.5º do Decreto 2619/1966, do 20 de outubro, polo que se aproba o regulamento da Lei sobre expropiación forzosa e sancións en materia de instalacións eléctricas.</p>
<p>3. Alegacións.</p>
<p>O que se fai público para que poida examinarse o proxecto de instalacións nesta delegación provincial (edificio administrativo, Ronda Muralla 70, Lugo), e formula-las reclamacións, por duplicado, que se consideren oportunas durante o prazo de trinta días. Igualmente, os interesados poderán formular, se é o caso, e no mesmo prazo, alegacións por escrito que farán en relación co disposto nos artigos 25 e 26 do Decreto 2619/1966, podendo corrixi-los erros que se encontren ó relaciona-los bens afectados ata o mesmo momento do levantamento das actas previas.</p>
<p>Esta publicación realízase igualmente para os efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación, e así dirixirlle ó Ministerio Fiscal as dilixencias que se produzan, de conformidade co artigo 5 da Lei de expropiación forzosa, do 16 de decembro de 1954.</p>
<p>Lugo, 3 de xaneiro de 2001.</p>
<p>Jesús Bendaña Suárez</p>
<p>Delegado provincial de Lugo</p>
<p>L.A.T. 132 kV Sub. Lomba-Sub. Ventoada</p>
<p>Termo municipal de Muras</p>
<table><tbody><tr><td></td></tr>
<tr><td>Datos do proxecto</td><td>Datos catastrais</td><td></td></tr>
<tr><td></td></tr>
<tr><td>Parcela</td><td>Apoio</td><td>Apoio
ramal</td><td>Superficie
apoio
(m)</td><td>Voo
(m.l.)</td><td>Servidume
permanente
(m)</td><td>Ocupación
temporal
(m)</td><td>Polígono</td><td>Parcela</td><td>Propietario</td><td>Domicilio</td><td>Poboación</td><td>Natureza</td></tr>
<tr><td></td></tr>
</tbody></table>
<table><tbody><tr><td>1</td><td>1, 2, 3 e 4</td><td>0</td><td>108</td><td>931</td><td>28.150</td><td>28.150</td><td>0</td><td></td><td>M.V.M.C. da Balsa. Pte.: José Trastoy Reigosa</td><td>A Fonqueixeira-A Balsa C.P. 27836</td><td>Muras</td><td>Ma-Mb</td></tr>
<tr><td></td></tr></tbody></table>

