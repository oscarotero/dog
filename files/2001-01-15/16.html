---
date: '2001-01-15'
id: 11AA
page: 614
number: 10
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 29 de decembro de 2000, da Dirección Xeral da Función Pública,
  pola que se fan públicas as listas para a cobertura, con carácter temporal,
  mediante o nomeamento de persoal interino, de postos de traballo reservados a
  funcionarios, reguladas no Decreto 89/1997, do 10 de abril, e correspondentes
  ó corpo auxiliar da Xunta de Galicia (grupo D), lista B.
range: Resolución
url: 'https://www.xunta.gal/dog/Publicados/2001/20010115/Anuncio11AA_gl.html'
---
<p>Rematado o prazo fixado pola Resolución do 7 de xullo de 2000, da Dirección Xeral da Función Pública (DOG nº 138, do 17 de xullo), de presentación de solicitudes para a elaboración das listas reguladas no Decreto 89/1997, do 10 de abril; elaboradas as citadas listas pola comisión permanente de selección para postos reservados a funcionarios e relativas ó corpo auxiliar da Xunta de Galicia (grupo D), lista B.</p>
<p>Efectuada proposta pola citada comisión na correspondente sesión, unha vez elevada esta e de conformidade co establecido na base 6.2º da citada resolución, esta dirección xeral</p>
<p>RESOLVE:</p>
<p>Primeiro.-Facer públicas as relacións de solicitantes para a cobertura, con carácter temporal mediante o nomeamento de persoal interino, de postos de traballo reservados a funcionarios do corpo auxiliar da Xunta de Galicia (grupo D), lista B, de conformidade co disposto no artigo 4.3º do Decreto 89/1997, do 10 de abril, e na base 2ª da Resolución do 7 de xullo de 2000, a comisión permanente establece o número máximo de aspirantes admitidos para este corpo naqueles que teñan unha puntuación</p>
<p>igual ou superior a 2 puntos. As ditas listas están expostas da forma que seguidamente se indica:</p>
<p>Anexo I: figuran os solicitantes incluídos nas listas.</p>
<p>Anexo II: figuran os solicitantes excluídos con expresión da causa de exclusión.</p>
<p>Anexo III: figuran os solicitantes que, en aplicación do previsto no artigo 4.3º do Decreto 89/1997, do 10 de abril, e na base 2ª da Resolución do 7 de xullo de 2000, da Dirección Xeral da Función Pública, non están admitidos.</p>
<p>Segundo.-Os citados anexos atoparanse expostos nos taboleiros de anuncios da Consellería da Presidencia e Administración Pública e nos das súas delegacións provinciais, no da Delegación Territorial da Consellería de Pesca, Marisqueo e Acuicultura en Vigo e nas oficinas comarcais da Xunta de Galicia.</p>
<p>Para efectos de información, o teléfono de contacto é o 902 12 00 12 en horarios das 9 ás 14 horas, de luns a venres, e das 9 ás 4 horas os sábados.</p>
<p>Terceiro.-Os interesados disporán dun prazo de 10 días para a corrección de erros e, se é o caso, formula-las oportunas alegacións, que se dirixirán á Comisión Permanente de Selección de Persoal para a cobertura de postos de traballo reservados a funcionarios (Dirección Xeral da Función Pública, Consellería da Presidencia e Administración Pública, edificios administrativos San Caetano, s/n, Santiago de Compostela).</p>
<p>Unha vez transcorrido o prazo citado con anterioridade, se é o caso, levaranse a efecto as emendas e comprobacións procedentes, do que se dará oportuna publicidade.</p>
<p>Cuarto.-Os solicitantes que figuran admitidos no anexo I (lista B), estarán obrigados, no prazo de 10 días hábiles contados a partir do día seguinte ó da publicación no Diario Oficial de Galicia das listas provisionais, a lle remitir á Dirección Xeral da Función Pública o xustificante de aboamento da taxa que a continuación se expresa:</p>
<p>Grupo D: 4.700 pesetas.</p>
<p>Os que non o fixesen no prazo sinalado serán excluídos automaticamente das listas.</p>
<p>Estarán exentos do aboamento das taxas por dereito de inscrición no corpo correspondente os que foron admitidos no último proceso selectivo para o ingreso ó mesmo corpo, de acordo coa base 3ª da resolución da Dirección Xeral da Función Pública do 7 de xullo de 2000.</p>
<p>Así mesmo, gozarán da exención desta taxa as persoas con discapacidade igual ou superior ó 33%, logo de xustificación documental.</p>
<p>Santiago de Compostela, 29 de decembro de 2000.</p>
<p>Joaquín López-Rúa Soler</p>
<p>Director xeral da Función Pública</p>

