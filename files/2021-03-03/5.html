---
date: '2021-03-03'
id: G0597-250221-0002
page: 12742
number: 42
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 22 febreiro de 2021, do tribunal designado para xulgar o proceso
  selectivo extraordinario de consolidación para o ingreso na categoría 020 do
  grupo II, terapeuta ocupacional, do persoal laboral fixo da Xunta de Galicia,
  convocado pola Orde do 4 de novembro de 2019 pola que se fai pública a data, a
  hora e o lugar da realización do primeiro exercicio do proceso selectivo.
range: Resolución
url: >-
  https://www.xunta.gal/dog/Publicados/2021/20210303/AnuncioG0597-250221-0002_gl.html
---
<p>En sesión que tivo lugar o 22 de febreiro de 2021, o tribunal nomeado pola Orde do 30 de setembro de 2020 (DOG núm. 201, do 5 de outubro) para cualificar o proceso selectivo extraordinario de consolidación para o ingreso na categoría 020 do grupo II, terapeuta ocupacional, do persoal laboral fixo da Xunta de Galicia, convocado pola Orde do 4 de novembro de 2019 (DOG núm. 213, do 8 de novembro), acordou, de conformidade co disposto na base II.1.2.6. da convocatoria, que o primeiro exercicio da oposición terá lugar o 14 de marzo de 2021, en chamamento único que se iniciará ás 9.00 horas, no pavillón nº 2 do recinto da Feira Internacional de Galicia en Silleda.</p>
    <p>Os/as aspirantes deberán ir provistos de DNI ou de documento fidedigno acreditativo da súa identidade, a xuízo do tribunal, e lapis do número 2 e goma.</p>
    <p>Non se permitirá o acceso ás aulas en que se realice o exercicio con teléfonos móbiles, axendas electrónicas, reloxos intelixentes ou calquera outro material ou instrumento de que se poida valer o/a aspirante para auxiliarse na realización do exercicio. Non se habilitará ningún servizo de recollida de móbiles. </p>
    <p>Santiago de Compostela, 22 de febreiro de 2021</p>
    <footer><p>Felipe Calvo García<br>Presidente do tribunal</p></footer>

