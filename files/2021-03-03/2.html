---
date: '2021-03-03'
id: G0598-240221-0001
page: 12715
number: 42
agency: 'Consellería de Cultura, Educación e Universidade'
section: III. Outras disposicións.
title: >-
  ORDE do 23 de febreiro de 2021 pola que se fixan os prezos privados para a
  venda ao público de diversas publicacións.
range: Orde
url: >-
  https://www.xunta.gal/dog/Publicados/2021/20210303/AnuncioG0598-240221-0001_gl.html
---
<p>O artigo 50 da Lei 6/2003, do 9 de decembro, de taxas, prezos e exaccións reguladoras da Comunidade Autónoma de Galicia, dispón que son prezos privados as contraprestacións que obteñan os suxeitos a que se refire o artigo 3 desta lei pola prestación de servizos ou a realización de actividades efectuadas en réxime de dereito privado cando, prestando tamén tales servizos ou actividades o sector privado, sexan de solicitude voluntaria por parte dos administrados.</p>
    <p>Así mesmo, o artigo 51 da referida lei establece que os prezos privados serán fixados polas consellerías correspondentes, logo de informe favorable da de Economía e Facenda, atendendo ás condicións e circunstancias do mercado en que operen, sen prexuízo de que excepcionalmente se poidan aplicar subvencións reguladoras. Para estes efectos, a consellería correspondente remitirá á de Economía e Facenda o proxecto normativo xunto coa memoria económica en que se xustifiquen os aspectos anteriores. A norma que fixe estes prezos deberá ser publicada no <em>Diario Oficial de Galicia</em>.</p>
    <p>Na súa virtude, vista a proposta formulada pola Consellería de Cultura, Educación e Universidade e logo do informe favorable da Consellería de Facenda, esta consellería</p>
    <h2>DISPÓN:</h2>
    <p>Artigo único</p>
    <p>1. Quedan aprobados os prezos privados de venda ao público das publicacións editadas pola Consellería de Cultura, Educación e Universidade que se relacionan no anexo.</p>
    <p>2. Estes prezos entenderanse co IVE incluído.</p>
    <p>Disposición derradeira única</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 23 de febreiro de 2021</p>
    <footer><p>Román Rodríguez González<br>Conselleiro de Cultura, Educación e Universidade</p></footer>
    <h2>ANEXO</h2>
    <p>– Envíame unha postal: Negativos de García Garrabella no Arquivo Histórico Provincial de Lugo. 15 €.</p>
    <p>– Vestir épocas 1860-1960: A colección Ana González-Moro no Museo de Belas Artes da Coruña-La colección Ana González-Moro en el Museo de Belas Artes de A Coruña. Outubro 2020/marzo 2021. 45 €.</p>
    <p>– Dicionario de termos literarios (i-m). 44,55 €.</p>
    <p>– O cacique. Leopoldo Rojo Iglesias. 24 €.</p>
    <p>– Luísa Villalta. As palabras ingrávidas. 24,38 €.</p>
    <p>– Cadernos Ramón Piñeiro (XLI). Restauración da memoria histórica e das formas tradicionais. Isaac Díaz Pardo: entrevistas. 17,61 €.</p>
    <p>– Cadernos Ramón Piñeiro (XLII). Dentro de Nós mesmo e a rente ou ao redor. 23,21 €.</p>
    <p>– O charco de Ulises. 9,50 €.</p>
    <p>– Cadernos Ramón Piñeiro (XLIII). Santiago Montero Díaz e Manuel Rodrigues Lapa: cartas a Carvalho Calero. 19,91 €.</p>
    <p>– Narradores ocasionais de comezos do século XX (1901-1916). 23,47 €.</p>
    <p>– Céltica. Caderno de Estudos Galaico-Portugueses. Porto (1960-1961). 25,56 €.</p>

