---
date: '2021-03-03'
id: L236-190221-0002
page: 12839
number: 42
agency: Concello de Oia
section: VI. Anuncios. b) Administración local.
title: EDICTO de execución subsidiaria de limpeza de leiras en risco de incendio.
range: Anuncio
url: >-
  https://www.xunta.gal/dog/Publicados/2021/20210303/AnuncioL236-190221-0002_gl.html
---
<p>Execución subsidiaria de limpeza de leiras en risco de incendio, ao abeiro do previsto no artigo 22 da Lei 3/2007, por incumprimento dos titulares ou por descoñecemento deste.</p>
    <p>Vistos os expedientes tramitados, que se mencionan máis adiante, para lograr a limpeza de leiras invadidas por maleza con risco de incendio, situadas nas faixas de protección establecidas pola Lei de prevención de incendios de Galicia.</p>
    <p>Visto que en todos os expedientes referidos foi ordenada a limpeza de leiras e se notifiou a obriga aos responsables, onde eran coñecidos por esta Administración, ou ben, publicándose a orde, en cumprimento do previsto no artigo 22 da Lei 3/2007, no DOG do e no BOE, en caso de titulares ou enderezos descoñecidos, co fin de poder continuar o procedemento previsto para a efectiva protección das faixas.</p>
    <p>Visto, ademais, que o concello e Oia ten en trámite un convenio asinado con Seaga polo que encarga a este organismo da Xunta de Galicia a limpeza efectiva de moitas parcelas que están en situación de risco de incendio e para as cales non foi posible conseguir a limpeza polos seus titulares, ben porque non se coñecen ou ben por incumprimento.</p>
    <p>Considerando que resulta obrigatorio, chegados a este punto, acordar a execución subsidiaria polo Concello, que este encargará, pola súa vez a Seaga, e que resulta necesario formalizar tamén a liquidación provisional dos custos que terán esas limpezas.</p>
    <p>De acordo co previsto nos artigos 21 e seguintes da Lei 3/2007, de prevención de incendios de Galicia, 135 e seguintes da Lei 2/2016, do solo de Galicia, e 21.1 da Lei 7/1985, do 2 de abril, reguladora das bases do réxime local,</p>
    <h2>RESOLVO:</h2>
    <p>Primeiro. Incoar expediente para a execución subsidiaria das ordes de execución impostas por decreto de Alcaldía nos expedientes que logo se refiren, contra os titulares que tamén se indican, respecto das parcelas identificadas na táboa que segue:</p>

