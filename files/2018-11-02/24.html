---
date: '2018-11-02'
id: G2410-111018-0002
page: 47861
number: 209
agency: Xulgado do Social número 1 de Santiago de Compostela
section: V. Administración de xustiza.
title: EDICTO (ETNX 84/2018).
range: Edicto
url: >-
  https://www.xunta.gal/dog/Publicados/2018/20181102/AnuncioG2410-111018-0002_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento de execución de títulos non xudiciais 84/2018 deste xulgado do social, seguido por instancia de Federico Li Volsi contra Esugani, S.L. e o Fogasa, se ditou a seguinte resolución:</p>
    <p>«Dilixencia de ordenación.</p>
    <p>Letrada da Administración de xustiza: María Teresa Vázquez Abades.</p>
    <p>En Santiago de Compostela o dez de outubro de dous mil dezaoito.</p>
    <p>Queda pendente de satisfacer na presente executoria a suma de 1.800 euros de principal e 180 euros en concepto de xuros e custas e sen encontrar bens abondo e de conformidade ao artigo 276.1 da LXS, acordo:</p>
    <p>Dar audiencia a Federico Li Volsi e ao Fondo de Garantía Salarial para que no prazo máximo de quince días, insten o que no seu dereito conveña para a continuación da executoria designando en tal caso bens concretos do debedor sobre os que despachar execución.</p>
    <p>Notifíquese ás partes, facéndolles saber que en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados, e se é o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin, producirán plenos efectos e as notificacións neles intentadas sen efecto serán válidas ata tanto non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación. Mediante recurso de reposición a interpoñer ante quen dita esta resolución, no prazo de tres días hábiles seguintes ao da súa notificación con expresión da infracción que a xuízo do recorrente contén esta, sen que a interposición do recurso teña efectos suspensivos con respecto á resolución recorrida.</p>
    <p>A letrada da Administración de xustiza».</p>
    <p>E para que sirva de notificación en legal forma a Esugani, S.L., en ignorado paradoiro, expido o presente para a súa inserción no taboleiro de anuncios deste xulgado.</p>
    <p>Santiago de Compostela, 11 de outubro de 2018</p>
    <footer><p>A letrada da Administración de xustiza</p></footer>

