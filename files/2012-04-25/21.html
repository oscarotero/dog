---
date: '2012-04-25'
id: G2208-030412-14267
page: 15185
number: 79
agency: Xulgado de Primeira Instancia e Instrución número 1 de Betanzos
section: V. Administración de xustiza.
title: EDICTO (775/2010).
range: Edicto
url: >-
  https://www.xunta.gal/dog/Publicados/2012/20120425/AnuncioG2208-030412-14267_gl.html
---
<p>Nos autos de ordinario número 775/10, seguidos por instancia do procurador Manuel J. Pedreira del Río, en nome e representación de Banco Santander Central Hispano, contra Fenny Balbuena del Rosario, ditouse o 24.3.2011 sentenza que contén o encabezamento e parte dispositiva que literalmente din:</p>
    <p>«Xulgado de Primeira Instancia e Instrución número 1 de Betanzos.</p>
    <p>Sentenza: 40/2011.</p>
    <p>Procedemento ordinario 775/2010.</p>
    <p>Sentenza.</p>
    <p>Betanzos, 24 de marzo de 2011.</p>
    <p>Vistos por min, Miguel Ángel García Lastres, xuíz substituto do Xulgado de Primeira Instancia e Instrución número 1 desta cidade, os autos de xuízo ordinario número 775/2010, seguidos por instancia do Banco de Santander Central Hispano, representado polo procurador Sr. Pedreira e asistido do letrado Sr. Castro Díaz, contra Fenny Balbuena del Rosario, declarado en rebeldía procesual mediante dilixencia de ordenación do 11.2.2011, resultan os seguintes</p>
    <p>Resolvo que se estima a demanda interposta polo procurador Sr. Pedreira en nome e representación de Banco de Santander Central Hispano e, en consecuencia, condénase o demandado a que aboe á demandante a contía de doce mil cincuenta e cinco euros con cincuenta e sete céntimos (12.055,57 €) de principal máis os xuros de demora pactados ao 16,750% e xerados desde a data de peche da demanda, 2.11.2009, ata o completo pagamento do principal, con imposición ao demandado de todas as custas causadas.</p>
    <p>Notifíquese esta resolución ás partes, con indicación de que contra ela pode interpoñerse recurso de apelación para ante a Audiencia Provincial da Coruña, no prazo de cinco días hábiles contados desde o seguinte á súa notificación, que deberá prepararse ante este xulgado, por medio de escrito en que o apelante se limitará a citar a resolución apelada e a manifestar a súa vontade de interpoñer recurso con expresión dos pronunciamentos que impugna (artigo 457 LAC).</p>
    <p>Así por esta a miña sentenza, que será arquivada no libro de sentenzas deste xulgado, e da que se levará testemuño aos autos, definitivamente xulgando nesta instancia, pronúncioo, mándoo e asínoo. Miguel Ángel García Lastres, xuíz substituto do Xulgado de Primeira Instancia e Instrución número 1 de Betanzos. Asinado e rubricado.</p>
    <p>Publicación. A anterior sentenza leuna e publicouna o xuíz que a subscribe, estando celebrando audiencia pública no día da súa data, ante min a secretaria. Dou fe».</p>
    <p>E, en cumprimento do acordado, para a súa publicación no DOG e para que sirva de notificación en forma ao demandado rebelde Fenny Balbuena del Rosario, expídese este edicto.</p>
    <p>Betanzos, 10 de febreiro de 2012.</p>
    <footer><p>A secretaria</p></footer>

