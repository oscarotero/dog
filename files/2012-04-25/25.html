---
date: '2012-04-25'
id: G2347-030412-14395
page: 15193
number: 79
agency: Xulgado do Social número 4 da Coruña
section: V. Administración de xustiza.
title: EDICTO (13/2011).
range: Edicto
url: >-
  https://www.xunta.gal/dog/Publicados/2012/20120425/AnuncioG2347-030412-14395_gl.html
---
<p>Encarnación Mercedes Tubío Lariño, secretaria xudicial do Xulgado do Social número 4 da Coruña, dou fe certifico que neste xulgado se seguen autos número 13/2011 por instancia de Andrés Novo Garea contra Televisión de Galicia, S.A. – TVG, S.A., Vozdifusión Noticias, S.L., subrogada de Voz Audiovisual, S.A. e Vídeo Voz TV, S.A., Ader Recursos Humanos ETT, S.A., Productora Faro Lérez, S.L, Profeico Atlántico, S.L. e o Ministerio Fiscal, sobre despedimento, nos cales se ditou sentenza en data 22.12.2011, que copiada nos particulares necesarios di así:</p>
    <p>«Decisión que, estimando a demanda interposta por Andrés Novo Garea contra as empresas TVG, S.A. e Vozdifusión Noticias, S.L, debo declarar e declaro improcedente o despedimento efectuado ao demandante, e condeno a demandada TVG, S.A. a que, no prazo de cinco días desde a data da notificación da sentenza, opte entre a readmisión inmediata do demandante, nas mesmas condicións que posuía con anterioridade, ou o aboamento dunha indemnización de 18.976,01 euros máis, en ambos os dous casos, o aboamento dos salarios de tramitación desde a data do despedimento ata a notificación da presente resolución, que ascende a 99,15 euros diarios, con responsabilidade solidaria de Vozdifusión Noticias, S.L en canto ás consecuencias económicas do despedimento.</p>
    <p>Absólvense as demais demandadas.</p>
    <p>Notifíqueselles esta resolución ás partes, ás cales se fará saber que contra esta só cabe recurso de suplicación ante o Tribunal Superior de Xustiza de Galicia, que se deberá anunciar ante este xulgado no prazo de cinco días contados a partir da notificación desta sentenza, e no propio termo se o recorrente non goza do beneficio de xustiza gratuíta, deberá ao anunciar o recurso entregar xustificante acreditativo de ter consignado a cantidade obxecto de condena na conta de depósitos e consignacións que este xulgado ten aberta no Banesto desta cidade no número de conta 0030 1846 42 0005001274.</p>
    <p>E igualmente deberá no momento de interpor o recurso consignar a suma de 150 euros en concepto de depósito especial para recorrer na conta 1534000064001311.</p>
    <p>Así, por esta a miña sentenza, definitivamente xulgando en primeira instancia, o pronuncio, mando e asino».</p>
    <p>E para que conste, para os efectos da súa publicación no Diario Oficial de Galicia co fin de que sirva de notificación en forma á empresa Productora Faro Lérez, S.L., expido e asino este edicto.</p>
    <p>A Coruña, 3 de abril de 2012.</p>
    <footer><p>O secretario xudicial</p></footer>

