---
date: '2017-10-31'
id: G0424-111017-0002
page: 50671
number: 207
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 10 de outubro de 2017, da Xefatura Territorial de Lugo, pola que
  se somete a información pública a petición de autorización administrativa
  previa e de construción dunha instalación eléctrica no concello de Monforte de
  Lemos (expediente IN407A 2017/92-2, 8566 AT).
range: Resolución
url: >-
  https://www.xunta.gal/dog/Publicados/2017/20171031/AnuncioG0424-111017-0002_gl.html
---
<p>Para os efectos previstos na Lei 24/2013, do 26 de decembro (BOE núm. 310, do 27 de decembro), do sector eléctrico, e no título VII do Real decreto 1955/2000, do 1 de decembro (BOE núm. 310, do 27 de decembro), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa previa e de construción da instalación eléctrica que se describe:</p>
    <p>Solicitante: Unión Fenosa Distribución, S.A.</p>
    <p>Domicilio social: A Batundeira, 2, Velle, Ourense.</p>
    <p>Denominación: reforma CT Fabeiro 27C313.</p>
    <p>Situación: concello de Monforte de Lemos.</p>
    <p>Características técnicas: </p>
    <p>1. Substitución do transformador actual por un novo transformador de idéntica potencia 400 kVA e relación de transformación 20.000/400 V.</p>
    <p>2. Desmontaxe das celas de media tensión convencionais existentes e instalación de novo bloque de celas compactas (2L+1P), composto por dúas celas de liña e unha cela de protección, que constarán de illamento en hexafluoruro de xofre (SF<span class="dog-subindice">6</span>). As celas de liña empregaranse para a entrada ao CT da liña de media tensión existente MOF805 (Peares 5) e para a saída do dito CT da liña MOF806 (Circunvalación Norte 6). Esta última cela será telecontrolada mediante o sistema GPRS.</p>
    <p>3. Instalación de novos pararraios autoválvulas á chegada da liña de media tensión existente MOF805 (Peares 5), na fachada posterior do CT existente Fabeiro (27C313); a partir das ditas autoválvulas proxéctase condutor tipo RHZ1-20L con illamento de polietileno reticulado tipo XLPE, encostado á parede interior do CT, para efectuar entrada na cela de liña correspondente á posición MOF805.</p>
    <p>4. Instalación de novos condutores para a conexión entre as celas de media tensión proxectadas e o transformador proxectado.</p>
    <p>5. Substitución do cadro de baixa tensión existente por un novo cadro tipo AC4-1600.</p>
    <p>6. Acondicionamento do edificio non prefabricado de obra civil existente: cambio de cristais rotos en vidreiras existentes, limpeza do tellado e selado do pasamuros.</p>
    <p>Todas aquelas persoas ou entidades que se consideren afectadas poderán examinar o proxecto e presentar as súas alegacións, nesta xefatura territorial, sita na rolda da Muralla, nº 70, baixo 2, Lugo, no prazo de vinte días a partir do seguinte ao da última publicación desta resolución.</p>
    <p>Lugo, 10 de outubro de 2017</p>
    <footer><p>Pilar Fernández López<br>Xefa territorial de Lugo</p></footer>

