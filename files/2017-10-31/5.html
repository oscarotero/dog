---
date: '2017-10-31'
id: O10-231017-0001
page: 50608
number: 207
agency: Consello de Contas de Galicia
section: III. Outras disposicións.
title: >-
  RESOLUCIÓN do 19 de outubro de 2017 pola que se ordena a publicación do Acordo
  do Pleno do 16 de outubro de 2017 que modifica un ficheiro de datos de
  carácter persoal.
range: Resolución
url: >-
  https://www.xunta.gal/dog/Publicados/2017/20171031/AnuncioO10-231017-0001_gl.html
---
<p>En virtude das competencias que me corresponden conforme o artigo 10 do Regulamento de réxime interior do Consello de Contas, </p>
    <h2>RESOLVO:</h2>
    <p>Facer público o Acordo do Pleno do Consello de Contas de Galicia do 16 de outubro de 2017, polo que se aproba a modificación dun ficheiro de datos de carácter persoal, así como a súa publicación no Diario Oficial de Galicia, para a súa posterior inscrición no Rexistro da Axencia Española de Protección de Datos.</p>
    <p>Acordo do 16 de outubro do Pleno do Consello de Contas de Galicia polo que se aproba a modificación dun ficheiro de datos de carácter persoal.</p>
    <p>O artigo 20 da Lei orgánica 15/1999, do 13 de decembro, de protección de datos de carácter persoal, establece que a creación, modificación e supresión dos ficheiros das administracións públicas só poderán facerse por medio de disposición xeral publicada no diario oficial correspondente.</p>
    <p>Faise preciso modificar o ficheiro de datos Xestión económica e contratación administrativa co fin de adecuar a estrutura básica de datos á finalidade e usos previstos do ficheiro.</p>
    <p>No exercicio das competencias que ten atribuído polo artigo 7.3.b) da Lei 6/1985, do Consello de Contas, o Pleno, na súa reunión do día 16 de outubro de 2017,</p>
    <h2>ACORDA:</h2>
    <p>Primeiro. Obxecto</p>
    <p>Modifícase o ficheiro de datos de carácter persoal Xestión económica e contratación, creado por Acordo do Consello de Contas do 3 de xullo de 2017 (DOG núm. 141, do 26 de xullo), na epígrafe «Estrutura de datos».</p>
    <p>Segundo. Contido</p>
    <p>O ficheiro que se recolle no anexo deste acordo contén toda a información exixida no artigo 20.2 da Lei orgánica 15/1999, do 13 de decembro, de protección de datos de carácter persoal, e no artigo 54 do Real decreto 1720/2007, do 21 de decembro, para as disposicións de creación de ficheiros.</p>
    <p>Terceiro. Inscrición</p>
    <p>En cumprimento do artigo 55 do Regulamento de desenvolvemento da Lei 15/1999, o ficheiro será notificado para a súa inscrición no Rexistro Xeral de Protección de Datos no prazo de trinta días desde a publicación deste acordo do Pleno no Diario Oficial de Galicia.</p>
    <p>Cuarto. Entrada en vigor</p>
    <p>Este acordo entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 19 de outubro de 2017</p>
    <footer><p>José Antonio Redondo López<br>Conselleiro maior do Consello de Contas de Galicia</p></footer>
    <h2>ANEXO </h2>
    <p>Ficheiros que se modifican:</p>
    <p>Xestión económica e contratación administrativa.</p>
    <p>Nome do ficheiro: Xestión económica e contratación administrativa. </p>
    <p>Finalidade e usos previstos: Xestión económica, orzamentaria e contable; xestión das relacións de contratación e relación de persoas físicas ou xurídicas con quen o Consello de Contas de Galicia mantén relacións contractuais.</p>
    <p>Colectivo afectado: persoas físicas que aparecen na xestión contable e orzamentaria do Consello de Contas de Galicia.</p>
    <p>Procedemento de recollida de datos: o propio interesado ou o seu representante legal.</p>
    <p>Estrutura básica do ficheiro: DNI/NIF; enderezo; teléfono; nome e apelidos; número da Seguridade Social; datos contables; datos académicos e profesionais; datos de detalles de emprego; transaccións de bens e servizos.</p>
    <p>Cesión dos datos: AEAT.</p>
    <p>Responsable do ficheiro: Secretaría Xeral.</p>
    <p>Lugar do exercicio do dereito de acceso, rectificación, cancelación ou oposición: Secretaría Xeral do Consello de Contas, rúa Domingo Fontán nº 7, 15771 Santiago de Compostela.</p>
    <p>Nivel de medidas de seguridade: básico.</p>
    <p>Sistema de tratamento: mixto.</p>

