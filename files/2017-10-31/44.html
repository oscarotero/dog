---
date: '2017-10-31'
id: C3K1-251017-0006
page: 50680
number: 207
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 17 de outubro de 2017, da Dirección Xeral de Saúde Pública, pola que
  se notifica a resolución do expediente sancionador 2017025AL-PO por infracción
  en materia sanitaria.
range: Cédula
url: >-
  https://www.xunta.gal/dog/Publicados/2017/20171031/AnuncioC3K1-251017-0006_gl.html
---
<p>Con data do 7 de setembro de 2017, o director xeral de Saúde Pública ditou resolución do expediente sancionador 2017025AL-PO, incoado na Xefatura Territorial de Pontevedra á entidade Nago Fish, S.L.</p>
    <p>Intentada a notificación desta resolución segundo o disposto no artigo 42.2 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), e non sendo posible a súa práctica, por medio desta cédula e ao abeiro do disposto no artigo 44 da dita lei, notifícase á entidade Nago Fish, S.L. o contido da resolución que figura como anexo para que poida ter coñecemento del.</p>
    <p>Así mesmo, fáiselle saber o dereito que a asiste ao abeiro do disposto no artigo 121.1 da Lei 39/2015, para interpor recurso de alzada, ante o conselleiro de Sanidade, no prazo dun mes contado desde o día seguinte ao da publicación desta cédula, segundo establece o artigo 122 da mesma lei, lembrándolle o seu dereito a consultar o expediente, depositado nas dependencias da Dirección Xeral de Saúde Pública, sita en San Lázaro, s/n, Santiago de Compostela, e a obter, de ser o caso, copia del, segundo o previsto no artigo 53.1.a) da citada Lei 39/2015, do 1 de outubro.</p>
    <p>De acordo co establecido no artigo 62.2 da Lei 58/2003, do 17 de decembro, xeral tributaria, o prazo de ingreso en período voluntario realizarase: 1) se a notificación se realiza entre os días 1 e 15 do mes, desde a data da notificación ata o día 20 do mes posterior ou, se este non é hábil, ata o inmediato hábil seguinte e, 2) se a notificación se realiza entre os días 16 e último do mes, desde a data da notificación ata o día 5 do segundo mes posterior ou o inmediato hábil seguinte; todo iso mediante ingreso que deberá efectuar en calquera oficina de Abanca, do BBVA, transacción 1316, NIF S1511001H, do Santander ou<br>http://www.cixtec.es/conselleria, empregando os impresos normalizados que lle serán facilitados nas dependencias desta dirección xeral. O pagamento voluntario porá fin ao expediente.</p>
    <p>Esta cédula expídese para que conste e lle sirva de notificación á interesada, en cumprimento do disposto no artigo 44 da citada Lei 39/2015. Así mesmo, faise constar que a eficacia da notificación quedará supeditada á súa publicación no taboleiro de edictos único (TEU) do <em>Boletín Oficial del Estado</em> (BOE).</p>
    <p>Santiago de Compostela, 17 de outubro de 2017</p>
    <footer><p>Andrés Paz-Ares Rodríguez<br>Director xeral de Saúde Pública</p></footer>
    <h2>ANEXO</h2>
    <p>Número de expediente: 2017025AL-PO.</p>
    <p>Interesada: Nago Fish, S.L.</p>
    <p>Documento de identificación: B27827203.</p>
    <p>Último enderezo coñecido: Porto Pesqueiro, Lonxa de Altura, almacén 14, 36202 Vigo.</p>
    <p>Feito imputado: infracción da lexislación aplicable en materia de seguridade alimentaria.</p>
    <p>Tipificación: grave.</p>
    <p>Sanción imposta: seis mil douscentos un euros (6.201,00 €).</p>

