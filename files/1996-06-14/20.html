---
date: '1996-06-14'
id: 76A6
page: 5886
number: 117
agency: >-
  XULGADO DE PRIMEIRA INSTANCIA E INSTRUCCIÓN NÚMERO CINCO DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto de poxa (271/1995).
range: Edicto
url: 'https://www.xunta.gal/dog/Publicados/1996/19960614/Anuncio76A6_gl.html'
---
<p>Ángel Pantín Reigada, maxistrado-xuíz do Xulgado de Primeira Instancia e Instrucción número cinco de Santiago de Compostela, fai saber que neste xulgado se segue procedemento especial sumario do artigo 131 da Lei hipotecaria, co número 271/1995, promovido pola Caixa de Aforros Municipal de Vigo, contra José Manuel Iglesias González e Eva Lourido Pérez, nos que, por resolución desta data, se acordou sacar a poxa pública o inmoble que se describe ó final; o remate terá lugar na sala de audiencia deste xulgado, na forma seguinte:</p>
<p>En primeira poxa o día 23 de xullo próximo e 11 horas da mañá, servindo de tipo o pactado na escritura de hipoteca, que ascende á suma de 4.392.000 ptas.</p>
<p>En segunda poxa, caso de non quedaren rematados os bens na primeira, o día 24 de setembro próximo e 11 horas da mañá, coa rebaixa do 25% do tipo da primeira.</p>
<p>En terceira poxa, se non se remataron en ningunha das anteriores, o día 22 de outubro próximo e 11 horas da mañá, con tódalas demais condicións da segunda, pero sen suxeición a tipo.</p>
<p>Condicións da poxa:</p>
<p>1. Non se admitirán ofertas que non cubran o tipo da poxa, en primeira nin en segunda; o remate poderase facer en calidade de ceder a terceiros.</p>
<p>2. Os que desexan tomar parte na poxa, a excepción do acredor executante, deberán consignar previamente na conta de consignacións deste xulgado no Banco Bilbao Vizcaya, nº de conta 1.592-18-271-95 o vinte por cento do tipo expresado, requisito sen o cal no serán admitidos a licitación.</p>
<p>3. Os autos e a certificación do rexistro a que se refire a regra cuarta do artigo 131 da Lei hipotecaria, están de manifesto en secretaría, entendéndose que todo licitador acepta como bastante a titulación, e que as cargas ou gravames anteriores e os preferentes -se os houber- ó crédito do demandante continuarán subsistentes, entendéndose que o rematante os acepta e queda subrogado na responsabilidade deles, sen destinarse á súa extinción o prezo do remate.</p>
<p>Bens obxecto da poxa:</p>
<p>-Casa sen número de planta baixa, sita no municipio de Teo, lugar e parroquia de Vilariño, construída con madeira revestida de cemento e ladrillo, con armazón de ferro, sobre piares de 50 cm de altura e cuberta de uralita especial, para vivenda unifamiliar con terreo unido ó seu arredor e outros de forma triangular, con base de cinco metros, fronte ó ángulo sureste, separado pola pista que logo se dirá, duns dezaoito metros cadrados de superficie, entre un camiño e o terreo a viña de José María Cebeiro Sinde. Forma un só predio ou unidade territorial no sitio de Monte da Revolta, que ocupa a superficie de catrocentos setenta e un metros e trinta e sete decímetros cadrados, da que corresponde á casa a de corenta e nove metros cadrados, e limita: norte: de herdeiros de Matías Iglesias, sur, a nova pista contruída polo Servicio de Concentración Parcelaria; leste, viña de José María Cebeiro Sinde; oeste, saídos pertencentes á Escola de Vilariño. Inscrita no Rexistro da Propiedade de </p>
<p>Padrón no tomo 526, libro 169 de Teo, folio 32 Vto., predio nº 17.334.</p>
<p>Sirva esta publicación de notificación ós demandados para o caso de non seren achados no domicilio pactado na escritura de constitución de hipoteca.</p>
<p>Dado en Santiago de Compostela, o vintetrés de maio de mil novecentos noventa e seis.</p>
<p>O maxistrado-xuíz</p>
<p>Rubricado</p>
<p>O secretario</p>
<p>Rubricado</p>
<p>4037</p>

