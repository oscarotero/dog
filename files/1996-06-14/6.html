---
date: '1996-06-14'
id: '7666'
page: 5868
number: 117
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 15 de abril de 1996, da Delegación Provincial de Lugo, pola que
  se dispón a inscrición no rexistro e publicación no Diario Oficial de Galicia
  do acordo da comisión paritaria do convenio colectivo para a empresa Eurolimp,
  S.A. (referente ó centro de traballo Hospital da Costa Burela).
range: Resolución
url: 'https://www.xunta.gal/dog/Publicados/1996/19960614/Anuncio7666_gl.html'
---
<p>Visto o acordo asinado o 18 de marzo de 1996 pola comisión paritaria do convenio colectivo para a empresa Eurolimp, S.A.(referente ó centro de traballo Hospital da Costa Burela) (código 2700710), mediante o que se veñen a rectificar erros observados na redacción do dito convenio, e de conformidade co disposto no artigo 90 apartados 2 e 3 do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, e no Real decreto 1040/1981, do 22 de maio, sobre rexistro e depósito de convenios colectivos de traballo. Esta delegacion provincial,</p>
<p>ACORDA:</p>
<p>Primeiro.-Ordena-la inscrición do citado acordo no rexistro de convenios desta delegación, así como o seu depósito.</p>
<p>Segundo.-Remiti-lo texto do mentado acordo á Dirección Xeral de Relacións Laborais da Xunta de Galicia.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Lugo, 15 de abril de 1996.</p>
<p>Manuel Bande Díaz</p>
<p>Delegado provincial de Lugo</p>
<p>Acta de sesión da comisión paritaria</p>
<p>Burela, 18 de marzo de 1996.</p>
<p>Reúnese ás 12 horas da mañá a comisión paritaria do convenio colectivo do persoal de limpeza do Hospital da Costa de Burela, publicado no DOG nº 14, de data 19-1-1996, e detéctanse no texto os seguintes erros:</p>
<p>1º. Empresa: persoal de limpeza do Hospital Comarcal da Costa de Burela.</p>
<p>2º. Título convenio: persoal de limpeza do Hospital Comarcal da Costa de Burela.</p>
<p>A citada comisión acorda por unanimidade a rectificación dos textos anteriores para a súa publicación no DOG polos seguintes textos:</p>
<p>1º. Empresa: Eurolimp, S.A. (referente ó centro de traballo Hospital da Costa Burela).</p>
<p>2º. Título convenio: convenio colectivo do servicio de limpeza do Hospital da Costa Burela.</p>
<p>Sen máis temas que tratar, levántase a sesión ás 13 horas, coas sinaturas dos componentes da mencionada comisión.</p>
<p>Rubricado</p>
<p>9602343</p>

