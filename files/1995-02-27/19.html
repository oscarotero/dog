---
date: '1995-02-27'
id: B4FA
page: 1
number: 40
agency: INSTITUTO GALEGO DA VIVENDA E SOLO
section: III. OUTRAS DISPOSICIÓNS
title: >-
  Resolución do 15 de febreiro de 1995 pola que se anuncia a apertura do prazo
  de presentación de solicitudes para acollerse ás medidas previstas no Decreto
  133/1994, do 13 de maio, de regularización de situacións de ocupantes e cambio
  de réxime nas vivendas de promoción pública.
range: Resolución
url: 'https://www.xunta.gal/dog/Publicados/1995/19950227/AnuncioB4FA_gl.html'
---
<p>De acordo co establecido no artigo 3 do Decreto 133/1994, do 13 de maio, as solicitudes de amortización anticipada de vivendas en acceso diferido, de regularización de ocupantes ou de cambio de réxime de arrendamento a compravenda presentaranse dentro do prazo e para os grupos ou expedientes de promoción que determine o director xeral do Instituto Galego da Vivenda e Solo.</p>
<p>En consecuencia</p>
<p>DISPOÑO:</p>
<p>Ábrese un período de 90 días naturais, contados a partir do seguinte ó da publicación deste anuncio no DOG para que os titulares ou os ocupantes reais dos grupos de vivendas de promoción pública que a continuación se relacionan presenten as solicitudes.</p>
<p>As solicitudes deberán presentarse no modelo normalizado que figura como anexo da presente resolución acompañado da documentación que se solicita en cada caso.</p>
<p>Para efectos de fixa-lo prezo de venda ó que se refire o artigo 5 do Decreto 133/1994, do 13 de maio, cando a data de cualificación definitiva sexa posterior á data de primeira ocupación tomarase esta última como data de referencia.</p>
<p>Santiago de Compostela, 15 de febreiro de 1995.</p>
<p>José Antonio Gil Sotres</p>
<p>Director xeral do Instituto Galego da Vivenda e</p>
<p>Solo</p>

