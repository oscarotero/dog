---
date: '1995-02-27'
id: B53E
page: 1
number: 40
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Cédula do 26 de decembro de 1994, do Servicio Provincial de Transportes de
  Pontevedra, pola que se notifican expedientes sancionadores incoados por
  infracción da normativa vixente en materia de transportes terrestres e
  devoltos polo servicio de correos por resultaren descoñecidos os seus
  destinatarios. (PO-02472-O-94 e dezaseis máis).
range: Cédula
url: 'https://www.xunta.gal/dog/Publicados/1995/19950227/AnuncioB53E_gl.html'
---
<p>Pola presente cédula notifícaselles ás denunciados, cos datos e últimos enderezos coñecidos que se sinalan no anexo, as resolucións sancionadoras, dictadas pola xefa do Servicio Provincial de Transportes de Pontevedra, facultada polo Decreto 70/1993, do 10 de marzo (DOG do 26 de marzo), recaídas nos expedientes que se citan no anexo.</p>
<p>Facéndolles sabe-lo dereito que os asiste para interpoñeren recurso ordinario ante o conselleiro de Política Territorial, Obras Públicas e Vivenda, no prazo de un mes contado a partir do día seguinte ó da publicación da presente cédula.</p>
<p>En caso de conformidade con estas resolucións deberán facer efectiva a multa mediante transferencia bancaria a favor do Tesouro de Facenda galega, conta restrinxida de recadación de multas e sancións número 311.500.007.9 de Caixa Galicia, oficina principal de Pontevedra.</p>
<p>E para que conste e lles sirva de notificación ós denunciados de descoñecidos domicilios, e en cumprimento do disposto no artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común (BOE nº 285, do 27 de novembro), expido, asino e selo a presente cédula en Pontevedra o 26 de decembro de 1994.</p>
<p>Mª Cruz Tomé Navas</p>
<p>Xefa do Servicio Provincial de Transportes de</p>
<p>Pontevedra</p>

