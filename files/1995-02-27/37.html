---
date: '1995-02-27'
id: B54E
page: 1
number: 40
agency: CONSELLERÍA DE EDUCACIÓN E ORDENACIÓN UNIVERSITARIA
section: VI. ANUNCIOS
title: >-
  Resolución do 16 de febreiro de 1995 pola que se anuncia, polo sistema de
  concurso de proxecto e obra, as obras dun centro de ensino secundario en Porto
  do Son (A Coruña).
range: Resolución
url: 'https://www.xunta.gal/dog/Publicados/1995/19950227/AnuncioB54E_gl.html'
---
<p>Esta consellería, unha vez cumpridos os trámites administrativos correspondentes, resolveu anunciar, polo sistema de concurso de procedemento aberto da obra que se cita:</p>
<p>-Centro de ensino secundario en Porto do Son. A Coruña.</p>
<p>-Orzamento de licitación: 348.065.242 ptas. (trescentos corenta e oito millóns sesenta e cinco mil duascentas corenta e dúas pesetas).</p>
<p>-Prazo de execución: 10 meses.</p>
<p>Clasificación requirida: grupo «C», categoría «F».</p>
<p>Exposición de proxectos.-Os proxectos e o prego de cláusulas administrativas particulares estarán de manifesto na Subdirección Xeral de Construccións, Equipamento e Servicios Educativos, Secretaría Xeral desta consellería, edificio administrativo 2, San Caetano, Santiago de Compostela, durante o prazo de presentación de proposicións das dez ás catorce horas. Os pregos de cláusulas administrativas particulares tamén se poderán examinar nas delegacións provinciais de Educación.</p>
<p>Prazo de presentación de proposicións.-Comezará o día seguinte ó da data de publicación da presente</p>
<p>resolución no BOE e rematará o día 20 de marzo de 1995 ás 14 horas.</p>
<p>Lugar de presentación de solicitudes.-No rexistro xeral desta consellería, edificio administrativo 2, San Caetano, Santiago de Compostela. En canto ás proposicións por correo, ateranse ó disposto na cláusula 8.1 do prego das administrativas particulares.</p>
<p>Documentación que presentarán os licitadores.-A especificada nas cláusulas 8.2, 8.3, 8.4 e 8.5 do prego das administrativas particulares.</p>
<p>Exame da documentación.-A mesa de contratación cualificará as documentacións presentadas e publicará a continuación, no taboleiro de anuncios desta consellería, o resultado da devandita cualificación, co fin de que se reparen, dentro do prazo que se indique, os defectos materiais observados na documentación.</p>
<p>Apertura de proposicións.-Será realizada pola mesa de contratación ás 12 horas do día 28 de marzo de 1995, na sala de xuntas desta consellería.</p>
<p>O importe deste anuncio correrá a cargo da empresa adxudicataria.</p>
<p>Santiago de Compostela, 16 de febreiro de 1995.</p>
<p>Juan J. Bértolo Cadenas</p>
<p>Secretario xeral da Consellería de Educación e</p>
<p>Ordenación Universitaria</p>

