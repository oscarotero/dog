---
date: '2021-08-10'
id: G0599-040821-0002
page: 40071
number: 152
agency: Consellería de Emprego e Igualdade
section: III. Outras disposicións.
title: >-
  CORRECCIÓN DE ERROS. Orde do 14 de xullo de 2021 pola que se establecen as
  bases reguladoras do Plan Galicia emprega de incentivos á contratación e á
  formación na empresa ordinaria, e se realiza a súa convocatoria para o ano
  2021 (códigos de procedemento TR342C e TR342A).
range: Corrección de orde
url: >-
  https://www.xunta.gal/dog/Publicados/2021/20210810/AnuncioG0599-040821-0002_gl.html
---
<p>Advertidos erros na citada orde, publicada no <em>Diario Oficial de Galicia</em> número 141, do luns 26 de xullo de 2021, procédese a efectuar as seguintes correccións:</p>
    <p>Na páxina 37928, no punto 3 do artigo 16, onde di: </p>
    <p>«Os beneficios establecidos á contratación nesta orde non poderán, en concorrencia con outras axudas públicas para a mesma finalidade, superar o 80 % do custo salarial dunha anualidade correspondente ao contrato que se subvenciona e deberán respectar os límites establecidos no Marco nacional temporal relativo ás medidas de axuda a empresas e autónomos, consistentes en subvencións directas, anticipos reembolsables, vantaxes fiscais, garantías de préstamos e bonificacións de tipos de xuro en préstamos destinadas a apoiar a economía no contexto do actual gromo da COVID-19, aprobado pola Decisión da Comisión Europea SA.56851 (2020/N), do 2 de abril de 2020) e as súas modificacións (Marco temporal)».</p>
    <p>debe dicir: </p>
    <p>«Os beneficios establecidos á contratación nesta orde non poderán, illadamente ou en concorrencia con outras axudas públicas para a mesma finalidade, superar o 80 % do custo salarial de dúas anualidades correspondente ao contrato que se subvenciona, no caso das contratacións indefinidas, ou o 80 % do custo salarial dunha anualidade correspondente ao contrato que se subvenciona, no caso das contratacións temporais, e deberán respectar os límites establecidos no Marco nacional temporal relativo ás medidas de axuda a empresas e autónomos, consistentes en subvencións directas, anticipos reembolsables, vantaxes fiscais, garantías de préstamos e bonificacións de tipos de xuro en préstamos destinadas a apoiar a economía no contexto do actual gromo da COVID-19, aprobado pola Decisión da Comisión Europea SA.56851 (2020/N), do 2 de abril de 2020) e as súas modificacións (Marco temporal)».</p>
    <p>Na páxina 37933, no punto 3 do artigo 22, onde di: </p>
    <p>«No suposto de transformacións de contratos temporais en indefinidos, serán subvencionables as transformacións de contratos temporais realizados con persoas mozas, mulleres e persoas con discapacidade ou en risco de exclusión social, sempre que o contrato temporal obxecto de transformación estivese vixente no momento da entrada en vigor desta orde de convocatoria».</p>
    <p>debe dicir: </p>
    <p>«No suposto de transformacións de contratos temporais en indefinidos, serán subvencionables as transformacións de contratos temporais realizados con persoas mozas, mulleres e persoas con discapacidade ou en risco de exclusión social, sempre que o contrato temporal obxecto de transformación estivese vixente con anterioridade á entrada en vigor desta orde de convocatoria».</p>

