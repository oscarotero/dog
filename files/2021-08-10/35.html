---
date: '2021-08-10'
id: G0426-270721-0002
page: 40137
number: 152
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 23 de xullo de 2021, da Xefatura Territorial de Lugo, polo que se
  fai pública a proposta dunha liña de deslindamento con propiedades
  particulares do monte veciñal en man común (MVMC) Foxas, Pedrouzos e Grañedos,
  na parroquia de San Vicente de Pías, concello de Lugo (expediente 7DES_2020).
range: Anuncio
url: >-
  https://www.xunta.gal/dog/Publicados/2021/20210810/AnuncioG0426-270721-0002_gl.html
---
<p>Para os efectos previstos no artigo 54 da Lei 7/2012, do 28 de xuño, de montes de Galicia, dáselle publicidade á proposta de deslindamento do MVMC Foxas, Pedrouzos e Grañedos con propiedades particulares, presentada pola comunidade de Pías o 14.10.2020 (con mellora da documentación o 15.6.2021).</p>
    <p>Con data do 12.7.2021 o Servizo de Montes de Lugo emitiu un informe favorable ao considerar que non existe menoscabo da integridade do MVMC.</p>
    <p>Contra a proposta de deslindamento, no prazo dun mes, que comezará a contar a partir do día seguinte ao da publicación deste anuncio no Diario Oficial de Galicia, as persoas interesadas poderán presentar ante a comunidade propietaria as alegacións e os títulos que acrediten a propiedade ou a posesión dos predios afectados.</p>
    <p>Durante este prazo, a documentación estará dispoñible no Servizo de Montes de Lugo, sito na rolda da Muralla, 70, baixo 2º, das 9.00 ás 14.00 horas, de luns a venres, para os efectos de coñecer integramente o contido da dita proposta. Para consultar a documentación, os interesados deberán pedir cita previa nos teléfonos 982 88 92 56 ou 982 29 45 32.</p>
    <p>Lugo, 23 de xullo de 2021</p>
    <footer><p>A xefa territorial de Lugo<br>P.S. (Resolución do 20.7.2017)<br>Pablo Iglesias López<br>Xefe do Servizo de Explotacións Agrarias</p></footer>

