---
date: '2021-08-10'
id: L226-210721-0001
page: 40142
number: 152
agency: Concello de Marín
section: VI. Anuncios. b) Administración local.
title: >-
  ANUNCIO da aprobación definitiva do estudo de detalle de equipamento
  sociocultural no concello de Marín, zona portuaria (expediente 2020
  UR420-001).
range: Anuncio
url: >-
  https://www.xunta.gal/dog/Publicados/2021/20210810/AnuncioL226-210721-0001_gl.html
---
<p>En cumprimento do disposto no artigo 82.1 da Lei 2/2016, do 10 de febreiro, do solo de Galicia, e no artigo 199.2 do Decreto 143/2016, do 22 de setembro, polo que se aproba o Regulamento de desenvolvemento da lei anterior, infórmase de que o Pleno municipal, na sesión que tivo lugar o 8 de xullo de 2021, adoptou, entre outros, o seguinte acordo:</p>
    <p>«Primeiro. Aprobar definitivamente o estudo de detalle de equipamento sociocultural no concello de Marín, zona portuaria (expediente 2020 UR420-001), redactado por Naos04 Arquitectos, S.L.P. e achegado en novembro de 2020.</p>
    <p>Segundo. Publicar o acordo de aprobación definitiva no prazo dun mes no DOG e remitir certificación do acordo plenario de aprobación definitiva do estudo de detalle, así como un exemplar deste en soporte dixital, debidamente dilixenciado pola Secretaría municipal, á Consellería de Medio Ambiente e Ordenación do Territorio para os efectos da súa inscrición no Rexistro de Planeamento Urbanístico de Galicia, segundo o disposto nos artigos 82.4 e 88.3 da Lei 2/2016, do solo de Galicia, e no artigo 212.2 do Regulamento da citada lei, e segundo o disposto na Orde de 10 de marzo de 2017 pola que se establecen os modelos normalizados de solicitudes para a inscrición de datos no Rexistro de Planeamento Urbanístico de Galicia, para os efectos da entrada en vigor do documento aprobado.</p>
    <p>Logo de que conste a inscrición no Rexistro, publicarase a normativa no <em>Boletín Oficial</em> da provincia».</p>
    <p>O contido íntegro do estudo de detalle aprobado poderase consultar no taboleiro de anuncios da sede electrónica do Concello de Marín.</p>
    <p>Contra este acordo, que pon fin á vía administrativa, cabe interpoñer directamente recurso contencioso-administrativo, ante a sala correspondente do Tribunal Superior de Xustiza de Galicia (artigo 84.1 da Lei do solo de Galicia e artigo 201.1 do Regulamento de desenvolvemento da citada lei), no prazo de dous meses que se contarán a partir do día seguinte ao da publicación deste anuncio, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa, sen prexuízo de interpoñer calquera outro recurso que se entenda máis procedente e sexa conforme dereito.</p>
    <p>Marín, 21 de xullo de 2021</p>
    <footer><p>María Ramallo Vázquez<br>Alcaldesa presidenta</p></footer>

