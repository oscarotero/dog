---
date: '2016-04-28'
id: C141-190416-0003
page: 15800
number: 81
agency: Portos de Galicia
section: VI. Anuncios. a) Administración autonómica.
title: >-
  CÉDULA do 15 de abril de 2016 pola que se notifica a resolución de
  procedemento administrativo sancionador devolto polo servizo de Correos por
  non ser posible a notificación do expediente 12-48-15-122.
range: Cédula
url: >-
  https://www.xunta.gal/dog/Publicados/2016/20160428/AnuncioC141-190416-0003_gl.html
---
<p>De conformidade co disposto nos artigos 59.5 e 61 da Lei 30/1992, do 26 de novembro (BOE nº 285, do 27 de novembro), modificada pola Lei 15/2014, do 16 de setembro (BOE nº 226, do 17 de setembro), de réxime xurídico das administracións públicas e do procedemento administrativo común, notifícaselle ao denunciado, cos datos persoais e último domicilio coñecido que no anexo se mencionan, mediante a publicación no Boletín Oficial del Estado, a resolución do procedemento administrativo sancionador por infracción do Real decreto lexislativo 2/2011, do 5 de setembro, polo que se aproba o texto refundido da Lei de portos do Estado e da mariña mercante, en relación co Regulamento de servizo e policía dos portos, aprobado pola Orde ministerial do 12 de xuño de 1976, por non ser posible a notificación a través do servizo de Correos.</p>
    <p>Así mesmo, este anuncio publicarase no Diario Oficial de Galicia, ben que a eficacia do acto notificado quedará supeditada a súa publicación no Boletín Oficial del Estado.</p>
    <p>O órgano competente para a resolución do expediente, de acordo coa tipificación e contía da sanción e en virtude do disposto no artigo 39.1.a) do Decreto 227/1995, do 20 de xullo (DOG nº 146, do 1 de agosto), é o director do ente público.</p>
    <p>Contra a presente resolución, que non pon fin á vía administrativa, poderase interpoñer recurso de alzada perante o presidente do Consello de Administración segundo o establecido no acordo de delegación de competencias do Consello de Administración do ente público Portos de Galicia, publicado por Resolución do 1 de setembro de 2008 no DOG nº 190, do 1 de outubro. O prazo para interpoñer este recurso é dun mes contado a partir do día seguinte ao da publicación desta cédula no Boletín Oficial del Estado.</p>
    <p>Transcorrido o devandito prazo, a resolución sancionadora devirá firme e executiva e poderá facerse efectiva en período voluntario o importe da sanción, dentro do prazo establecido no artigo 62 da Lei 58/2003, do 12 de decembro, xeral tributaria (BOE nº 302, do 18 de decembro), mediante ingreso en calquera oficina das entidades de depósito colaboradoras (Banco Sabadell/Gallego, Banco Pastor, Banesto, BBVA, BSCH e Abanca), empregando o modelo impreso que se facilitará nos servizos centrais de Portos de Galicia.</p>
    <p>De non efectuarse o ingreso no devandito prazo, procederase á súa exacción por vía executiva.</p>
    <p>Santiago de Compostela, 15 de abril de 2016</p>
    <footer><p>José Ignacio Villar García<br>Director de Portos de Galicia</p></footer>
    <h2>ANEXO</h2>
    <table>
     <tbody>
      <tr>
       <td>Expediente
        Denunciante</td>
       <td>Denunciado
        Último enderezo coñecido</td>
       <td>Feito denunciado
        Data-hora-porto</td>
       <td>Precepto infrinxido</td>
       <td>Precepto sancionador</td>
       <td>Sanción proposta</td>
      </tr>
      <tr>
       <td>Sanc. 12-48-15-122
        Celador do porto</td>
       <td>María García Pérez
        r/ Cerca, 24, Aguiño
        15965 Ribeira (A Coruña)</td>
       <td>Estacionamento prohibido.
        12.8.2015
        19.05 horas
        Ribeira (A Coruña)</td>
       <td>Artigo 306.1.a) do Real decreto lexislativo 2/2011 TRLPEMM.
        Artigos 17 e 64 da Orde ministerial do 12.6.1976</td>
       <td>Artigo 312 do Real decreto lexislativo 2/2011 TRLPEMM</td>
       <td>90.15 €</td>
      </tr>
     </tbody>
    </table>

