---
date: '2016-04-28'
id: G0164-200416-0003
page: 15699
number: 81
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  RESOLUCIÓN do 14 de abril de 2016, da Dirección Xeral de Educación, Formación
  Profesional e Innovación Educativa, pola que se ditan instrucións para o
  acceso e admisión do alumnado ás ensinanzas superiores de Música para o curso
  2016/17.
range: Resolución
url: >-
  https://www.xunta.gal/dog/Publicados/2016/20160428/AnuncioG0164-200416-0003_gl.html
---
<p>A Lei 8/2013, do 9 de decembro, para a mellora da calidade educativa, no punto 6 da súa disposición derradeira quinta, sobre calendario de implantación, establece que as modificacións introducidas nas condicións de acceso e admisión ás ensinanzas reguladas nesa lei orgánica serán de aplicación no curso escolar 2016/17. </p>
    <p>Igualmente, o Real decreto 1614/2009, do 26 de outubro, polo que se establece a ordenación das ensinanzas artísticas superiores reguladas pola Lei orgánica 2/2006, do 3 de maio, de educación, modificado polo Real decreto 21/2015, do 23 de xaneiro, na súa disposición adicional oitava sobre acceso directo, establece que, con carácter excepcional e de acordo co artigo 69.5 da Lei orgánica 2/2006, do 3 de maio, as administracións educativas poderán establecer o acceso directo a maiores de 18 anos de idade ás ensinanzas artísticas superiores en xeral mediante a superación dunha proba específica, regulada e organizada polas administracións educativas, que acredite que o aspirante posúe os coñecementos, habilidades e aptitudes necesarios para cursar con aproveitamento as correspondentes ensinanzas, así como o acceso directo aos estudos superiores de música ou de danza de maiores de 16 nas mesmas condicións.</p>
    <p>O punto 1 do artigo 5 do Decreto 163/2015, do 29 de outubro, polo que se establece o plan de estudos das ensinanzas artísticas superiores de Música, nas especialidades de Interpretación, Musicoloxía e Pedagoxía, na Comunidade Autónoma de Galicia, establece que para o acceso a estas ensinanzas se requirirá cumprir os requisitos establecidos no artigo 54.2 da Lei orgánica 2/2006, do 3 de maio, de educación. Asemade, o punto 4 do mesmo artigo establece que a consellería competente en materia de educación, a través da dirección xeral correspondente, convocará, organizará, desenvolverá e avaliará, con carácter anual, unha proba específica de acceso a estes estudos.</p>
    <p>Igualmente, a Orde do 30 de setembro de 2010 pola que se establece o plan de estudos das ensinanzas artísticas superiores de grao en música na Comunidade Autónoma de Galicia e se regula o acceso ao dito grao, no seus artigos 16 e 18 concreta determinados aspectos relativos ás probas de acceso a estas ensinanzas.</p>
    <p>En consecuencia, procede ditar instrucións para o acceso e a admisión do alumnado ás ensinanzas superiores de música para o curso 2016/17. Xa que logo, en virtude das atribucións que lle son conferidas polo Decreto 45/2012, do 19 de xaneiro, polo que se establece a estrutura orgánica da Consellería de Cultura, Educación e Ordenación Universitaria, esta dirección xeral</p>
    <h2>RESOLVE:</h2>
    <p>Convocar as probas de acceso específicas ás ensinanzas superiores de música para o curso 2016/17, que se rexerán polas seguintes instrucións:</p>
    <p>Primeiro. Acceso</p>
    <p>a) De acordo co establecido no artigo 16 da Orde do 30 de setembro de 2010 para o acceso ás ensinanzas de grao en música, requirirase estar en posesión do título de bacharel ou titulación declarada equivalente ou ter superado a proba de acceso á universidade para maiores de 25 anos, e superar a proba específica de acceso.</p>
    <p>b) Aquelas persoas que desexen realizar a proba específica de acceso e teñan pendente algunha das materias do bacharelato, poderán realizar a dita proba e, no caso de obteren praza, matricularse de forma provisional no prazo establecido, e deben acreditar a obtención do título de bacharel antes do inicio do curso no mes de setembro; no caso de non acreditalo, perderán o dereito á matrícula e á praza.</p>
    <p>c) A nota media do expediente académico do grao profesional de música do alumnado que estea en posesión do título profesional de música ou equivalente suporá un 40 % da cualificación final da proba de acceso. Para tales efectos, e en termos de cómputo, farase unha media ponderada da cualificación media obtida nos estudos do grao profesional.</p>
    <p>d) No relativo ao cálculo da nota media do alumnado das ensinanzas profesionais de música, será tido en conta o establecido polo Real decreto 1953/2009, do 18 de decembro, polo que se modifican o Real decreto 1577/2006, do 22 de decembro, o Real decreto 85/2007, do 26 de xaneiro, e o Real decreto 1467/2007, do 2 de novembro.</p>
    <p>e) De conformidade co artigo 5.6 do Real decreto 631/2010, do 14 de maio, a superación desta proba específica permitirá acceder a calquera dos centros do Estado onde se cursen estas ensinanzas, sen prexuízo da súa dispoñibilidade de prazas.</p>
    <p>Segundo. Órganos competentes para resolver os procesos de admisión</p>
    <p>a) Comisión de acceso. Para os efectos de dar cumprimento ao establecido nesta resolución, formarase unha comisión de acceso que supervisará o proceso de admisión do alumnado e o cumprimento das normas que o regulan, e proporá, cando for o caso, á Dirección Xeral de Educación, Formación Profesional e Innovación Educativa, a adopción das medidas que consideren adecuadas. Os membros desta comisión son os que se recollen no anexo desta resolución.</p>
    <p>b) Tribunais. Para o desenvolvemento e a avaliación das probas de acceso específicas, a comisión estará asistida por tribunais específicos para cada unha das distintas especialidades, tal e como se recolle no anexo. As direccións dos conservatorios garantirán a actuación destes tribunais e, se é o caso, das suplencias que se poidan producir.</p>
    <p>Terceiro. Inscrición para realizar as probas</p>
    <p>a) A inscrición farase na secretaría dos conservatorios superiores de música de Galicia, no prazo comprendido entre o día seguinte ao da publicación da presente resolución e o día 6 de xuño, ambos incluídos. Para tal fin, os centros deberán expor nos seus taboleiros de anuncios a normativa reguladora de admisión do alumnado.</p>
    <p>b) Para a formalización das solicitudes de admisión, os conservatorios superiores facilitarán ás persoas interesadas o modelo para o efecto. Unha vez cuberto, entregarase unha única instancia na secretaría do centro, xunto coa documentación que proceda, segundo o caso, para a acreditación dos datos consignados:</p>
    <p>• Título de bacharel ou titulación equivalente, ou certificación de ter superado a proba de acceso á universidade para maiores de 25 anos. No caso de aspirantes que teñan pendente a superación da proba de acceso a estas ensinanzas para maiores de dezaseis anos ou algunha materia do bacharelato, farano constar na solicitude e queda condicionada á súa superación.</p>
    <p>• Título profesional de música ou certificación académica en que figure ter realizado o depósito do correspondente título, ou o libro de cualificacións das ensinanzas profesionais, se é o caso.</p>
    <p>c) O día 7 de xuño os conservatorios superiores de música exporán a lista provisoria de admitidos ás probas. O alumnado que non sexa admitido poderá presentar a súa reclamación os días 8 e 9 de xuño.</p>
    <p>d) Os conservatorios onde se realice a inscrición deberán enviar á comisión, a través do correo electrónico asesoria.musicasuperior@edu.xunta.es, o día 10 de xuño, a relación de persoas inscritas para realizar as probas de acceso en cada especialidade e itinerario, ordenadas alfabeticamente, con apelidos, nome e número do documento nacional de identidade, e centros a que opte, ordenados segundo a súa preferencia.</p>
    <p>e) A relación de persoas inscritas será exposta no taboleiro de anuncios de cada centro o día 13 de xuño, así como no portal educativo da Consellería de Cultura, Educación e Ordenación Universitaria http://www.edu.xunta.es</p>
    <p>Cuarto. Desenvolvemento das probas</p>
    <p>a) As probas específicas de acceso comezarán o día 20 de xuño, de acordo co calendario que para tal efecto estableza a comisión de acceso.</p>
    <p>b) Os conservatorios organizarán a distribución horaria e de espazos de actuación de cada tribunal.</p>
    <p>c) Proba específica.</p>
    <p>– Especialidade: Composición. A proba consistirá en:</p>
    <p>• Parte A: realización dun traballo harmónico-contrapuntístico.</p>
    <p>• Parte B: presentación e defensa oral de obras e traballos realizados polo/a candidato/a.</p>
    <p>• Parte C: interpretación no instrumento principal (ou voz, no caso do canto), ata quince minutos das obras que determine o tribunal dunha relación presentada previamente polo/a candidato/a.</p>
    <p>– Especialidade: Dirección. A proba consistirá en:</p>
    <p>• Parte A: interpretación dun programa de ata vinte minutos no instrumento principal ou voz (no caso do canto) integrado por obras dunha dificultade adecuada ao nivel de acceso a estes estudos. </p>
    <p>• Parte B: análise dunha obra orquestral ou coral por proposta do tribunal.</p>
    <p>• Parte C: lectura á vista no piano dun fragmento musical escollido polo aspirante de entre dous propostos polo tribunal.</p>
    <p>• Parte D: realización dun ditado a catro voces de entre oito e doce compases de duración</p>
    <p>– Especialidade: interpretación (agás itinerario de jazz). A proba consistirá en:</p>
    <p>• Parte A: interpretación dun programa de ata trinta minutos integrado por obras e/ou estudos dunha dificultade adecuada ao nivel de acceso a estes estudos.</p>
    <p>• Parte B: análise dunha obra ou fragmento musical por proposta do tribunal.</p>
    <p>• Parte C: lectura á vista.</p>
    <p>– Especialidade: interpretación, itinerario de jazz. A proba consistirá en:</p>
    <p>• Parte A: interpretación dun programa ata trinta minutos, integrado por obras do repertorio jazzístico. Será requisito indispensable que o aspirante improvise en cada unha delas.</p>
    <p>• Parte B: análise dunha obra ou fragmento musical por proposta do tribunal, engadindo contidos propios da análise de jazz.</p>
    <p>• Parte C: lectura e improvisación á vista dunha obra ou fragmento de jazz.</p>
    <p>– Especialidade: musicoloxía. Itinerario: etnomusicoloxía. A proba consistirá en:</p>
    <p>• Parte A: análise histórico-estilística e defensa dunha obra ou fragmento por proposta do tribunal.</p>
    <p>• Parte B: realización dun comentario de texto ou traballo escrito por proposta do tribunal.</p>
    <p>• Parte C: interpretación no instrumento principal (ou voz, no caso do canto), ata quince minutos, das obras que determine o tribunal dunha relación presentada previamente polo/a candidato/a.</p>
    <p>– Especialidade: pedagoxía. Itinerario de linguaxe musical. A proba consistirá en:</p>
    <p>• Parte A: interpretación no instrumento principal (ou voz, no caso do canto), ata quince minutos, das obras que determine o tribunal dunha relación presentada previamente polo/a candidato/a.</p>
    <p>• Parte B: proba vocal individual.</p>
    <p>• Parte C: composición dunha peza breve, de carácter didáctico, sobre unha melodía ou un texto proposto polo tribunal. O/a aspirante deberá realizar unha defensa didáctica da súa aplicación.</p>
    <p>d) Cada unha das distintas partes de que se compón a citada proba cualificarase de 0 a 10, con aproximación dun decimal, e é preciso acadar un mínimo de 5 en todas e cada unha das partes para superar a proba.</p>
    <p>e) A cualificación total da proba será o resultado da suma ponderada das cualificacións das diferentes partes, unha vez que se teñan superado todas e cada unha delas, do seguinte xeito:</p>
    <p>– Especialidade Composición: (0,35 × A) + (0,15 × B) + (0,10 × C)</p>
    <p>– Especialidade Dirección: (0,15 × A) + (0,15 × B) + (0,15 × C) + (0,15 × D)</p>
    <p>– Especialidade Interpretación: (0,40 × A) + (0,15 × B) + (0,05 × C)</p>
    <p>– Especialidade Musicoloxía: (0,30 × A) + (0,20 × B) + (0,10 × C)</p>
    <p>– Especialidade Pedagoxía: (0,20 × A) + (0,20 × B) + (0,20 × C)</p>
    <p>f) O resultado desta suma ponderada constituirá a cualificación da proba de acceso específica, e expresarase numericamente entre 0 e 10, con aproximación a dous decimais e arredodeamento á alza no caso de equidistancia do segundo decimal.</p>
    <p>g) Concluída a proba específica, os tribunais publicarán a listaxe de persoas que superaron a proba e as non admitidas en cada especialidade, ordenadas por puntuación en orde decrecente.</p>
    <p>h) Unha vez obtida esta cualificación, e para o efecto de dar cumprimento ao previsto no punto primeiro, alínea c) da presente resolución, procederase á agregación ponderada desta cualificación e a que corresponda coa nota media do expediente, no caso dos candidatos que acrediten posuír o título profesional de Música. Para este fin:</p>
    <p>– A cualificación da proba desenvolvida nos conservatorios superiores de música para cada unha das especialidades e itinerarios constituirá o 60 % da cualificación final.</p>
    <p>– A nota media do expediente, para o caso do alumnado que acredite estar en posesión do título profesional de música, constituirá o 40 % da cualificación final. No caso de alumnado que realice as probas de acceso sen estar en posesión deste título, a puntuación que se agregará por este concepto será 0.</p>
    <p>Quinto. Admisión do alumnado</p>
    <p>a) Os conservatorios superiores comunicarán o día 30 de xuño á comisión a relación de aspirantes que superaron as probas de acceso, ordenados por puntuación e en orde decrecente, segundo as distintas especialidades.</p>
    <p>c) A comisión, á vista das listaxes dos aspirantes que superaron a proba de acceso, determinará, en función do número de vacantes, os aspirantes que obtiveron praza nos respectivos conservatorios, e elevará a proposta á Dirección Xeral de Educación, Formación Profesional e Innovación Educativa.</p>
    <p>d) A listaxe de persoas admitidas en cada centro será comunicada aos respectivos conservatorios o día 6 de xullo e exposta no portal educativo da Consellería de Cultura, Educación e Ordenación Universitaria http://www.edu.xunta.es</p>
    <p>e) No caso de quedaren prazas vacantes, a Dirección Xeral de Educación, Formación Profesional e Innovación Educativa poderá establecer un proceso extraordinario de acceso na primeira quincena de setembro.</p>
    <p>Sexto. Reclamacións e recursos</p>
    <p>a) Os acordos e decisións dos tribunais sobre as probas de acceso poderán ser obxecto de reclamación ante o mesmo órgano que os ditou, no prazo de dous días hábiles. Este órgano deberá resolver as reclamacións no prazo de dous días hábiles.</p>
    <p>b) Contra as resolucións das reclamacións emitidas polo tribunal, a persoa interesada poderá interpoñer recurso de alzada perante a Dirección Xeral de Educación, Formación Profesional e Innovación Educativa.</p>
    <p>Sétimo. Matrícula</p>
    <p>a) O alumnado que obteña praza deberá formalizar a súa matrícula entre os días 7 e 15 de xullo.</p>
    <p>b) Para a formalización das solicitudes de matrícula os conservatorios facilitarán ás persoas interesadas os modelos para o efecto. Unha vez cubertos, entregarase unha única instancia na secretaría do conservatorio, que se xuntará á documentación xa presentada. A falta de formalización de matrícula no prazo estipulado, salvo causas debidamente xustificadas, implicará a perda do dereito a acceder a estas ensinanzas no curso 2016/17.</p>
    <p>c) A posta en marcha de cada especialidade estará condicionada á existencia dun número mínimo de alumnos e alumnas admitidos. Non se cuantifica para estes efectos o alumnado repetidor.</p>
    <p>Santiago de Compostela, 14 de abril de 2016</p>
    <footer><p>Manuel Corredoira López<br>Director xeral de Educación, Formación Profesional e Innovación Educativa</p></footer>
    <h2>ANEXO</h2>
    <p>• Comisión de acceso ás ensinanzas de grao en música para o curso 2016/17.</p>
    <p>Presidenta: Mª Teresa Bárbara Criado.</p>
    <p>Secretario: Esteban Valverde Corrales.</p>
    <p>Vogais: Rodolfo García Alonso, Andrés Vales González, Ana María Torres Estarque.</p>
    <p>• Tribunais CMUS Superior da Coruña.</p>
    <p>Composición:</p>
    <p>Presidente: Manuel A. Varela Sanjurjo.</p>
    <p>Vogais: Mario Seoane Blanco, Julián Rodríguez Rodríguez.</p>
    <p>Suplentes: Mª Paz Pita Vázquez, Antonio Peña Fernández.</p>
    <p>Dirección:</p>
    <p>Presidente: Fernando López Briones.</p>
    <p>Vogais: Fernando Buíde del Real, Sergio Añón Lijó.</p>
    <p>Suplentes: César Concheiro Guerrico, Traugott Graser.</p>
    <p>Interpretación. Itinerario Acordeón:</p>
    <p>Presidente: Fernando Fraga Traba.</p>
    <p>Vogais: Irina Moryatova Yakymicheva, Patricia T. Sánchez Cao.</p>
    <p>Suplentes: Rosa Mª García Barcia, Alfonso Vales.</p>
    <p>Interpretación. Itinerario Canto:</p>
    <p>Presidenta: Mª Teresa Bárbara Criado.</p>
    <p>Vogais: Carolina Pérez Vázquez, Mario Seoane Blanco.</p>
    <p>Suplentes: Daniel Zacarés Costa, Pablo Diago Busto.</p>
    <p>Interpretación. Itinerario Guitarra:</p>
    <p>Presidente: Eulogio García Fernández Albalat.</p>
    <p>Vogais: Ramón Carnota Méndez, Antonio Peña Fernández.</p>
    <p>Suplentes: Rodolfo García Alonso, Pablo Ruibal Armesto.</p>
    <p>Interpretación. Itinerario Jazz:</p>
    <p>Presidente: Íñigo Azurmendi Muñoa.</p>
    <p>Vogais: Marcelino Galán Pérez, Joaquín García Souto.</p>
    <p>Suplentes: Alberto Conde de León, Roberto Somoza Fachado.</p>
    <p>Interpretación. Itinerario Corda fretada (contrabaixo, viola, violín, violonchelo):</p>
    <p>Presidenta: Nerea Casanova Gilsanz.</p>
    <p>Vogais: Sergio Sieiro Rey, Carolina Landriscini Marín, Ana Ávalos Iranieta, Manuel Varela Sanjurjo.</p>
    <p>Suplentes: Rogelio Groba Otero, Clara Groba Otero.</p>
    <p>Interpretación. Itinerario Percusión:</p>
    <p>Presidenta: Pilar García Ríos.</p>
    <p>Vogais: Luis Miguel Sobrevela Romaguera, Fernando Buíde del Real.</p>
    <p>Suplentes: Pedro Fernández Roque, Fernando Llorca Freire.</p>
    <p>Interpretación. Itinerario Piano:</p>
    <p>Presidente: Javier Ares Espiño.</p>
    <p>Vogais: Giselle Grau Garcells, Patricia T. Sánchez Cao.</p>
    <p>Suplentes: José M. Yáñez Carballeira, Laura Mª Díaz Pérez.</p>
    <p>Interpretación. Itinerario Vento madeira, (tribunal I: clarinete, saxofón):</p>
    <p>Presidente: Narciso Pillo Guerreiro.</p>
    <p>Vogais: José Mª Belló García, Julián Rodríguez Rodríguez.</p>
    <p>Suplentes: Maria de la O Gil Lago, Pablo Coello Rodríguez.</p>
    <p>Interpretación. Itinerario Vento madeira, (tribunal II: frauta traveseira, óboe, fagot):</p>
    <p>Presidente: Miguel Gil Peris.</p>
    <p>Vogais: César Concheiro Guerrico, Jesús Coello Rodríguez, Ismael Vaquero Baquero, Fernando Buíde.</p>
    <p>Suplentes: Alicia González Permuy, Ricardo Blanco Rodríguez.</p>
    <p>Interpretación. Itinerario Vento metal:</p>
    <p>Presidente: Benjamín Iglesias Martínez.</p>
    <p>Vogais: Arturo Centelles Fabado, Andrés Vales González, Ignacio Fernández Rodríguez, Mª Paz Pita Vázquez.</p>
    <p>Suplentes: Iago Ríos Martínez, Gonzalo Sánchez García.</p>
    <p>Pedagoxía. Itinerario Pedagoxía xeral e da linguaxe musical:</p>
    <p>Presidenta: T. Matilde Rubio Mur.</p>
    <p>Vogais: Ana Mª López Castaño, Pilar Cancio López.</p>
    <p>Suplentes: Leticia Presa Freire, Tomás Sánchez Sánchez.</p>
    <p>• Tribunais CMUS Superior de Vigo.</p>
    <p>Composición:</p>
    <p>Presidente: José Antonio Cantal Mariño.</p>
    <p>Vogais: Carlos M. Cambeiro Alís, Jacobo Gaspar Grandal.</p>
    <p>Suplentes: Diego David Cuevas Sánchez, Juan Manuel Eiras Tojo.</p>
    <p>Interpretación. Itinerario Canto:</p>
    <p>Presidenta: Beatriz Riobó Agulla.</p>
    <p>Vogais: Patricia Blanco Piñeiro, Pablo Beltrán Sobrado.</p>
    <p>Suplentes: Mª Teresa Novoa Freitas, Carlos Enrique Pérez Gómez.</p>
    <p>Interpretación. Itinerarios Clave e viola da gamba:</p>
    <p>Presidenta: Alicia Alcayna Jesús.</p>
    <p>Vogais: Sara Ruíz Martínez, Jacobo Gaspar Grandal.</p>
    <p>Suplentes: Patricia Rejas Suárez, Rafael Muñoz Rodríguez.</p>
    <p>Interpretación. Itinerario Corda fretada (contrabaixo, viola, violín e violonchelo):</p>
    <p>Presidente: Mario Peris Salom.</p>
    <p>Vogais: Álvaro Quintanilla Marful, Francisco Javier Escobar Vidal, Juan Carlos Villar del Saz Pardo, Juan Manuel Eiras Tojo.</p>
    <p>Suplentes: Leonardo Blanco Novoa, Manuel Martínez Álvarez-Nava.</p>
    <p>Interpretación. Itinerario Guitarra:</p>
    <p>Presidenta: Margarita García Escarpa.</p>
    <p>Vogais: Antonio Rocha Álvarez, Carlos Cambeiro Alís.</p>
    <p>Suplentes: José Luis Fernández Rodríguez, Marta Vélez Pérez.</p>
    <p>Interpretación. Itinerario Instrumentos de corda pulsada do renacemento e barroco:</p>
    <p>Presidente: Rafael Muñoz Rodríguez.</p>
    <p>Vogais: José Luis Fernández Rodríguez, Diego David Cuevas Sánchez.</p>
    <p>Suplentes: Antonio Rocha Álvarez, Margarita García Escarpa.</p>
    <p>Interpretación. Itinerario Instrumentos da música tradicional e popular:</p>
    <p>Presidenta: Rebeca Carrera Argibay.</p>
    <p>Vogais: Xurxo Fernández Fernández, José Antonio Cantal Mariño.</p>
    <p>Suplentes: José Manuel Fernández González, Carlos Castro Roig.</p>
    <p>Interpretación. Itinerario Percusión:</p>
    <p>Presidente: Carlos Castro Roig.</p>
    <p>Vogais: Vicent Grau i Díaz, Juan Manuel Eiras Tojo.</p>
    <p>Suplentes: Xurxo Fernández Fernández, Nicasio Gradaílle Peña.</p>
    <p>Interpretación. Itinerario Piano:</p>
    <p>Presidenta: Rasa Biveiniene.</p>
    <p>Vogais: Severino Ortiz Rey, Diego David Cuevas Sánchez.</p>
    <p>Suplentes: Arabel Moráguez Garcell, Pablo Galdo Vigo.</p>
    <p>Interpretación. Itinerario Vento madeira, (tribunal I: clarinete, saxofón).</p>
    <p>Presidente: Asterio Leiva Piñeiro.</p>
    <p>Vogais: Rafael Salvador Yebra Rivera, Emilio Lede Abal.</p>
    <p>Suplentes: Francisco Pérez Rodríguez, Roberto Noche García.</p>
    <p>Interpretación. Itinerarios Vento madeira, (tribunal II: frauta traveseira, óboe, fagot):</p>
    <p>Presidente: Ricardo Pazo García.</p>
    <p>Vogais: Manuel Morales Fernández, Fernando Raña Barreiro, Óscar Araujo Comesaña, Emilio Lede Abal.</p>
    <p>Suplentes: Carlos Alejandro Troya Navarro, Esteban Valverde Corrales.</p>
    <p>Interpretación. Itinerario Vento metal:</p>
    <p>Presidente: Enrique Lorenzo Vila.</p>
    <p>Vogais: Jonathan Vázquez Carrera, Jesús Vicente Monzó, Adolfo Caride Rodríguez, Pablo Beltrán Sobrado.</p>
    <p>Suplentes: Javier Viceiro Filgueira, José Pons Boils.</p>
    <p>Musicoloxía. Itinerarios Etnomusicoloxía e musicoloxía histórica:</p>
    <p>Presidente: Julio Carlos Alonso Monteagudo.</p>
    <p>Vogais: Javier Luis Jurado Luque, Roberto Francisco Relova Quinteiro.</p>
    <p>Suplentes: Carolina Hernández Abad, Luis Costa Vázquez.</p>
    <p>Pedagoxía. Itinerario Pedagoxía xeral e da linguaxe musical:</p>
    <p>Presidenta: Josefina Alborés Núñez.</p>
    <p>Vogais: Nieves Salguero Núñez, María Josefa Torres Estarque.</p>
    <p>Suplentes: Isabel Gil Lloréns, Lilián de Arredondo Cuéllar.</p>

