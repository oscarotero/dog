---
date: '2016-04-28'
id: L220-080416-0003
page: 15818
number: 81
agency: Concello de Agolada
section: VI. Anuncios. b) Administración local.
title: ANUNCIO da aprobación inicial do Plan xeral de ordenación municipal.
range: Anuncio
url: >-
  https://www.xunta.gal/dog/Publicados/2016/20160428/AnuncioL220-080416-0003_gl.html
---
<p>Unha vez aprobado inicialmente o Plan xeral de ordenación municipal mediante Acordo do Pleno do día 17 de marzo de 2016, conforme o artigo 85.2 da Lei 9/2002, do 30 de decembro, de ordenación urbanística e protección do medio rural de Galicia, sométese a información pública por un prazo de dous meses, contados desde o día seguinte ao da publicación deste anuncio no Diario Oficial de Galicia.</p>
    <p>Durante ese prazo, calquera interesado poderá examinalo nas dependencias municipais para formular as alegacións que se consideren pertinentes ou obter copias.</p>
    <p>Que o ámbito do termo municipal de Agolada onde a ordenación proxectada no dito PXOM difire e altera a vixente ordenación, afecta a totalidade do dito termo municipal.</p>
    <p>Suspéndese do mesmo xeito a ordenación ou os procedementos de execución ou de intervención urbanística en todo o territorial municipal. Non obstante, poderanse outorgar licenzas en todos os ámbitos en que se cumpra coa normativa vixente e coa que se encontra en tramitación e, en todo caso, coa máis restritiva das dúas. A duración da dita suspensión, determinada pola aprobación inicial, será dun máximo de dous anos contados desde a dita aprobación e, en calquera caso, extinguirase coa aprobación definitiva do plan.</p>
    <p>Agolada, 18 de marzo de 2016</p>
    <footer><p>Ramiro Varela Peón<br>Alcalde</p></footer>

