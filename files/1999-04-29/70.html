---
date: '1999-04-29'
id: '7192'
page: 5
number: 81
agency: CONCELLO DE SADA
section: VI. ANUNCIOS
title: >-
  Bases para a provisión en propiedade, polo procedemento de concurso, dunha
  praza de traballador social incluída na oferta de emprego público para 1999.
range: Bases
url: 'https://www.xunta.gal/dog/Publicados/1999/19990429/Anuncio7192_gl.html'
---
<p>1. Obxecto da convocatoria.</p>
<p>A provisión, polo procedemento de concurso, dunha praza de traballador social incluída na oferta de emprego público para 1999 e encadrada na escala de Administración especial, subescala: servicios especiais, denominación: traballador social, dotada coas retribucións correspondentes ó grupo B do artigo 25 da Lei 30/1984 e demais emolumentos acordados por esta Corporación e concretrados na correspondente relación orzamentaria.</p>
<p>As bases da convocatoria publicaranse integramente no BOP e no Diario Oficial de Galicia e no taboleiro de anuncios do concello, e anunciarase un extracto dela no Boletín Oficial del Estado. Os anuncios sucesivos inseriranse soamente no primeiro dos boletíns citados e no taboleiro de anuncios.</p>
<p>2. Condicións dos aspirantes.</p>
<p>Os aspirantes terán que reuni-las seguintes condicións:</p>
<p>a) Ser de nacionalidade española.</p>
<p>b) Ter cumpridos os 18 anos de idade ou te-la idade que a convocatoria estableza como mínima antes de que remate o prazo de presentación de instancias, e non exceder da establecida como máxima para o ingreso no corpo ou escala.</p>
<p>c) Estar en posesión do título de diplomado en traballo social ou en condicións de obtelo na data en que remate o prazo de presentación de instancias para tomar parte nesta convocatoria.</p>
<p>d) Non padecer enfermidade ou defecto físico que impida o desempeño da correspondente función.</p>
<p>e) Non encontrarse separado, mediante expediente disciplinario, do servicio do Estado, comunidades autónomas ou Administración local, nin encontrarse inhabilitado para o exercicio das funcións públicas.</p>
<p>f) Non estar inmerso en causa de incapacidade ou incompatibilidade que determine a lexislación vixente.</p>
<p>Tódolos requisitos anteriores se deberán ter no momento de remata-lo prazo de admisión de solicitudes e, deberán conservarse, polo menos, ata a data de nomeamento.</p>
<p>3. Presentación de instancias.</p>
<p>As instancias para tomar parte no concurso dirixiranse ó alcalde-presidente da corporación, facendo constar que reúnen todos e cada un dos requisitos esixidos na base anterior e presentaranse no prazo de vinte días naturais desde o seguinte ó da publicación do extracto da convocatoria no Boletín Oficial del Estado.</p>
<p>As instancias presentaranse directamente no rexistro xeral do concello ou mediante o procedemento establecido na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Ás instancias xuntaránselle-los documentos xustificativos dos méritos que se aleguen mediante orixinais ou fotocopias compulsadas e non se terán en consideración nin serán válidos aqueles que non queden debidamente acreditados, en tódolos seus extremos, no momento da presentación da instancia.</p>
<p>4. Admisión de aspirantes.</p>
<p>4.1. Para seren admitidos a tomar parte na respectiva convocatoria, os aspirantes presentarán a instancia, na que manifestarán que reúnen todas e cada unha das condicións sinaladas no número 2 destas bases, xunto cos documentos xustificativos dos méritos que aleguen.</p>
<p>4.2. Rematado o prazo de presentación de instancias, a Presidencia da Corporación dictará resolución no prazo dun mes, aprobando a lista de admitidos e excluídos. Na mesma resolución da Presidencia incluirase a composición do tribunal, lugar, data e hora na que se xunte para a cualificación.</p>
<p>5. Tribunal cualificador.</p>
<p>O tribunal estará composto polos seguintes membros:</p>
<p>-Presidente: o da Corporación ou membro dela no que delegue.</p>
<p>-Secretario: o da Corporación ou funcionario dela no que delegue.</p>
<p>-Vocais:</p>
<p>-Un representante da Comunidade Autónoma.</p>
<p>-Un funcionario nomeado pola Presidencia.</p>
<p>-Un técnico na materia nomeado pola Presidencia.</p>
<p>-Un representante dos traballadores.</p>
<p>A composición do tribunal farase pública no BOP, e en contra dos nomeados poderán os aspirantes facer uso do dereito de recusación cando concorran as circunstancias determinadas por lei.</p>
<p>O tribunal quedará integrado, ademais, polos respectivos suplentes. Tódolos membros do tribunal deberán contar coa titulación igual ou superior á esixida para o acceso á praza, agás do presidente.</p>
<p>O tribunal non poderá constituírse nin actuar sen a asistencia de máis da metade dos seus membros, titulares ou suplentes, indistintamente. En todo caso, requirirase a asistencia do presidente e o secretario, ou persoas nas que deleguen.</p>
<p>6. Valoración de méritos.</p>
<p>a) Experiencia profesional:</p>
<p>Por servicios prestados en calquera das administracións públicas como traballador social, por cada ano completo de servicios 1 punto, ata un máximo de 6 puntos.</p>
<p>b) Por curso de programación e avaliación de unidades de traballo social: 1 punto.</p>
<p>c) Por participar en cursos e seminarios relacionados co traballo social, cunha puntuación máxima de 4 puntos.</p>
<p>-Por cada curso de 40 horas ou máis: 0,50 puntos.</p>
<p>-Por cada curso de 20 a 39 horas: 0,25 puntos.</p>
<p>-Por cada curso menor de 19 horas: 0,15 puntos.</p>
<p>d) Por coñecemento da lingua galega:</p>
<p>-Curso de iniciación á lingua galega: 0,5 puntos.</p>
<p>-Curso de perfecionamento da lingua galega: 1 punto.</p>
<p>Ámbolos dous se acreditaran co certificado oficial da Xunta de Galicia e puntuarase o de maior nivel no caso de posuí-los dous.</p>
<p>e) No caso de que o tribunal o considere oportuno realizaráselles unha entrevista ós aspirantes, cunha puntuación máxima de 3 puntos.</p>
<p>7. Relación de cualificación.</p>
<p>Rematada a cualificación dos aspirantes, o tribunal publicará a relación destes por orde de puntuación, elevando a proposta, con carácter vinculante, ó presidente da Corporación, para que formule o nomeamento do aspirante proposto.</p>
<p>8. Nomeamento e toma de posesión.</p>
<p>Rematado o proceso selectivo o alcalde ou órgano municipal competente, de acordo coa proposta do tribunal cualificador, procederá a nomear funcionario de carreira o aspirante proposto, que deberá tomar posesión no prazo de trinta días naturais, contados desde o seguinte a aquel no que lle sexa notificado o seu nomeamento, debendo previamente prestar xuramento ou promesa de conformidade co establecido no R.D. 707/1979, do 5 de abril.</p>
<p>9. Incompatibilidades.</p>
<p>O funcionario nomeado quedará suxeito ó réxime de incompatibilidades do sector público, de acordo coa normativa vixente.</p>
<p>10. Incidencias.</p>
<p>A aprobación das bases da convocatoria e os actos administrativos que se sucedan poderán ser impugnados polos interesados, nos casos e na forma prevista pola Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Sada, 25 de marzo de 1999.</p>
<p>O alcalde</p>
<p>Rubricado</p>

