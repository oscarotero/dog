---
date: '1999-04-29'
id: 714E
page: 5
number: 81
agency: INSTITUTO GALEGO DE PROMOCIÓN ECONÓMICA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1999/19990429/Anuncio714E_gl.html'
---
<p>Notifícaselles ós interesados que a continuación se relacionan aquelas notificacións que resultaron infructuosas nos enderezos expresados, correspondentes ó inicio de expediente de incumprimento de condicións de subsidiación ó tipo de xuro e reclamación do indebidamente percibido, recaídas ó abeiro do Convenio de apoio financeiro ás pequenas e medianas empresas subscrito entre o Igape e as entidades financeiras para 1995 (DOG nº 118 bis, do 21 de xuño) e do Decreto 59/1994, do 25 de marzo, de axudas financeiras de subsidiación ó tipo de xuro ás Pemes:</p>
<p>Expediente: I1/95.20460200N95046.</p>
<p>Titular: Pazo de Casas, S.L.</p>
<p>NIF: B-15.512.981.</p>
<p>Acto que se notifica: modificación de inicio de expediente de incumprimento de condicións, segundo acordo do director xeral do Igape, con data do 27 de xaneiro de 1999, por considera-la posibilidade dun incumprimento parcial de condicións nas que foi concedida a subsidiación, posto que aínda que non se acreditou o pagamento en prazo do total do investimento subvencionado e que, aplicando as porcentaxes investimento subvencionable/préstamo subsidiable, resultaría un préstamo inferior a cinco millóns de pesetas -contía mínima xeral-, este expediente está excepcionado do dito límite posto que</p>
<p>o beneficiario está acollido ó programa Lanza (disposición adicional do Decreto 59/1994).</p>
<p>Ábrese un período de 10 días desde esta publicación para que os interesados poidan efectuar alegacións.</p>
<p>Os actos obxecto deste anuncio non se publican na súa integridade en virtude da cautela prevista no artigo 61 da Lei 30/1992, do 26 de novembro, de réxime xurídico das administracións públicas e do procedemento administrativo común. O expediente completo atópase na Unidade de Liquidacións da Área de Incentivos do Igape (r/ Frei Rosendo Salvado, nº 16-baixo, Santiago de Compostela), onde os interesados poderán comparecer para coñecemento do contido íntegro do acto referido.</p>
<p>O que se fai público para os efectos do disposto nos artigos 59.4º e 61 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 24 de marzo de 1999.</p>
<p>Diego Diz Fernández</p>
<p>Director xeral do Instituto Galego de Promoción Económica</p>

