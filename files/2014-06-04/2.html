---
date: '2014-06-04'
id: G0164-280514-0002
page: 25188
number: 105
agency: 'Consellería de Cultura, Educación e Ordenación Universitaria'
section: II. Autoridades e persoal. b) Nomeamentos.
title: >-
  DECRETO 62/2014, do 28 de maio, polo que se nomea reitor magnífico da
  Universidade de Santiago de Compostela o profesor doutor Juan Manuel Viaño
  Rey.
range: Decreto
url: >-
  https://www.xunta.gal/dog/Publicados/2014/20140604/AnuncioG0164-280514-0002_gl.html
---
<p>A Lei orgánica 6/2001, do 21 de decembro, de universidades, modificada pola Lei orgánica 4/2007, do 12 de abril, regula no seu artigo 20 a forma de elección do reitor e dispón que será nomeado polo órgano correspondente da comunidade autónoma.</p>
    <p>Pola súa banda, os estatutos da Universidade de Santiago de Compostela, aprobados polo Decreto 14/2014, do 30 de xaneiro, dispoñen no seu artigo 83, que o reitor será elixido pola comunidade universitaria mediante elección directa e sufraxio universal libre e secreto e nomeado polo órgano correspondente da Xunta de Galicia.</p>
    <p>En virtude do disposto no artigo 20.2 da Lei orgánica de universidades, e nos estatutos da propia universidade, tivo lugar, o día 25 de abril de 2014, un novo proceso electoral para a elección de reitor.</p>
    <p>Na Consellería de Cultura, Educación e Ordenación Universitaria recibiuse certificación da secretaria xeral da Universidade de Santiago de Compostela en que consta que o día 8 de maio de 2014 foi proclamado reitor electo o profesor Juan Manuel Viaño Rey.</p>
    <p>Na súa virtude, en uso das atribucións que me confire a Lei 1/1983, do 22 de febreiro, reguladora da Xunta e da súa Presidencia, por instancia da Universidade de Santiago de Compostela, por proposta do conselleiro de Cultura, Educación e Ordenación Universitaria e logo de deliberación do Consello da Xunta de Galicia, na súa reunión do día vinte e oito de maio de dous mil catorce,</p>
    <h2>DISPOÑO:</h2>
    <p>Artigo único. Nomear reitor magnífico da Universidade de Santiago de Compostela o profesor doutor Juan Manuel Viaño Rey.</p>
    <p>Santiago de Compostela, vinte e oito de maio de dous mil catorce</p>
    <footer><p>Alberto Núñez Feijóo<br>Presidente</p></footer>
    <p class="dog-firma-izq">Jesús Vázquez Abad<br>Conselleiro de Cultura, Educación e Ordenación Universitaria</p>

