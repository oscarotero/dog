---
date: '2016-03-08'
id: C141-290216-0003
page: 8956
number: 46
agency: Portos de Galicia
section: VI. Anuncios. a) Administración autonómica.
title: >-
  CÉDULA do 22 de febreiro de 2016 pola que se notifica a resolución de
  desafiuzamento administrativo do departamento número 37 do novo edificio de
  departamentos do porto de Rianxo.
range: Cédula
url: >-
  https://www.xunta.gal/dog/Publicados/2016/20160308/AnuncioC141-290216-0003_gl.html
---
<p>De conformidade co disposto nos artigos 59.5 e 61 da Lei 30/1992, do 26 de novembro (BOE nº 285, do 27 de novembro), modificada pola Lei 15/2014, do 16 de setembro (BOE nº 226, do 17 de setembro), de réxime xurídico das administracións públicas e do procedemento administrativo común, notifícaselle a Cunchas da Ría, S.L., mediante a publicación no Boletín Oficial del Estado, a resolución que decreta o desafiuzamento administrativo do departamento número 37 do novo edificio de departamentos do porto de Rianxo, por non ser posible a notificación a través del servizo de Correos no último domicilio coñecido sito no departamento 37 do novo edificio de departamentos do porto de Rianxo, Rianxo, provincia da Coruña.</p>
    <p>Segundo informe da Xefatura da Zona Centro, o departamento está ocupado sen autorización, unha vez vencida e non renovada a autorización outorgada no ano 2011, e incumpriuse un requirimento da Zona para proceder voluntariamente ao desaloxo, sen que sexa posible outorgar nova autorización dada a existencia de débedas en concepto de taxas portuarias.</p>
    <p>Igualmente, por non ser posible a notificación a través do servizo de Correos, no Boletín Oficial del Estado, número 18, do 21 de xaneiro de 2016, publícase a cédula pola cal se notifica requirimento previo ao desafiuzamento, que outorgaba un prazo máximo de dez (10) días hábiles para proceder ao desaloxo voluntario, sen que o dito requirimento fose obxecto de cumprimento, e sen que exista tampouco constancia da formulación de alegacións por parte do interesado.</p>
    <p>O presente acto administrativo que emite a Presidencia do Consello de Administración da entidade pública Portos de Galicia, de acordo coas competencias previstas no artigo 114 da Lei 5/2011, de patrimonio da Comunidade Autónoma de Galicia, emítese en aplicación do artigo 113 desa lei, do artigo 103 do Real decreto lexislativo 2/2011, do 5 de setembro, que aproba o texto refundido da Lei de portos do Estado e da mariña mercante, e do artigo 31 do Decreto 227/1995, que aproba o regulamento da entidade pública Portos de Galicia.</p>
    <p>O departamento deberá de ser abandonado nun prazo máximo de 10 días contados desde a publicación da presente cédula no Boletín Oficial del Estado, o que se formalizará coa entrega das chaves ao persoal de Portos de Galicia.</p>
    <p>Transcorrido o prazo máximo de 10 días para proceder ao desaloxo voluntario, por tratarse dunha autorización extinguida, e ao abeiro do establecido no artigo 100 do Real decreto lexislativo 2/2011, do 5 de setembro, que aproba o texto refundido da Lei de portos do Estado e da mariña mercante, Portos de Galicia suspenderá sen máis trámites a subministración de auga e de enerxía eléctrica.</p>
    <p>Ao abeiro do establecido nos artigos 103 do Real decreto lexislativo 2/2011, do 5 de setembro, que aproba o texto refundido da Lei de portos do Estado e da mariña mercante, e 125 da Lei 5/2011, de patrimonio da Comunidade Autónoma de Galicia, para a execución do desafiuzamento empregarase, de ser preciso, o auxilio das forzas e corpos da seguridade do Estado.</p>
    <p>Contra o presente acto administrativo de iniciación non se admitirán accións interditais ou para a tutela sumaria da posesión das previstas na Lei de axuizamento civil.</p>
    <p>Contra a presente resolución, que esgota a vía administrativa e é executiva, poderase interpor recurso contencioso-administrativo nun prazo de dous meses contados desde o día seguinte ao da publicación desta cédula ante, á elección do interesado, o Xulgado do Contencioso-Administrativo correspondente á circunscrición onde teña aquel o seu domicilio ou o Xulgado do Contencioso-Administrativo que corresponda de Santiago de Compostela.</p>
    <p>Santiago de Compostela, 22 de febreiro de 2016</p>
    <footer><p>José Juan Durán Hermida<br>Presidente de Portos de Galicia</p></footer>

