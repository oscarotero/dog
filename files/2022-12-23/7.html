---
date: '2022-12-23'
id: V0654-151222-0008
page: 65446
number: 243
agency: 'Vicepresidencia Segunda e Consellería de Presidencia, Xustiza e Deportes'
section: III. Outras disposicións.
title: >-
  RESOLUCIÓN do 12 de decembro de 2022, da Dirección Xeral de Relacións
  Exteriores e coa Unión Europea, pola que se fan públicas as bolsas concedidas
  ao abeiro da Orde do 11 de maio de 2022 pola que se establecen as bases
  reguladoras para a concesión de bolsas para a formación de persoas expertas en
  cooperación internacional para o desenvolvemento e se procede á súa
  convocatoria para o ano 2022 (código de procedemento PR809A).
range: Resolución
url: >-
  https://www.xunta.gal/dog/Publicados/2022/20221223/AnuncioV0654-151222-0008_gl.html
---
<p>No Diario Oficial de Galicia número 105, do 2 de xuño de 2022, publicouse a Orde do 11 de maio de 2022 pola que se establecen as bases reguladoras para a concesión de bolsas para a formación de persoas expertas en cooperación internacional para o desenvolvemento e se procede á súa convocatoria para o ano 2022 (código de procedemento PR809A).</p>
    <p>Logo da tramitación establecida nas bases reguladoras, con data do 4 de agosto de 2022 o director xeral de Relacións Exteriores e coa Unión Europea, por delegación do vicepresidente segundo e conselleiro de Presidencia, Xustiza e Deportes, ditou resolución de adxudicación de seis bolsas para a formación de persoas expertas en cooperación internacional, que se desenvolverán durante os anos 2022 e 2023.</p>
    <p>Tras a renuncia dunha das persoas beneficiarias das bolsas, e de conformidade co disposto na base décimo segunda da Orde do 11 de maio de 2022, con data do 22 de agosto de 2022 o director xeral de Relacións Exteriores e coa Unión Europea, por delegación do vicepresidente segundo e conselleiro de Presidencia, Xustiza e Deportes, adoptou a resolución pola que se concede a unha nova persoa adxudicataria unha das bolsas convocadas pola Orde do 11 de maio de 2022. </p>
    <p>Posteriormente, tras outra renuncia dunha persoa beneficiaria da bolsa, con data do 1 de setembro de 2022 o director xeral de Relacións Exteriores e coa Unión Europea, por delegación do vicepresidente segundo e conselleiro de Presidencia, Xustiza e Deportes, adoptou a resolución pola que se concede a unha nova persoa adxudicataria das bolsas convocadas pola Orde do 11 de maio de 2022.</p>
    <p>Conforme o establecido na base sétima, punto un, da Orde do 11 de maio de 2022, deberá darse cumprimento ás obrigas de transparencia contidas no artigo 17 da Lei 1/2016, do 18 de xaneiro, de transparencia e bo goberno, e no artigo 15 da Lei 9/2007, do 13 de xuño, de subvencións de Galicia.</p>
    <p>Con estas bolsas preténdese apoiar a formación de persoas expertas en cooperación para o desenvolvemento, coa finalidade de complementar a formación académica das persoas tituladas universitarias con estadías na sede da Dirección Xeral de Relacións Exteriores e coa Unión Europea, nas unidades de cooperación no exterior (UCE) dependentes da Axencia Española de Cooperación Internacional para o Desenvolvemento, de acordo co previsto no convenio subscrito entre esta Axencia e a Xunta de Galicia, ou nas oficinas das axencias da Organización das Nacións Unidas.</p>
    <p>Na súa virtude,</p>
    <h2>RESOLVO:</h2>
    <p>Publicar no Diario Oficial de Galicia a relación das bolsas concedidas ao abeiro da Orde do 11 de maio de 2022 pola que se establecen as bases reguladoras para a concesión de bolsas para a formación de persoas expertas en cooperación internacional para o desenvolvemento e se procede á súa convocatoria para o ano 2022 (DOG núm. 105, do 2 de xuño), segundo se detalla no anexo desta resolución.</p>
    <p>Santiago de Compostela, 12 de decembro de 2022</p>
    <footer><p>Jesús Gamallo Aller<br>Director xeral de Relacións Exteriores e coa Unión Europea</p></footer>
    <h2>ANEXO</h2>
    <h3>Persoas adxudicatarias</h3>
    <table>
     <tbody>
      <tr>
       <td>Apelidos</td>
       <td>Nome</td>
       <td>Destino</td>
       <td>Subvención concedida</td>
       <td>Aplicación orzamentaria</td>
      </tr>
      <tr>
       <td>Perrino Martínez</td>
       <td>Ester</td>
       <td>Oficina Técnica da Cooperación Española en Mozambique</td>
       <td>19.200 €</td>
       <td>05.26.331A.480.0</td>
      </tr>
      <tr>
       <td>Castro Martínez</td>
       <td>Laura</td>
       <td>DXRREE e UE Santiago de Compostela</td>
       <td>13.200 €</td>
       <td>05.26.331A.480.0</td>
      </tr>
      <tr>
       <td>García Basanta</td>
       <td>Yara</td>
       <td>Oficina Técnica da Cooperación Española no Perú</td>
       <td>19.200 €</td>
       <td>05.26.331A.480.0</td>
      </tr>
      <tr>
       <td>Álvarez Zaragoza</td>
       <td>Diego</td>
       <td>Oficina Técnica da Cooperación Española en Guatemala</td>
       <td>19.200 €</td>
       <td>05.26.331A.480.0</td>
      </tr>
      <tr>
       <td>Rodas Arca</td>
       <td>Anxo</td>
       <td>DXRREE e UE Santiago de Compostela</td>
       <td>13.200 €</td>
       <td>05.26.331A.480.0</td>
      </tr>
      <tr>
       <td>Maneiro González</td>
       <td>Juan Carlos</td>
       <td>Oficina Técnica da Cooperación Española na República Dominicana</td>
       <td>16.950 €</td>
       <td>05.26.331A.480.0</td>
      </tr>
     </tbody>
    </table>

