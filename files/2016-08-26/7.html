---
date: '2016-08-26'
id: G0425-120816-0002
page: 38033
number: 161
agency: Consellería de Política Social
section: III. Outras disposicións.
title: >-
  EXTRACTO da Orde do 11 de agosto de 2016 pola que se establecen as axudas
  económicas ás familias para a atención a domicilio de nenas e nenos menores de
  3 anos a través do programa Bono coidado e se procede á súa convocatoria.
range: Orde
url: >-
  https://www.xunta.gal/dog/Publicados/2016/20160826/AnuncioG0425-120816-0002_gl.html
---
<p>BDNS (Identif.): 315294.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Persoas beneficiarias</p>
    <p>1. Poderán ser beneficiarios das axudas do programa Bono coidado os pais/nais, titores/as, ou as persoas acolledoras de nenos/as menores de tres anos residentes na Comunidade Autónoma de Galicia que se atopen nos supostos seguintes:</p>
    <p>a) Ter unha nena ou un neno nacida/o con posterioridade ao 31 de decembro de 2013 respecto da anualidade 2016 e con posterioridade ao 31 de decembro de 2014 respecto da anualidade 2017. </p>
    <p>b) Que a renda da unidade familiar, entendida como a suma da base impoñible xeral e da base impoñible do aforro, non supere os 45.000 € ou os 13.500 € per cápita. Para estes efectos terase en conta a declaración do IRPF do ano 2014 respecto da anualidade 2016 e do ano 2015 respecto da anualidade 2017.</p>
    <p>2. Ademais, as persoas beneficiarias teñen que cumprir os requisitos establecidos no artigo 10 da Lei 9/2007, do 13 de xuño, de subvencións de Galicia.</p>
    <p>Segundo. Obxecto</p>
    <p>Establecer as bases reguladoras polas cales se rexerá a concesión de axudas económicas, en réxime de concorrencia non competitiva, ás familias con nenas e nenos menores de tres anos que teñan a súa residencia en Galicia e precisen dun recurso personalizado a domicilio para cubrir necesidades puntuais derivadas da conciliación das obrigas laborais e persoais e as responsabilidades familiares, así como, proceder á súa convocatoria.</p>
    <p>Terceiro. Tipo de axuda</p>
    <p>A axuda consistirá nunha achega económica cuxa contía estará en función da renda per cápita da unidade familiar, para contribuír ao pagamento do importe de servizos de atención á infancia a domicilio. </p>
    <p>Cuarto. Bases reguladoras</p>
    <p>Orde do 11 de agosto de 2016 pola que se establecen as axudas económicas ás familias para a atención a domicilio de nenas e nenos menores de 3 anos a través do programa Bono coidado e se procede á súa convocatoria. </p>
    <p>Quinto. Importe</p>
    <p>Ás axudas obxecto desta convocatoria destínase un orzamento total de tres millóns de euros (3.000.000 €) que se imputará á aplicación orzamentaria 12.02.312B.480.1, distribuído en dúas anualidades, correspondendo setecentos cincuenta mil euros (750.000 €) a 2016 e dous millóns douscentos cincuenta mil euros (2.250.000 €) a 2017.</p>
    <p>Sexto. Prazo de presentación de solicitudes</p>
    <p>As solicitudes de axuda poderán presentarse desde o día seguinte ao da publicación desta orde no Diario Oficial de Galicia ata o 30 de setembro de 2017.</p>
    <p>Santiago de Compostela, 11 de agosto de 2017</p>
    <footer><p>José Manuel Rey Varela<br>Conselleiro de Política Social</p></footer>

