---
date: '1998-04-21'
id: B422
page: 4
number: 75
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 16 de febreiro de 1998, da Delegación Provincial de Ourense,
  pola que se autoriza e se aproba o proxecto de execución da instalación
  eléctrica que se cita. (Expediente IN407A 97/118-3).
range: Resolución
url: 'https://www.xunta.gal/dog/Publicados/1998/19980421/AnuncioB422_gl.html'
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a continuación se cita.</p>
<p>Solicitante: Unión Eléctrica-Fenosa, S.A.</p>
<p>Enderezo social: Sáenz Díez, 45, 32003 Ourense.</p>
<p>Denominación: L.M.T., C.T. e R.B.T. Chaguazosa-Cádavos.</p>
<p>Situación: A Mezquita.</p>
<p>Descricións técnicas: liña de M.T. A Mezquita-Cádavos-Castromil, aérea, de 9.362 m, a 20/15 kV e conductor LA-56 sobre apoios de formigón, con orixe no apoio derivación ó C.T. de San Martiño da Mezquita e final no C.T. existente en casera de Castromil. Desde os apoios números 27, 51 e 74 parten dúas liñas aéreas das mesmas caracteríscas e seguintes lonxitudes respectivamente: 50, 1.206 e 284 m, que finalizarán no apoio derivación da liña a Chaguazosa e Esculqueira, no apoio derivación a Manzalvos e no apoio derivación da liña a Castromil. Redes de baixa tensión en Cádavos e Chaguazosa.</p>
<p>Cumpridos os trámites ordenados nos capítulos III e IV do Decreto 2617/1966, do 20 de outubro, sobre autorización de instalacións eléctricas, esta delegación provincial resolveu,</p>
<p>Autorizar e aproba-lo proxecto de execución das devanditas instalacións, das que as características se axustarán en tódalas súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente.</p>
<p>Ourense, 16 de febreiro de 1998.</p>
<p>Alfredo Cacharro Pardo</p>
<p>Delegado provincial de Ourense</p>
<p>2882</p>

