---
date: '1997-10-07'
id: B282
page: 9
number: 193
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 30 de setembro de 1997 pola que se abre un novo prazo para solicitar
  licencias por estudios para estadías formativas en empresas ou institucións
  para o curso 1997-1998 destinadas a funcionarios docentes non universitarios,
  convocadas por Orde do 18 de agosto de 1997.
range: Orde
url: 'https://www.xunta.gal/dog/Publicados/1997/19971007/AnuncioB282_gl.html'
---
<p>Por Orde do 18 de agosto de 1997 (DOG do 5 de setembro) convocáronse licencias por estudios para estadías formativas en empresas ou institucións para o curso 1997-1998 para funcionarios docentes non universitarios nas que, segundo o artigo sexto, se establece un prazo de presentación de solicitudes que remata o día 15 de setembro para as licencias de estudios modalidade A, e o día 31 de outubro para aquelas de modalidade B.</p>
<p>Transcorrido o primeiro prazo de presentación de solicitudes e co obxecto de favorecer que o maior número de profesores accedan a estas estadías formativas, e tendo en conta a importancia que teñen de cara ó coñecemento dos procesos productivos que se desenvolven nas empresas, esta Consellería de Educación e Ordenación Universitaria,</p>
<p>DISPÓN:</p>
<p>Primeiro.-Abrir un novo prazo de presentación de solicitudes de licencias por estudios, na modalidade A, e para as estadías que se realicen a partir do 1 de novembro de 1997, prazo que rematará o 18 de outubro.</p>
<p>Segundo.-Esta orde entrará en vigor o día seguinte ó da súa publicación no DOG.</p>
<p>Santiago de Compostela, 30 de setembro de 1997.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>5513</p>

