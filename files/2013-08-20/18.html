---
date: '2013-08-20'
id: CA02-050813-0001
page: 33584
number: 157
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  RESOLUCIÓN do 1 de agosto de 2013, da Secretaría Xeral Técnica da Consellería
  de Medio Ambiente, Territorio e Infraestruturas, pola que se dá publicidade á
  encomenda de xestión para predición do clima, seguimento do estado ecolóxico
  das augas, o cambio climático e o control da calidade do aire cofinanciada
  polo Fondo Europeo de Desenvolvemento Rexional nun 80 %, no marco do programa
  operativo Feder Galicia 2007-2013 (temas prioritarios 3.47, 3.48 e 3.53).
range: Resolución
url: >-
  https://www.xunta.gal/dog/Publicados/2013/20130820/AnuncioCA02-050813-0001_gl.html
---
<p>Dando cumprimento ao disposto no artigo 9 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia (DOG nº 251, do 31 de decembro), dáselle publicidade aos seguintes aspectos relativos á encomenda de xestión para predicción do clima, seguimento do estado ecolóxico das augas, o cambio climático e o control da calidade do aire cofinanciada polo Fondo Europeo de Desenvolvemento rexional nun 80 % no marco do programa operativo Feder Galicia 2007-2013.</p>
    <p>– Actividade. Investimento inmaterial nun servizo técnico cualificado aplicable ás seguintes materias:</p>
    <p>• Predición e difusión metereolóxica. Inclúese apoio técnico nas áreas de predición operativa e numérica, investigación, climatoloxía, observación e difusión de información.</p>
    <p>• Observación ambiental. O servizo técnico contribúe a unha máis correcta execución e coordinación da rede de mostraxe, así como a un máis idóneo seguimento, tratamento e publicación da información ambiental.</p>
    <p>• Control da calidade do aire. O servizo prestado pola entidade TRAGSATEC supón unha implementación de formación especializada no campo das medicións dos valores límite e de verificación da información facilitada pola rede industrial.</p>
    <p>– Natureza e alcance da xestión encomendada. Esta encomenda ten natureza intersubxectiva, ao ter TRAGSATEC a consideración de medio instrumental da Administración segundo o disposto na disposición adicional vixésimo quinta do Real decreto lexislativo 3/2011, do 14 de novembro, polo que se aproba o texto refundido da Lei de contratos do sector público.</p>
    <p>– Prazo de vixencia. O período de execución comezou o 3 de xuño de 2013 e rematará o 31 de decembro de 2013.</p>
    <p>– Modalidade de financiamento. Esta encomenda finánciase nun 80 % co Fondo Europeo de Desenvolvemento Rexional no marco do programa operativo Feder Galicia 2007-2013, e encádrase nos temas prioritarios 3.47 (calidade do aire), 3.48 (prevención e control integrados da contaminación) e 3.53 (prevención de riscos).</p>
    <p>Santiago de Compostela, 1 de agosto de 2013</p>
    <footer><p>José Antonio Fernández Vázquez<br>Secretario xeral técnico da Consellería de Medio Ambiente,<br>Territorio e Infraestruturas</p></footer>

