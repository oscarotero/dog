---
date: '2000-03-03'
id: 5E2A
page: 2
number: 44
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 27 de xaneiro de 2000, da Delegación Provincial de Ourense, pola
  que se dispón a inscrición e publicación, no Diario Oficial de Galicia, do
  texto da acta do acordo de axuste do calendario anual do sector da
  construcción para o ano 2000 da provincia de Ourense.
range: Resolución
url: 'https://www.xunta.gal/dog/Publicados/2000/20000303/Anuncio5E2A_gl.html'
---
<p>Visto o texto da acta do acordo de axuste do calendario anual do sector da construcción para o ano 2000 da provincia de Ourense (código convenio nº 3200155 publicado no BOP nº 192, do 21-8-1999), con entrada nesta delegación provincial da Consellería de Xustiza, Interior e Relacións Laborais o día 19-1-1999, subscrito polas partes lexitimadas para negocia-lo convenio provincial do sector da construcción da provincia (ACO, MCA-UGT, FECOMA-CC.OO. e FCM-CIG), o día 18-1-2000, e, de conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, no Real decreto 1040/1981, do 22 de maio, sobre rexistro e depósito de convenios colectivos de traballo e no Real decreto 2412/1982, do 24 de xullo, sobre traspaso de funcións e servicios da Administración do Estado á</p>
<p>Comunidade Autónoma de Galicia en materia de traballo,</p>
<p>Esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro rexistro de convenios colectivos de traballo desta delegación provincial e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Unidade de Mediación, Arbitraxe e Conciliación desta delegación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Ourense, 27 de xaneiro de 2000.</p>
<p>José Lage Lage</p>
<p>Delegado provincial de Ourense</p>
<p>MCA-UGT:</p>
<p>Javier Carreiro Vázquez.</p>
<p>Delmiro Pérez Somoza.</p>
<p>FECOMA-CC.OO.:</p>
<p>José Gómez Gómez.</p>
<p>FCM-CIG:</p>
<p>Anxo Pérez Carballo.</p>
<p>Xan Losada González.</p>
<p>David Ledo Domínguez.</p>
<p>Guillermo Guede Glez.</p>
<p>ACO:</p>
<p>Sara González Jácome.</p>
<p>Carlos Fernández Alonso.</p>
<p>Jorge Caride Luna.</p>
<p>Eligio Nieto Lama.</p>
<p>Manuel Novoa Velo.</p>
<p>Cesáreo Fernández Ríos.</p>
<p>En Ourense, ás 20 horas do martes 18 de xaneiro de 2000, reúnense nos locais da Asociación Provincial de Empresarios da Construcción de Ourense (ACO) as persoas sinaladas á marxe, previamente convocadas para o efecto, partes lexitimadas para asinaren convenios ou acordos sectoriais da construcción de ámbito provincial. Preside a reunión Javier Carreiro Vázquez e noméase secretario a Cesáreo Fernández Ríos.</p>
<p>Como único punto da orde do día trátase o tema da xornada laboral anual para o presente ano 2000 e adóptanse os seguintes acordos, logo de deliberación, posterior debate e votación:</p>
<p>Primeiro.-As partes lexitimadas para negociaren o convenio provincial do sector da construcción da provincia de Ourense fixan como días non laborables para axuste do calendario anual do sector da construcción para o ano 2000 os seguintes:</p>
<p>6 de marzo (luns de Entroido), 17 de maio, 24 de xullo, 14 de agosto, 13 de outubro e 7 de decembro.</p>
<p>Estas datas poderanse permutar por outras diferentes, logo de acordo entre a empresa e o traballador.</p>
<p>Cando un festivo local coincida con algún día non laborable de convenio, este pasarase ó anterior ou posterior día laborable.</p>
<p>Estes días así establecidos non computarán para efectos do desfrute das vacacións.</p>
<p>Este acordo apróbase por unanimidade.</p>
<p>Segundo.-Por unanimidade facúltase a Cesáreo Fernández Ríos para presentar esta acta ante a delegación provincial da Consellería de Xustiza, Interior e Relacións Laborais, para o seu rexistro, inscrición, depósito e publicación.</p>
<p>E non habendo máis asuntos que tratar, levántase a sesión, logo de lectura e aprobación por unanimidade desta acta, sendo as 21.15 horas do día da data, asinando por septuplicado e para un único efecto.</p>

