---
date: '1997-07-21'
id: 8F5A
page: 7
number: 139
agency: 'CONSELLERÍA DE AGRICULTURA, GANDERÍA E MONTES'
section: III. OUTRAS DISPOSICIÓNS
title: >-
  Orde do 9 de xullo de 1997 pola que se modifica o Regulamento da denominación
  de orixe Ribeira Sacra e do seu consello regulador.
range: Orde
url: 'https://www.xunta.gal/dog/Publicados/1997/19970721/Anuncio8F5A_gl.html'
---
<p>Por Orde do 30 de maio de 1995, a Consellería de Agricultura, Gandería e Montes recoñeceu a denominación de orixe Ribeira Sacra para os viños producidos nesta zona vitivinícola e nomeou o seu consello regulador provisional.</p>
<p>O regulamento particular da denominación de orixe Ribeira Sacra aprobouse por orde da Consellería de Agricultura, Gandería e Montes, do 3 de setembro de 1996.</p>
<p>No texto do citado regulamento advertíronse determinadas imprecisións, polo que, tralo informe do Ministerio de Agricultura, Pesca e Alimentación, e por proposta do consello regulador da denominación de orixe Ribeira Sacra, procédese a realiza-las oportunas modificacións.</p>
<p>En consecuencia, de conformidade co artigo 30.I.3º e 4º do Estatuto de autonomía de Galicia e en uso das competencias que me confire a Lei 1/1983, do 22 de febreiro, reguladora da Xunta e do seu presidente, reformada pola Lei 11/1988, do 20 de outubro,</p>
<p>DISPOÑO:</p>
<p>Artigo único.-Modifícanse os artigos 4.1º b), 13.3º, 36.4º e) e 48.4º do anexo da orde da Consellería de Agricultura, Gandería e Montes, do 3 de setembro de 1996, pola que se aproba o Regulamento da denominación de orixe Ribeira Sacra e do seu consello regulador. Os ditos artigos quedan redactados tal como se expresa a continuación:</p>
<p>1. Artigo 4º, apartado 1, letra b:</p>
<p>«Subzona de Chantada: abarca as parroquias que se citan dos seguintes municipios:</p>
<p>-Municipio de Carballedo: Erbedeiro, Chouzán, San Xoán da Cova, Oleiros e Temes.</p>
<p>-Municipio de Chantada: Pedrafita, Pesqueiras, San Fiz de Asma, Belesar, San Pedro de Líncora, Camporramiro, Santiago de Arriba, A Sariña, Nogueira e Sabadelle.</p>
<p>-Municipio de Taboada: Sobrecedo, Castelo, Insua San Xulián, Insua San Salvador, Mourelle e Xián».</p>
<p>2. Artigo 13º, apartado 3:</p>
<p>«Non obstante o disposto no apartado anterior, e tendo en conta os costumes e as dificultades orográficas da área de producción, o Consello Regulador poderá autoriza-la inscrición nos rexistros de adegas de elaboración e embotellado, das que estean situadas nos terreos de:</p>
<p>a) Subzona de Amandi:</p>
<p>-Municipio de Sober: nas parroquias de Brosmos, Bulso, Figueirá e Proendos.</p>
<p>b) Subzona de Chantada:</p>
<p>-Municipio de Taboada: nas parroquias de Cecillón, Vilela, Carballo e Vilar de Cabalos.</p>
<p>c) Subzona de Ribeiras do Miño:</p>
<p>-Municipio de Sober: nas parroquias de Vila Escura e Canaval.</p>
<p>-Municipio de Pantón: nas parroquias de Santa Mariña de Eiré, Pantón, Ferreira, Serode e Deade.</p>
<p>-Municipio do Saviñao: nas parroquias limítrofes coa zona de producción.</p>
<p>d) Subzona de Ribeiras de Sil:</p>
<p>-Municipio da Teixeira: nas parroquias limítrofes coa zona de producción.</p>
<p>-Municipio de Castro-Caldelas: nas parroquias limítrofes coa zona de producción».</p>
<p>1. Artigo 36º, apartado 4, letra e:</p>
<p>«Sobre os viños protexidos».</p>
<p>2. Artigo 48º, apartado 4:</p>
<p>«Poderase aplica-la suspensión temporal do uso da denominación ou a baixa nos rexistros dela, sempre que se respecte o establecido no artigo 129 da Lei 30/1992, e no título V da Lei 25/1970 e do Decreto 835/1972.</p>
<p>A suspensión do dereito ó uso da denominación de orixe levará consigo a suspensión do dereito a obter certificados de orixe, precintas, contraetiquetas e demais documentos do consello regulador.</p>
<p>A baixa suporá a exclusión do infractor nos rexistros do consello e, como consecuencia, a perda dos dereitos inherentes á denominación».</p>
<p>Disposición derradeira</p>
<p>A modificación da Orde do 3 de setembro de 1996, aprobada pola presente orde, entrará en vigor ó día seguinte da súa publicación no Diario Oficial de Galicia.</p>
<p>Santiago de Compostela, 9 de xullo de 1997.</p>
<p>Tomás Pérez Vidal</p>
<p>Conselleiro de Agricultura, Gandería e Montes</p>
<p>5645</p>

