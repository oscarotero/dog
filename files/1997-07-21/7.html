---
date: '1997-07-21'
id: 8F52
page: 7
number: 139
agency: 'CONSELLERÍA DE AGRICULTURA, GANDERÍA E MONTES'
section: III. OUTRAS DISPOSICIÓNS
title: >-
  Decreto 189/1997, do 3 de xullo, polo que se declara a utilidade pública e se
  dispón a urxente ocupación dos bens e dereitos afectados polas obras de
  recuperación da lagoa de Cospeito.
range: Decreto
url: 'https://www.xunta.gal/dog/Publicados/1997/19970721/Anuncio8F52_gl.html'
---
<p>De acordo co establecido no artigo 10 da Lei de expropiación forzosa, a utilidade pública enténdese implícita nos casos en que por lei sexa declarado xenericamente.</p>
<p>Neste sentido, a Lei 4/1989, do 27 de marzo, de conservación dos espacios naturais e da flora e fauna silvestre, dispón no seu artigo 10.3º que a declaración do espacio protexido leve aparellada a de utilidade pública, para os efectos expropiatorios dos bens e dereitos afectados.</p>
<p>Por outra banda, o artigo 21.2º do mesmo texto legal, faculta ás Comunidades Autónomas con competencia para dictar normas adicionais de protección en materia de medio ambiente para establecer figuras propias de protección.</p>
<p>A Comunidade Autónoma de Galicia, en virtude do artigo 27.30º do seu Estatuto de autonomía e das competencias establecidas no Real decreto 1535/1984, do 20 de xuño, regula mediante o Decreto 82/1989, do 11 de maio, a figura de espacio natural en réxime de protección xeral.</p>
<p>A través da Orde do 5 de xuño de 1997, da Consellería de Agricultura, Gandería e Montes, foi declarada a lagoa de Cospeito como espacio natural en réxime de protección xeral.</p>
<p>Polo tanto, con base no anteriormente exposto, enténdese que o espacio natural en réxime de protección xeral se atopa investido da utilidade pública recoñecida no referido artigo 10.3º da Lei 4/1989, do 27 de marzo, e en aplicación do artigo 28.2º do Estatuto de autonomía e dos artigos 10 e 52 da Lei de expropiación forzosa, por proposta do conselleiro de Agricultura, Gandería e Montes e logo</p>
<p>da deliberación do Consello da Xunta de Galicia na súa reunión do día tres de xullo de mil novecentos noventa e sete,</p>
<p>DISPOÑO:</p>
<p>Artigo único.-Declara-la utilidade pública e a urxente ocupación dos bens e dereitos necesarios e que se concretan no expediente administrativo instruído para efectos de expropiación no proxecto de recuperación da lagoa de Cospeito.</p>
<p>Santiago de Compostela, tres de xullo de mil novecentos noventa e sete.</p>
<p>Dositeo Rodríguez Rodríguez</p>
<p>Presidente en funcións</p>
<p>Tomás Pérez Vidal</p>
<p>Conselleiro de Agricultura, Ganadería e Montes</p>
<p>5813</p>

