---
date: '1995-05-16'
id: E4D2
page: 3623
number: 93
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Resolución do 28 de febreiro de 1995, da Secretaría Xeral da Consellería de
  Industria e Comercio, pola que se dispón a publicación no Diario Oficial de
  Galicia do convenio de colaboración subscrito entre a devandita consellería e
  o Ministerio de Obras Públicas, Transportes e Medio Ambiente sobre actuacións
  en materia de descontaminación de solos.
range: Resolución
url: 'https://www.xunta.gal/dog/Publicados/1995/19950516/AnuncioE4D2_gl.html'
---
<p>Visto o texto do convenio de colaboración sobre actuacións de descontaminación de solos no marco do Plan Nacional de Recuperación de Solos Con</p>
<p>taminados 1995-2005, que se suscribía o 27 de febreiro de 1995 entre o Ministerio de Obras Públicas, Transportes e Medio Ambiente e maila Consellería de Industria e Comercio, e de conformidade co disposto na súa cláusula décimo terceira, a Secretaría Xeral da Consellería de Industria e Comercio resolve, dispoñe-la súa publicación no Diario Oficial de Galicia como anexo a esta resolución.</p>
<p>Santiago de Compostela, 28 de febreiro de 1995.</p>
<p>Manuel Barreiro Barbeito</p>
<p>Secretario xeral da Consellería de Industria e Comercio</p>
<p>ANEXO</p>
<p>Convenio entre o Ministerio de Obras Públicas, Transportes e Medio Ambiente e a Consellería de Industria e Comercio da Comunidade Autónoma de Galicia sobre actuacións de descontaminación de solos.</p>
<p>(Plan Nacional de Recuperación de Solos Contaminados 1995-2005)</p>
<p>En Madrid o 27 de febreiro de 1995,</p>
<p>REUNIDOS:</p>
<p>Dunha parte José Borrel Fontelles, ministro de Obras Públicas, Transportes e Medio Ambiente, cargo para o que foi nomeado polo Real decreto 1175/1993, do 13 de xullo.</p>
<p>Doutra parte Antonio Couceiro Méndez, conselleiro de Industria e Comercio da Comunidade Autónoma de Galicia,</p>
<p>EXPOÑEN:</p>
<p>1. A Secretaría de Estado de Medio Ambiente e Vivenda do Ministerio de Obras Públicas, Transportes e Medio Ambiente, a través da Dirección Xeral de Política Ambiental, ten encomendada polo Real decreto 1671/1993, do 24 de setembro, o impulso e coordinación de actuacións integradas para a protección do medio ambiente.</p>
<p>2. A Consellería de Industria e Comercio actúa en virtude da competencia que en materia de medio ambiente asumiu a Comunidade de Galicia, o Estatuto de autonomía da cal, no seu artigo 27.30º sinala que lle corresponde á Comunidade Autónoma galega a competencia exclusiva en materia de normas adicionais sobre protección do medio ambiente e da paisaxe nos termos do artigo 149.1º 23 da Constitución.</p>
<p>3. En materia de residuos tóxicos e perigosos, correspóndelle á Administración xeral do Estado formular un Plan Nacional de Residuos Tóxicos e Perigosos (artigo 11 Lei 20/1986, do 14 de maio, básica de residuos tóxicos e perigosos). De acordo co programa 6 do Plan Nacional de Industriais aprobado en 1989, elaborouse o Primeiro Inventario Nacional de Solos Contaminados que puxo de manifesto a necesidade de intervir por parte das administracións</p>
<p>públicas na resolución dos problemas derivados da contaminación dos ditos solos. É por iso polo que o Consello de Ministros de data 17 de febreiro de 1995 aproba o Plan Nacional de Recuperación de Solos Contaminados 1995-2005.</p>
<p>4. A Secretaría de Estado de Medio Ambiente e Vivenda e a Consellería de Industria e Comercio da Comunidade Autónoma de Galicia coinciden na necesidade de promove-las actuacións no marco do dito plan e acordan conforme o establecido polo artigo 6 da Lei 30/1992, do 26 de novembro, de réxime xurídico das administracións públicas e do procedemento administrativo común, subscribi-lo presente convenio con suxeición ás seguintes,</p>
<p>CLÁUSULAS:</p>
<p>Primeira.-Obxecto.</p>
<p>O obxecto deste convenio é establece-las condicións básicas para a colaboración entre a Secretaría de Estado de Medio Ambiente e Vivenda e a Consellería de Industria e Comercio da Comunidade Autónoma de Galicia no financiamento da redacción de proxectos, incluídos os estudios preliminares e os recoñecementos de detalle, e execución de obras de descontaminación de solos contaminados determinadas pola Comunidade Autónoma e que se relacionan no anexo I, segundo establece a cláusula sexta deste convenio. Esta relación ten carácter provisional ata que se culmine o proceso de caracterización e priorización de solos contaminados de conformidade coas comunidades autónomas, segundo o establecido no Plan Nacional de Recuperación de Solos Contaminados 1995-2005 aprobado polo Consello de Ministros na súa reunión do día 17 de febreiro de 1995. Coa información de que dispoña, e que se enviará á Comisión Bilateral de Seguimento, a Comunidade Autónoma poderá efectua-la revisión prevista do anexo I </p>
<p>cada dous anos durante o período de vixencia do plan.</p>
<p>Segunda.-Financiamento.</p>
<p>O importe total asignado ó Plan Nacional de Recuperación de Solos Contaminados 1995-2005 ascende a 132.000 millóns de pesetas.</p>
<p>O Ministerio de Obras Públicas, Transportes e Medio Ambiente financiará o 50% do dito plan con cargo ó seu orzamento, segundo as dispoñibilidades orzamentarias anuais de que dispoña, ou canalizando recursos do Fondo de Cohesión para proxectos das comunidades autónomas.</p>
<p>A Comunidade Autónoma de Galicia financiará o 50% ben con cargo a fondos propios orzamentarios ou incorporando a aportación de fondos privados.</p>
<p>Terceira.-Actuacións previstas para o ano 1995.</p>
<p>No presente ano orzamentario 1995, as actuacións que se asumen polo presente convenio, cofinanciadas ó 50% con cargo ó orzamento do Ministerio de</p>
<p>Obras Públicas, Transportes e Medio Ambiente, recóllense no anexo II.</p>
<p>Cuarta.-Acceso ós Fondos de Cohesión.</p>
<p>A Secretaría de Estado de Medio Ambiente e Vivenda, no marco do acordo adoptado polo Consello de Política Fiscal e Financeira do 21 de novembro de 1994, comprométese a presentar ó Fondo de Cohesión proxectos xestionados pola Comunidade Autónoma de Galicia que resulten conformes co Plan Nacional de Recuperación de Solos Contaminados e cos requirimentos comprendidos no Regulamento (CE) nº 1164, do consello, do 16 de maio, polo que se crea o dito fondo. Tales proxectos deberán ser presentados polas comunidades autónomas na Secretaría de Estado de Medio Ambiente e Vivenda do Ministerio de Obras Públicas, Transportes e Medio Ambiente, antes do día 15 de febreiro de cada ano.</p>
<p>Os proxectos da anexo I presentados ó Fondo de Cohesión e elixidos pola Unión Europea para tal financiamento, serán obxecto dun acordo específico entre as partes deste convenio e o Ministerio de Economía e Facenda. O dito acordo ten a finalidade exclusiva de garanti-lo necesario seguimento financeiro e a responsabilidade das administracións perante o Fondo de Cohesión.</p>
<p>A Comunidade Autónoma de Galicia comprométese, para aqueles proxectos que sexan subvencionados polo Fondo de Cohesión, a cumpri-lo preceptuado no Regulamento (CE) nº 1164/1994, do consello, do 16 de maio, polo que se crea o dito fondo e nos anexos á Decisión da Comisión da Unión Europea, e en particular no referente á devolución das cantidades que foran aboadas indebidamente por erro ou incumprimento do estipulado na decisión correspondente.</p>
<p>Quinta.-Requisitos das actuacións.</p>
<p>a) Accesibilidade ós terreos: a obtención das autorizacións ou permisos para acceder ós terreos para a realización dos proxectos e execución das obras, así como o financiamento dos gastos inherentes a iso, será responsabilidade da Consellería de Industria e Comercio da Comunidade Autónoma de Galicia.</p>
<p>b) Plusvalías: se a descontaminación de solos levase aparellada unha plusvalía deles (por exemplo, a causa, dunha posterior recualificación de solo industrial en solo urbano), a Comunidade Autónoma de Galicia realizará as oportunas actuacións de forma que se produza unha reversión da mesma ó erario público. Tales recursos serán preferentemente empregados en novas actuacións de descontaminación de solos. Cando o solo sexa de titularidade estatal actuarase de forma similar ó expresado anteriormente.</p>
<p>Sexta.-Criterios para a distribución territorial do financiamento.</p>
<p>Os criterios de referencia para a distribución territorial do financiamento son os recollidos na metodoloxía de xerarquización do Inventario Nacional</p>
<p>de Solos Contaminados, segundo o acordado, pola Conferencia Sectorial de Medio Ambiente do 19 de setembro de 1994 e que se inclúe no anexo III adxunto a este convenio. Non obstante, de acordo coas revisións que se mencionan na cláusula primeira, e por acordo explícito da Conferencia Sectorial de Medio Ambiente, poderán variarse os ditos criterios.</p>
<p>Sétima.-Comisión Bilateral de Seguimento.</p>
<p>Constituirase unha Comisión Bilateral de Seguimento deste convenio, que se reunirá polo menos unha vez ó trimestre e, se é o caso, cando unha das partes o solicite.</p>
<p>A comisión estará formada polos seguintes membros:</p>
<p>Presidentes: o director xeral de Política Ambiental da Secretaría de Estado de Medio Ambiente e Vivenda e o director xeral de Industria da Consellería de Industria e Comercio da Comunidade Autónoma de Galicia.</p>
<p>A presidencia exercerase en quendas rotatorias de seis meses de duración cada unha, polos cargos antes indicados. O cargo que non exerza a presidencia ocupará a vicepresidencia.</p>
<p>Vocais: dous representantes da Secretaría de Estado de Medio Ambiente e Vivenda e dous representantes da Consellería de Industria e Comercio, actuando un deles de secretario, de forma rotatoria por períodos de seis meses.</p>
<p>Poderán designarse por cada unha das partes deste convenio suplentes dos membros da comisión cando o seus titulares non poidan asistir ás reunións. Tamén poderán asistir ás reunións da comisión aqueles técnicos que a propia Comisión Bilateral de Seguimento xulgue conveniente.</p>
<p>As funcións da comisión serán as seguintes:</p>
<p>a) Elevar ós órganos superiores as modificacións nos anexos que puideran producirse conforme o establecido na cláusula novena do presente convenio.</p>
<p>b) Ter coñecemento dos lugares contaminados sobre os que a Comunidade Autónoma de Galicia programou actuar prioritariamente, así como definir anualmente, se é o caso, a aportación económica de cada unha das partes.</p>
<p>c) Analiza-los proxectos de descontaminación sobre os que se vai actuar.</p>
<p>d) Interpretar, no caso de dúbida, o contido do presente convenio e, en consecuencia, propoñe-las decisións oportunas acerca das variacións ou cambios aconsellables na execución de cada un dos proxectos ou obras.</p>
<p>e) O seguimento do programa de actuacións do convenio propoñéndolles ás respectivas administracións as variacións que se consideren precisas. Para o efecto, o órgano competente da Comunidade Autónoma de Galicia informará trimestralmente ós membros da comisión da evolución dos proxectos e das obras en execución.</p>
<p>Oitava.-Contratación.</p>
<p>Os órganos competentes da Comunidade Autónoma de Galicia contratarán, de acordo coa normativa vixente, as obras de descontaminación dos solos que figuran no anexo I adxunto ó presente convenio.</p>
<p>O anexo I citado no apartado anterior poderá ser ampliado cando se produzan no futuro novas caracterizacións e priorizacións de emprazamentos.</p>
<p>Novena.-Incidencias nas actuacións.</p>
<p>A supresión dalgunha das obras prevista ou a adición doutras distintas ás programadas para cada ano, sempre a iniciativa da Comunidade Autónoma, comunicaráselle á Comisión Bilateral de Seguimento, e en ningún caso poderá supoñer ningunha variación na contía nin na porcentaxe establecida no plan.</p>
<p>Décima.-Natureza do convenio.</p>
<p>O presente convenio posúe natureza administrativa, rexendo na súa interpretación e desenvolvemento o ordenamento xurídico administrativo, con expresa submisión das partes á xurisdicción contencioso-administrativa nos termos que establece o artigo 8.3º da Lei de réxime xurídico das administracións públicas e do procedemento administrativo común. En todo caso, con carácter supletorio, será de aplicación o disposto no vixente texto articulado da Lei de contratos do Estado e o seu regulamento.</p>
<p>Undécima.-Vixencia do convenio.</p>
<p>O presente convenio entrará en vigor a partir da data da súa formalización e rematará na data de finalización do Plan Nacional de Recuperación de Solos Contaminados indicado no primeiro parágrafo da cláusula primeira.</p>
<p>Duodécima.-Causas de extinción.</p>
<p>O presente convenio extinguirase, ademais de pola prevista na cláusula anterior, polas seguintes causas:</p>
<p>a) Se resultase imposible a realización das obras obxecto deste convenio.</p>
<p>b) Se ó longo do seu período de duración se producisen circunstancias que fixesen imposible ou innecesari a realización das actuacións previstas.</p>
<p>Décimo terceira.-Publicación do convenio.</p>
<p>O presente convenio publicarase no Boletín Oficial del Estado e no Diario Oficial de Galicia.</p>
<p>José Borrell FontellesAntonio Couceiro Méndez</p>
<p>Ministro de Obras Públicas,Conselleiro de Industria</p>
<p>Transportes e Medio Ambientee Comercio</p>
<p>ANEXO II</p>
<p>ACTUACIÓNS PROGRAMADAS PARA O ANO 1995</p>
<p>QUE SE COFINANCIAN ENTRE A</p>
<p>SECRETARÍA DE ESTADO DE MEDIO</p>
<p>AMBIENTE E VIVENDA E A COMUNIDADE AUTÓNOMA DE GALICIA</p>
<p>-Recuperación de terreos en Mos (Pontevedra).</p>
<p>Iniciación da actuación: 25,0 MM/ptas.</p>
<p>-Recuperación de terreos no Burgo. Culleredo (A Coruña).</p>
<p>Redacción do proxecto: 12,0 MM/ptas.</p>
<p>-Recuperación de terreos en Sabón. Arteixo (A Coruña).</p>
<p>-Redacción do proxecto: 6,0 MM/ptas.</p>
<p>-Recuperación de terreos en Teixeiro. Curtis (A Coruña).</p>
<p>Redacción do proxecto: 7,0 MM/ptas.</p>
<p>TOTAL ANO 1995: 50,0 MM/ptas.</p>
<p>ANEXO III</p>
<p>CRITERIOS OBXECTIVOS PARA A DISTRIBUCIÓN</p>
<p>TERRITORIAL DO FINANCIAMENTO</p>
<p>METODOLOXÍA DE XERARQUIZACIÓN</p>
<p>DE ESPACIOS CONTAMINADOS</p>
<p>1. Introducción.</p>
<p>O sistema de xerarquización permite clasificar, con criterios uniformes, o risco potencial (relativo á saú</p>
<p>de, ó medio ambiente ou ós recursos naturais) que implican, por unha parte, as actividades industriais que son susceptibles de producir contaminación do solo e, por outra, os espacios potencialmente contaminados.</p>
<p>Os criterios de xerarquización baséanse na prioridade integral ou total de cada espacio contaminado, que se obtén baseándose nos riscos existentes no propio emprazamento (on-site) e na afección que xeran no seu contorno (off-site), todo isto considerando, entre outros parámetros, a hidroxeoloxía, o uso dos terreos e a toxicidade e mobilidade dos contaminantes.</p>
<p>A metodoloxía de xerarquización aplicouse, por primeira vez, en España no primeiro Inventario Nacional de Espacios Contaminados partindo da información obtida dos organismos centrais, comunidades autónomas e provincias, como resposta ás enquisas enviadas ós concellos. A clasificación resultante axudou a selecciona-los lugares nos que posteriormente se procedeu á caracterización en campo.</p>
<p>Realizados os traballos de campo e coa información recollida durante a investigación, efectuouse un novo proceso, obtendo así a xerarquización final do estudio.</p>
<p>2. Metodoloxía para a xerarquización.</p>
<p>2.1. Xerarquización de actividades industriais.</p>
<p>Para clasificar por orde de prioridade actividades que poidan producir contaminación do solo teranse en conta os seguintes factores:</p>
<p>a) Probabilidade real da contaminación, definida a nivel teórico polo tipo de actividade (procedementos e materiais empregados), baseándose na experiencia holandesa sobre as causas da contaminación do solo e as augas subterráneas.</p>
<p>b) Tamaño da actividade, definido polo número de empregados e o seu consumo enerxético baseándose nos datos tomados do rexistro do MINER.</p>
<p>c) Potencial do foco contaminante, resultante de combina-la probabilidade de contaminación e o tamaño da actividade.</p>
<p>d) Toxicidade das posibles substancias contaminantes, que se combina co potencial do foco contaminante para deduci-la puntuación definitiva.</p>
<p>e) Prioridade do foco contaminante (no lugar), que se obtén da combinación do potencial do foco contaminante e a puntuación da toxicidade.</p>
<p>2.2. Xerarquización de espacios potencialmente contaminados.</p>
<p>A xerarquización dos espacios fúndase principalmente no informe obtido especificamente na caracterización (a través dos datos reflectidos na ficha tipo) e utiliza avaliacións teóricas só en caso de que non se dispoña de información.</p>
<p>A prioridade total dun espacio vén definida polo grao de contaminación que se presente, tanto dentro como fóra del, isto é, da prioridade do risco «on site» e «off site».</p>
<p>Así, para levar a cabo as priorizacións cómpre formula-los seguintes criterios:</p>
<p>-Potencial de contaminación: tipo e concentración de contaminantes, potencial de dispersión e efectos sinérxicos e antagónicos que poidan presentarse entre eles e con respecto a terceiros (denuncias ou protestas).</p>
<p>-Tipo de sistema físico (auga superficial e subterránea, solo, aire e vulnerabilidade que presenta):</p>
<p>Hidroxeoloxía superficial</p>
<p>* Rede de drenaxe, canles e distancia a canles.</p>
<p>* Usos da auga e afeccións.</p>
<p>* Conca e subconca nas que se atopa o espacio.</p>
<p>* Lixiviacións.</p>
<p>Hidroxeoloxía subterránea:</p>
<p>* Tipo de acuífero, permeabilidade e superficie de alimentación.</p>
<p>* Dirección do fluxo da auga subterránea.</p>
<p>* Sistema acuífero.</p>
<p>Uso do solo:</p>
<p>* Clasificación/reclasificación urbanística.</p>
<p>* Distancia ó núcleo urbano.</p>
<p>* Uso do terreo.</p>
<p>Tipo de sistema biolóxico e, en definitiva, de ecosistema atendendo en particular á fraxilidade das formacións naturais.</p>
<p>Sistemas antrópicos productivos, considerando de forma especial os usos do solo, os abastecementos de auga e outros posibles efectos tóxicos sobre a saúde pública.</p>
<p>2.2.1. Prioridade do risco «on site».</p>
<p>O risco on-site avalíase mediante a combinación da contaminación ou fonte e a prioridade das afeccións, polo seu dano ás persoas ou ó contorno medioambiental.</p>
<p>A prioridade da fonte «on site» obtense combinando os valores da extensión da contaminación real coa toxicidade dos contaminantes presentes, considerándose como indicadores directos da extensión da fonte a área de solo realmente contaminado ou a superficie da zona onde se verteron e como indirectos, a superficie do emprazamento industrial.</p>
<p>Pola súa vez, a prioridade das afeccións «on site» establécese combinando o uso do terreo no emprazamento e o tipo de acceso a el.</p>
<p>2.2.2. Prioridade do risco «off site».</p>
<p>O risco off-site baséase, na combinación das prioridades relativas á emisión, potencial de migración dos contaminantes ou ruta e afeccións.</p>
<p>A prioridade da emisión está baseada na priorización da extensión da contaminación, definida polas superficies e profundidades reais da auga subterránea contaminada e a toxicidade dos contaminantes. Cando non se especifica o volume de auga afectada, a avaliación baséase na extensión da fonte «on site».</p>
<p>A prioridade con respecto ó transporte de contaminantes desde o emprazamento vén dada pola mobilidade dos mesmos e as características do terreo e hidroxeolóxicas da zona (balance hídrico, permeabilidade e transmisividade).</p>
<p>Da combinación entre as prioridades da emisión e da ruta obtense a prioridade da fonte «off site».</p>
<p>En canto á prioridade das afeccións «off site» obtense sobre a base das prioridades correspondentes ó uso das augas e ó uso da área circundante.</p>
<p>Combinando as prioridades dos riscos «on site» e «off site» obtense a prioridade integral dun emprazamento, como se observa no gráfico adxunto.</p>
<p>Segundo a metodoloxía anteriormente enunciada defínense as prioridades de actuación a curto, medio e longo prazo:</p>
<p>-Actuacións a curto prazo:</p>
<p>Risco alto.</p>
<p>Prioridade alta.</p>
<p>-Actuacións a medio prazo:</p>
<p>Risco alto/medio.</p>
<p>Prioridade media.</p>
<p>-Actuacións a longo prazo:</p>
<p>Risco baixo.</p>
<p>Prioridade baixa.</p>

