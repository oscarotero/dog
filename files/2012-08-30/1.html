---
date: '2012-08-30'
id: G0164-240812-0001
page: 34656
number: 165
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 20 de agosto de 2012 pola que se autoriza o bacharelato de persoas
  adultas na modalidade semipresencial no centro público de educación e
  promoción de adultos de Teixeiro (Curtis).
range: Orde
url: >-
  https://www.xunta.gal/dog/Publicados/2012/20120830/AnuncioG0164-240812-0001_gl.html
---
<p>A Lei orgánica 2/2006, do 3 de maio, de educación, establece no seu artigo 5.1 que todas as persoas deben ter a posibilidade de se formar ao longo da vida, dentro e fóra do sistema educativo, co fin de adquirir, actualizar, completar e ampliar os seus coñecementos, así como as súas capacidades, habilidades, aptitudes e competencias, para o seu desenvolvemento persoal e profesional.</p>
    <p>Ademais, no seu artigo 5.2 establece que o sistema educativo ten como principio propiciar a educación permanente. Para tal efecto, debe preparar o alumnado para aprender por si mesmo e facilitar ás persoas adultas a súa incorporación ás diferentes ensinanzas, favorecendo a conciliación da aprendizaxe con outras responsabilidades e actividades.</p>
    <p>Así, o Decreto 116/2007, do 31 de maio, polo que se crean centros públicos de educación e promoción de adultos con sede nos centros penitenciarios de Galicia, creou o centro público de educación e promoción de adultos de Teixeiro.</p>
    <p>Na Orde do 11 de xuño de 2010 pola que se autorizan as ensinanzas de educación para persoas adultas, nas modalidades presencial e a distancia, en centros específicos de educación e promoción de adultos e institutos de educación secundaria dependentes da Consellería de Educación e Ordenación Universitaria, autorizáronse no centro de educación e promoción de adultos de Teixeiro as ensinanzas básicas iniciais, a educación secundaria para persoas adultas e o castelán e galego para inmigrantes.</p>
    <p>Dado o número significativo de internos do centro que seguen estudos de bacharelato, e de acordo coas competencias que ten conferidas a Consellería de Cultura, Educación e Ordenación Universitaria,</p>
    <h2>DISPOÑO:</h2>
    <p>Artigo 1</p>
    <p>Autorizar as ensinanzas de bacharelato para persoas adultas nas modalidades de Ciencias e Tecnoloxía e Humanidades e Ciencias Sociais (na modalidade semipresencial) no centro de educación e promoción de adultos de Teixeiro (Curtis), desde o curso escolar 2012-2013.</p>
    <p>Disposición derradeira primeira</p>
    <p>Autorízanse a Dirección Xeral de Educación, Formación Profesional e Innovación Educativa e á Dirección Xeral de Centros e Recursos Humanos para adoptar as medidas necesarias para a execución desta orde.</p>
    <p>Disposición derradeira segunda</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 20 de agosto de 2012</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

