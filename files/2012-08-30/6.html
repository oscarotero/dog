---
date: '2012-08-30'
id: CA02-140812-0005
page: 34673
number: 165
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  RESOLUCIÓN do 1 de agosto de 2012, da Dirección Xeral de Conservación da
  Natureza, pola que se someten a información pública e audiencia aos
  interesados os proxectos dos decretos polos que se aproban o Plan de
  recuperación do sapoconcho común (Emys orbicularis L.) e o Plan de
  recuperación da escribenta das canaveiras (Emberiza schoeniclus subsp.
  lusitanica Steinbacher) en Galicia.
range: Resolución
url: >-
  https://www.xunta.gal/dog/Publicados/2012/20120830/AnuncioCA02-140812-0005_gl.html
---
<p>O sapoconcho común (Emys orbicularis L.) e a escribenta das canaveiras (Emberiza schoeniclus subsp. lusitanica Steinbacher) están incluídos na categoría «en perigo de extinción» do Decreto 88/2007, do 19 de abril, polo que se regula o Catálogo galego de especies ameazadas. De acordo co artigo 15 deste decreto, a catalogación dunha especie implicará a elaboración dun plan de recuperación, para as especies en perigo de extinción, e dun plan de conservación, para as especies vulnerables. </p>
    <p>Mediante Resolución do 23 de marzo de 2012 iniciouse a tramitación e sometéronse a participación pública as propostas de decretos dos mencionados plans. Vistas as observacións recibidas neste procedemento, deuse unha nova redacción ás propostas dos proxectos de decreto que agora se tramitan para a súa aprobación. Segundo o artigo 17 do Decreto 88/2007, os documentos elaborados deberán someterse ao trámite de información pública e audiencia aos interesados para que comparezan no expediente, tras a cal se redactará unha proposta de plan, que se elevará ao Consello da Xunta para a súa aprobación mediante decreto.</p>
    <p>Por todo o exposto,</p>
    <h2>RESOLVO:</h2>
    <p>1. Someter a información pública e audiencia aos interesados as propostas dos seguintes decretos:</p>
    <p>• Proxecto de decreto polo que se aproba o plan de recuperación do sapoconcho común (Emys orbicularis L.) en Galicia.</p>
    <p>• Proxecto de decreto polo que se aproba o plan de recuperación da subespecie lusitanica da escribenta das canaveiras (Emberiza schoeniclus L. subsp. lusitanica Steinbacher) en Galicia.</p>
    <p>2. Para os devanditos efectos informativos poranse exemplares dos proxectos dos decretos á disposición dos interesados nas seguintes dependencias:</p>
    <p>• Dirección Xeral de Conservación da Natureza-Subdirección Xeral de Espazos Naturais e Biodiversidade, San Lázaro, s/n, 15781 Santiago de Compostela.</p>
    <p>• Xefaturas territoriais da Consellería de Medio Ambiente, Territorio e Infraestruturas:</p>
    <p>– A Coruña: r/ Vicente Ferrer, 2, 15008 A Coruña.</p>
    <p>– Lugo: rolda da Muralla, 70, 27071 Lugo.</p>
    <p>– Ourense: rúa do Paseo, 18, 32003 Ourense.</p>
    <p>– Pontevedra: rúa Fernández Ladreda, 43, 36003 Pontevedra.</p>
    <p>• Así mesmo, poderase consultar o texto da proposta na seguinte páxina web da consellería de Medio Ambiente, Territorio e Infraestruturas:</p>
    <p>http://www.cmati.xunta.es/seccion-<br>tema/c/Conservacion?content=Direccion_Xeral_Conservacion_Natureza/Biodiversidad<br>e/seccion.html&amp;std=Plans_en_tramitacion.html&amp;sub=Especies_ameazadas/</p>
    <p>3. As alegacións formularanse durante o prazo de corenta e cinco (45) días, que comezarán a contar a partir do seguinte día ao da publicación desta resolución no Diario Oficial de Galicia. Poderán remitir estas mediante escrito, dirixido á Dirección Xeral de Conservación da Natureza da Consellería de Medio Ambiente, Territorio e Infraestruturas, San Lázaro, s/n, 15781 Santiago de Compostela, ou ao enderezo de correo electrónico biodiversidade2.cma@xunta.es </p>
    <p>Santiago de Compostela, 1 de agosto de 2012</p>
    <footer><p>Ricardo García-Borregón Millán<br>Director xeral de Conservación da Natureza</p></footer>

