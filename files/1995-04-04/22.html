---
date: '1995-04-04'
id: BD62
page: 2
number: 66
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Edicto do 10 de xaneiro de 1995, da Delegación Provincial de Lugo, polo que se
  somete ó trámite de información pública o levantamento de actas previas
  correspondentes ó expediente 2.969 A.T.
range: Edicto
url: 'https://www.xunta.gal/dog/Publicados/1995/19950404/AnuncioBD62_gl.html'
---
<p>En cumprimento do disposto nos artigos 52 da Lei de expropiación forzosa do 16 de decembro de 1954 e 31 do regulamento da Lei 10/1966, do 18 de marzo, sobre expropiación forzosa e sancións en materia de instalacións eléctricas, aprobado polo Decreto 2.619/1966, do 20 de outubro, e declarada polo Decreto 403/1994 (Diario Oficial de Galicia nº 6, do 10 de xaneiro de 1995) a urxente ocupación dos bens e dereitos afectados, indicados na relación que se publicou, no BOP de Lugo do 23-12-1993 faise saber a tódolos afectados, pola execución dos proxectos que a seguir se indican, propiedade da empresa Barras Eléctricas Galaico-Asturianas, S.A., con domicilio en Lugo-Cidade de Viveiro, 4.</p>
<p>Liña eléctrica aérea a 20 kV, de 596 metros de lonxitude, orixe na L.M.T. derivación ó C.T. Trabe e final no C.T. Igrexa-reelectrificación de Galdo, 4ª fase, no concello de Viveiro, expediente número 2.969 A.T.</p>
<p>Que o representante da Administración dará comezo sobre o terreo ó levantamento das actas previas á ocupación dos predios contidos nas relacións publicadas no BOP de Lugo do 23-12-1993 e expostas nos taboleiros oficiais das casas do concello e no desta delegación provincial, sita en Lugo, rúa Pascual Veiga, 12-14.</p>
<p>Advírtese os interesados afectados, que serán, ademais, notificados individualmente, sinalándolles o día e hora para o levantamento das actas, que poderán formular alegacións por escrito perante esta delegación ata o momento de levanta-las mesmas, para os únicos efectos de rectificar posibles erros na relación dos bens afectados.</p>
<p>Lugo, 10 de xaneiro de 1995.</p>
<p>Jesús Bendaña Suárez</p>
<p>Delegado provincial de Lugo</p>

