---
date: '2015-09-02'
id: CA02-250815-0002
page: 35440
number: 167
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  RESOLUCIÓN do 9 de xuño de 2015, da Secretaría Xeral de Ordenación do
  Territorio e Urbanismo, sobre aprobación definitiva da delimitación do solo do
  núcleo rural de Vilane, na parroquia de San Xoán de Antas, do concello de
  Antas de Ulla (Lugo) (expediente PTU-LU-12/011).
range: Resolución
url: >-
  https://www.xunta.gal/dog/Publicados/2015/20150902/AnuncioCA02-250815-0002_gl.html
---
<p>O Concello de Antas de Ulla remitiu documentación correspondente ao expediente de referencia, con proxecto subscrito polo arquitecto Javier Alonso Dávila, para os efectos previstos na disposición adicional 2ª.2, da Lei 9/2002, de ordenación urbanística e protección do medio rural de Galicia.</p>
    <p>Analizada a documentación achegada e vista a proposta subscrita pola Subdirección Xeral de Urbanismo en relación coa anterior resolución desta SXOTU do 10.6.2014, resulta:</p>
    <p>I. Antecedentes.</p>
    <p>a) O concello de Antas de Ulla carece de instrumento de planeamento xeral e dispón unicamente dun proxecto de delimitación de solo urbano aprobado o 14 de marzo de 1977; rexéndose fóra do seu ámbito polas normas de aplicación directa da LOUGA e, no que non se opón a estas, polas Normas complementarias e subsidiarias de planeamento provincial aprobadas o 3.4.1991. </p>
    <p>b) Constan terse realizado as seguintes actuacións de tramitación deste expediente:</p>
    <p>– Información pública (28.10.2011-10.12.2011) con anuncios en <em>El Progreso</em> do 27 de outubro, <em>La Voz de Galicia</em> do 3 de novembro e no <em>Diario Oficial de Galicia</em> do 17 de novembro de 2011. Non se presentaron alegacións.</p>
    <p>– Aprobación provisoria do proxecto en data 29.12.2011. </p>
    <p>– Informe da Demarcación Estatal de Estradas en Galicia do 3.10.2013, favorable.</p>
    <p>– Aprobación provisoria do proxecto modificado en data 14.10.2013.</p>
    <p>– Resolución da Secretaría Xeral de Ordenación do Territorio e Urbanismo do 10.6.2014 que require a corrección de deficiencias.</p>
    <p>– Informe da Dirección Xeral de Patrimonio Cultural do 14.3.2014, favorable condicionado á corrección das deficiencias do punto de «Medidas protectoras e correctoras».</p>
    <p>– Aprobación provisoria do novo proxecto modificado en data 30.12.2014.</p>
    <p>II. Contido.</p>
    <p>a) Proponse a delimitación, como núcleo rural complexo, do asentamento poboacional tradicional de Vilane, pertencente á parroquia de San Xoán de Antas. </p>
    <p>b) O núcleo conta con topónimo recoñecido no Nomenclátor da Xunta de Galicia (Decreto 6/2000).</p>
    <p>c) O proxecto recoñece o sistema viario público existente, mantendo as aliñacións existentes, e determina os terreos edificables do asentamento e terreos destinados a zonas verdes, espazos libres e equipamentos, ao mesmo tempo que xustifica o cumprimento do grao de consolidación mínima exixido pola lei. Identifícanse varios bens de valor cultural (o pazo de Vilane e mais 8 hórreos).</p>
    <p>III. Análise, consideracións e observacións.</p>
    <p>a) Adáptase o proxecto aos informes emitidos pola DEEG e DXPC.</p>
    <p>b) Establécense, xustificadamente respecto das características das parcelas edificadas do núcleo, as determinacións establecidas nas letras d) e f) do artigo 56.1 da LOUG, de acordo coa disposición adicional 2ª desta lei.</p>
    <p>c) Exclúese o ámbito NRC-3 do núcleo de Vilane.</p>
    <p>d) Redelimítanse os ámbitos dos subtipos histórico-tradicional e común dun xeito máis acorde coas características do núcleo.</p>
    <p>e) Xustifícase adecuadamente a consolidación edificatoria do núcleo con respecto ao número de parcelas edificables, as edificadas e as condicións de edificación establecidas.</p>
    <p>De acordo co punto 2 da Disposición adicional segunda da LOUG, e co artigo 12.1.b do Decreto 316/2009, do 4 de xuño, polo que se establece a estrutura orgánica da Consellería de Medio Ambiente, Territorio e Infraestruturas, a competencia para resolver sobre a aprobación definitiva dos expedientes de delimitación de solo de núcleos rurais corresponde á Secretaría Xeral de Ordenación do Territorio e Urbanismo.</p>
    <p>IV. Resolución </p>
    <p>Visto canto antecede,</p>
    <h2>RESOLVO:</h2>
    <p>Primeiro. Aprobar definitivamente o proxecto de delimitación do núcleo de Vilane, parroquia de San Xoán de Antas, do concello de Antas de Ulla.</p>
    <p>Segundo. Contra esta resolución cabe interpoñer recurso contencioso-administrativo ante o Tribunal Superior de Xustiza de Galicia, no prazo de dous meses, que se contarán desde o día seguinte ao da súa publicación, de conformidade co disposto nos artigos 10 e 46 da Lei 29/1998, do 13 de xullo, reguladora da xurisdición contencioso-administrativa. </p>
    <p>Terceiro. Notifíquese ao concello e publíquese no <em>Diario Oficial de Galicia.</em></p>
    <p>Santiago de Compostela, 9 de xuño de 2015</p>
    <footer><p>María Encarnación Rivas Díaz<br>Secretaria xeral de Ordenación do Territorio e Urbanismo</p></footer>

