---
date: '2021-05-26'
id: G0426-070521-0003
page: 26254
number: 97
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 5 de maio de 2021, do Servizo de Infraestruturas Agrarias de
  Pontevedra, polo que se comunica a aprobación das bases de reestruturación
  parcelaria da zona de Oleiros (Silleda-Pontevedra).
range: Anuncio
url: >-
  https://www.xunta.gal/dog/Publicados/2021/20210526/AnuncioG0426-070521-0003_gl.html
---
<p>Ponse en coñecemento dos interesados na reestruturación parcelaria da zona de Oleiros (Silleda-Pontevedra) que, con data do 3 de maio de 2021, a directora xeral de Desenvolvemento Rural aprobou a resolución que a seguir se cita:</p>
    <p>«Obtido informe favorable do Comité Técnico Asesor pola documentación integrante das bases de reestruturación parcelaria da zona de Oleiros (Silleda-Pontevedra), e á vista do informe do Servizo Provincial de Infraestruturas Agrarias –oída a Xunta Local da zona–, ao amparo do disposto polo artigo 26 da Lei 4/2015, do 17 de xuño, de mellora da estrutura territorial agraria de Galicia, polo presente acto apróbanse as Bases de reestruturación parcelaria da zona de Oleiros (Silleda-Pontevedra).</p>
    <p>O Servizo de Infraestruturas Agrarias da Xefatura Territorial da Consellería do Medio Rural de Pontevedra, disporá a súa notificación e publicación nos termos legalmente establecidos».</p>
    <p>Contra esta resolución, que non pon fin á vía administrativa, as persoas interesadas poderán interpor recurso de alzada ante a persoa titular da Consellería do Medio Rural, dentro do prazo dun mes, contado desde o día seguinte ao da recepción persoal ou publicación substitutiva.</p>
    <p>Pontevedra, 5 de maio de 2021</p>
    <footer><p>Mª José Pérez Gil<br>Xefa do Servizo de Infraestruturas Agrarias de Pontevedra</p></footer>

