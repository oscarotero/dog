---
date: '1996-11-25'
id: BD36
page: 10
number: 230
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 23 de setembro de 1996 pola que se aproba o plan eólico
  estratéxico presentado pola empresa Iberdrola Ingeniería y Consultoría, S.A.,
  denominado P.E.E. Iberinco (expediente IN660A 95/12-0).
range: Resolución
url: 'https://www.xunta.gal/dog/Publicados/1996/19961125/AnuncioBD36_gl.html'
---
<p>Ó amparo do disposto no capítulo II do Decreto 205/1995, de 6 de xullo, polo que se regula o aproveitamento da enerxía eólica na Comunidade Autónoma de Galicia, Iberdrola Ingeniería y Consultoría, S.A. con domicilio social na rúa Santiago de Compostela 100, 28035 Madrid, solicitou a aprobación do plan eólico estratéxico denominado P.E.E. Iberinco, onde se recolle o programa de actuacións para desenvolver por un período de 8 anos, cun investimento global estimado de 16.900 millóns de pesetas.</p>
<p>Para os efectos previstos no apartado 2º do artigo 5 do citado Decreto 205/1995, de 6 de xullo, a solicitude presentada publicouse no DOG de data 6 de setembro de 1995 e BOE de data 9 de setembro de 1995, presentándose solicitudes en competencia por Gamesa e Unión Fenosa Energías Especiales, S.A.</p>
<p>Considerando que, no informe técnico realizado pola Dirección Xeral de Industria para a resolución da competencia presentada se seguiron os seguintes criterios de avaliación dos planes eólicos afectados:</p>
<p>-Planificación enerxética.</p>
<p>-Estudio contrastado dos datos eólicos existentes.</p>
<p>-Viabilidade económica dos plans.</p>
<p>-Aportación tecnolóxica e efectos industriais dos plans.</p>
<p>Considerando que a Consellería de Industria e Comercio da Xunta de Galicia é competente para a aprobación do plan eólico estratéxico que se solicita, con base no Estatuto de autonomía de Galicia; no Real decreto 2563/1982, de 24 de xullo, sobre traspaso de funcións e servicios da Administración do Estado á Comunidade Autónoma de Galicia; no Decreto 132/1982, do 4 de novembro, sobre asunción de competencias en materia de industria, enerxía e minas; ó Decreto 209/1990, de 15 de marzo, en relación coa Lei 40/1994, do 30 de decembro, de ordenación</p>
<p>do sistema eléctrico nacional e o Decreto 205/1995, do 6 de xullo e por proposta da Dirección Xeral de Industria,</p>
<p>RESOLVO:</p>
<p>Aproba-lo plan eólico estratéxico PEE Iberinco referido ás áreas recollidas no anexo I da presente resolución, cunha previsión de potencia de 120 mW.</p>
<p>A presente resolución implica o outorgamento do dereito de investigación nas áreas de referencia, así como o dereito preferente, nas citadas áreas, á autorización das instalacións de aproveitamento de enerxía eólica, conforme o sinalado no artigo 8 do Decreto 205/1995, do 6 de xullo.</p>
<p>A aprobación do plan eólico estratéxico vincula á Administración e a Iberdrola Ingeniería y Consultoría, S.A. sen prexuízo das futuras resolucións que se adopten para o suposto de non exercita-lo dereito preferencial previsto no artigo 8 do citado Decreto 205/1995, de 6 de xullo.</p>
<p>A aprobación do plan eólico estratéxico outórgase de conformidade coas seguintes condicións:</p>
<p>Primeira.-Iberdrola Ingeniería y Consultoría, S.A., realizará a investigación de 6 áreas, cun investimento total de 26.000.000 de pesetas, debendo presentar un informe trimestral á Dirección Xeral de Industria dos datos obtidos nas áreas de investigación.</p>
<p>Segunda.-Iberdrola Ingeniería y Consultoría, S.A. iniciará a execución do plan industrial en xullo de 1996, debendo executa-lo dito planeamento nas condicións sinaladas no anexo II da presente resolución, salvo imposibilidades técnicas ou causa de forza maior debidamente xustificada.</p>
<p>En calquera momento poderá a Administración solicita-la documentación que estime pertinente en aras de verifica-lo cumprimento do establecido neste apartado.</p>
<p>Terceira.-A modificación do plan eólico estratéxico ou o incumprimento das condicións impostas nesta resolución e na autorización para a montaxe das instalacións será causa de resolución da presente aprobación.</p>
<p>Sen embargo, se por alteración substancial das circunstancias ou por outras causas sobrevidas, non fose</p>
<p>axeitado o mantemento dalgunha ou algunhas das instalacións previstas no plan eólico estratéxico que se aproba, a empresa poderá solicitar da Consellería de Industria e Comercio da Xunta de Galicia:</p>
<p>1. Autorización para a modificación ou substitución das actuacións, sen altera-las restantes condicións do plan eólico estratéxico que será outorgada pola Dirección Xeral de Industria, ou ben,</p>
<p>2. A aprobación dun novo plan eólico estratéxico para novas instalacións, se a importancia dos investimentos así o xustifican, tendo en conta sempre os dereitos que terceiros interesados poidan ter.</p>
<p>Cuarta.-Iberdrola Ingeniería y Consultoría, S.A. poderá transferir en calquera momento os dereitos dimanantes da presente aprobación logo de autorización da Consellería de Industria e Comercio da Xunta de Galicia, subrogándose o novo titular en tódalas obrigras e dereitos do transmitente derivados do plan eólico aprobado.</p>
<p>Quinta.-Esta aprobación outórgase sen prexuízo de terceiros, deixando a salvo os dereitos particulares e independentemente das autorizacións, licencia ou permisos de competencia municipal, provincial ou outros necesarios para a realización das obras das instalacións de aproveitamento eólico.</p>
<p>Contra a presente resolución, que é definitiva en vía administrativa, poderá interpoñerse, se é o caso, recurso contencioso-administrativo no prazo de dous meses contados a partir do día seguinte á súa publicación, logo de comunicación a esta consellería, conforme o establecido no artigo 57.2º da Lei reguladora da xurisdición contencioso-administrativa, do 27 de decembro de 1956 na súa nova redacción dada pola disposición adicional décimo primeira da Lei 30/1992, de 26 de novembro.</p>
<p>Santiago de Compostela, 23 de setembro de 1996.</p>
<p>Antonio Couceiro Méndez</p>
<p>Conselleiro de Industria e Comercio</p>
<p>ANEXO I</p>
<p>Iberdrola</p>
<table>
<tbody><tr><td>Nome</td><td>Concellos</td><td>Vértices</td></tr>
<tr><td>X long. W</td><td>Y lat. N</td></tr>
<tr><td></td></tr>
</tbody></table>
<table><tbody><tr><td>Videferre</td><td>Oímbra</td><td>615000</td><td>4632000</td></tr>
<tr><td>615500</td><td>4634000</td></tr>
<tr><td>620000</td><td>4634500</td></tr>
<tr><td>620000</td><td>4632000</td></tr>
<tr><td>Serra de Larouco</td><td>Baltar, Cualedro,</td><td>608000</td><td>4641000</td></tr>
<tr><td>Xinzo de Limia</td><td>609000</td><td>4640000</td></tr>
<tr><td>613500</td><td>4645500</td></tr>
<tr><td>612500</td><td>4646000</td></tr>
<tr><td>Serra do</td><td>Lobeira, Verea,</td><td>576000</td><td>4653000</td></tr>
<tr><td>Laboreiro</td><td>Quintela de Leirado</td><td>577000</td><td>4653000</td></tr>
<tr><td>577000</td><td>4658000</td></tr>
<tr><td>575000</td><td>4660000</td></tr>
<tr><td>573000</td><td>4660000</td></tr>
<tr><td>573000</td><td>4659500</td></tr>
</tbody></table>
<table>
<tbody><tr><td>Nome</td><td>Concellos</td><td>Vértices</td></tr>
<tr><td>X long. W</td><td>Y lat. N</td></tr>
<tr><td></td></tr>
</tbody></table>
<table><tbody><tr><td>Serra de Meda I</td><td>Esgos, Nogueira de</td><td>607500</td><td>4694000</td></tr>
<tr><td>Ramuín, Xunqueira de</td><td>613000</td><td>4689500</td></tr>
<tr><td>Espadanedo</td><td>613000</td><td>4691000</td></tr>
<tr><td>608500</td><td>4695000</td></tr>
<tr><td>Serra de Meda II</td><td>Montederramo</td><td>614000</td><td>4689000</td></tr>
<tr><td>Xunqueira de Espadanedo</td><td>615000</td><td>4689000</td></tr>
<tr><td>615000</td><td>4686000</td></tr>
<tr><td>614000</td><td>4686000</td></tr>
<tr><td>Serra do Burgo</td><td>Chandrexa de Queixa,</td><td>630000</td><td>4686000</td></tr>
<tr><td>Castro Caldelas</td><td>631000</td><td>4686000</td></tr>
<tr><td>633000</td><td>4688000</td></tr>
<tr><td>632000</td><td>4688500</td></tr>
</tbody></table>
<p>ANEXO II</p>
<p>Documento de síntese</p>
<p>-Plan eólico estratéxico.</p>
<p>O plan eólico estratéxico terá unha duración de 10 anos e suporá un investimento global estimado de 16.500 millóns de ptas.</p>
<p>-Plan de investigación eólica.</p>
<p>A empresa Iberdrola Ingeniería y Consultoría, S.A. realizará a investigación de 6 áreas facendo un investimento total de 26.000.000 de ptas., acadando un investimento medio de 4.333.333 ptas./ano área.</p>
<p>Iberdrola Ingeniería y Consultoría, S.A. usará como entidade colaboradora para a investigación á empresa galega Gestenga, debendo non obstante presentar un informe trimestral á Consellería de Industria e Comercio dos datos obtidos nas áreas de investigación.</p>
<p>-Plan industrial.</p>
<p>A empresa Iberdrola Ingeniería y Consultoría, S.A., participará na execución do plan industrial que teña/n aprobado o/os tecnólogo/s seleccionado/s. En todo caso, a porcentaxe de compoñentes fabricados en Galicia será a do/os tecnólogo/s que seleccione/n. A selección do/os tecnólogo/s, deberá contar coa autorización da Dirección Xeral de Industria.</p>
<p>8262</p>

