---
date: '2002-12-26'
id: 1D6DA
page: 17
number: 249
agency: INSTITUTO GALEGO DE PROMOCIÓN ECONÓMICA
section: III. OUTRAS DISPOSICIÓNS
title: >-
  Resolución do 13 de decembro de 2002 pola que se lle dá publicidade ó acordo
  do Consello de Dirección do Instituto Galego de Promoción Económica, polo que
  se aproba a modificación das bases reguladoras dos apoios do Instituto Galego
  de Promoción Económica ós proxectos empresariais de investimento.
range: Resolución
url: 'https://www.xunta.gal/dog/Publicados/2002/20021226/Anuncio1D6DA_gl.html'
---
<p>O punto 1 da base 6ª das reguladoras dos apoios do Igape ós proxectos empresariais de investimentos (DOG nº 142, do 23 de xullo de 2002), prevé que a concesión das axudas sexan, con carácter xeral, de ata un máximo do 15% dos gastos subvencionables.</p>
<p>Mediante Resolución do 1 de agosto de 2002 (DOG nº 153, do 9 de agosto), modificáronse as bases no sentido de conceder unha subvención do 50% do prezo de adquisición dos terreos localizados en polígonos de promoción pública, no caso da súa adquisición directamente ó organismo público promotor. Esta subvención atópase limitada pola porcentaxe xeral do 15% para o conxunto de gastos subvencionables.</p>
<p>Considérase oportuno primar aqueles proxectos de investimento promovidos por empresas xa establecidas en Galicia e que teñan como finalidade a incorporación na cadea productiva dun novo producto con alto valor engadido.</p>
<p>Na súa virtude e de conformidade coas facultades que teño conferidas,</p>
<p>RESOLVO:</p>
<p>Único.-Publica-la seguinte modificación das bases reguladoras dos apoios do Igape ós proxectos empresariais de investimento, acordada polo Consello de Dirección do instituto na súa reunión do 28 de novembro de 2002:</p>
<p>Engádese un punto 3 á base 6ª co seguinte texto:</p>
<p>«6.3. Naqueles proxectos de ampliación acometidos por empresas xa establecidas en Galicia coa finalidade de incorporar un novo producto con alto valor engadido na súa cadea productiva, a subvención que de se-lo</p>
<p>caso lle correspondese polo 50% do prezo de adquisición dos terreos localizados en polígonos de promoción pública, de conformidade co punto 5.1.A) a) I) destas bases, acumularase á subvención xeral de ata o 15% sobre os restantes gastos subvencionables».</p>
<p>A presente resolución entrará en vigor o día seguinte ó da súa publicación no Diario Oficial de Galicia, estendendo a súa eficacia a aqueles expedientes en tramitación, pendentes de resolución.</p>
<p>Santiago de Compostela, 13 de decembro de 2002.</p>
<p>Margarita Rodríguez Rama</p>
<p>Directora xeral do Instituto Galego</p>
<p>de Promoción Económica</p>

