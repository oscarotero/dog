---
date: '2015-05-27'
id: G0165-060515-0007
page: 20802
number: 98
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ORDE do 23 de marzo de 2015 pola que se autoriza a transmisión inter vivos das
  concesións e das bateas Ricardo e J.V. II.
range: Orde
url: >-
  https://www.xunta.gal/dog/Publicados/2015/20150527/AnuncioG0165-060515-0007_gl.html
---
<p>Vistos os expedientes instruídos para efectos da transmisión das bateas Ricardo e J.V. II, e das concesións administrativas que os amparan, resulta:</p>
    <p>a) Antecedentes de feito.</p>
    <p>Primeiro. Mediante escritos do 22.1.2015, Teresa Vázquez Feijóo e José Benito Feijóo Fariña solicitaron autorización para a transmisión das concesións das bateas Ricardo e J.V. II.</p>
    <p>Segundo. Os informes do Servizo de Protección dos Recursos sobre as características das bateas son favorables.</p>
    <p>b) Fundamentos xurídicos.</p>
    <p>Primeiro. Este órgano é competente para resolver os expedientes de conformidade coa Lei 11/2008, do 3 de decembro, de pesca de Galicia, e coa Lei 6/2009, do 11 de decembro, que a modifica, e coa Resolución do 12 de abril de 2012, de delegación de sinatura en materia de acuicultura nos titulares das xefaturas de coordinación da Área do Mar da Consellería do Medio Rural e do Mar.</p>
    <p>Segundo. Os expedientes seguiron todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, pola que se aproba o Regulamento de viveiros de cultivos mariños en augas de Galicia, e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
    <p>Vistas as disposicións citadas, a proposta de resolución elaborada polo Servizo de Recursos Mariños, o artigo 89 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e demais normas de xeral e pertinente aplicación, esta consellería resolve:</p>
    <p>Autorizar a transmisión inter vivos, a favor de José Benito Feijóo Vázquez (35451672R), das concesións que se indican a continuación:</p>
    <p>Identificación:</p>
    <p>Tipo: batea. </p>
    <p>Nome: Ricardo.</p>
    <p>Situación: </p>
    <p>Cuadrícula nº: 26.</p>
    <p>Polígono: C.</p>
    <p>Distrito: O Grove (Pontevedra).</p>
    <p>Especie autorizada: mexillón (Mytilus galloprovincialis).</p>
    <p>Título habilitante: concesión.</p>
    <p>Orde de outorgamento: 9.3.1981.</p>
    <p>Remate da vixencia: 15.12.2019.</p>
    <p>Identificación:</p>
    <p>Tipo: batea. </p>
    <p>Nome: J.V. II.</p>
    <p>Situación: </p>
    <p>Cuadrícula nº: 155.</p>
    <p>Polígono: D.</p>
    <p>Distrito: Cambados (Pontevedra).</p>
    <p>Especies autorizadas: ostra plana (Ostrea edulis), vieira (Pecten maximus) e zamburiña (Chlamys varia).</p>
    <p>Título habilitante: concesión.</p>
    <p>Orde de outorgamento: 15.11.1961.</p>
    <p>Remate da vixencia: 15.12.2019.</p>
    <p>Actuais titulares: Teresa Vázquez Feijóo (35398558V) e José Benito Feijóo Fariña (76841742F).</p>
    <p>Novo titular: José Benito Feijóo Vázquez (35451672R).</p>
    <p>Baixo as seguintes condicións:</p>
    <p>Primeira. Os actuais titulares deberán presentar no prazo máximo dun mes, contado desde o día seguinte ao da publicación desta resolución no Diario Oficial de Galicia, orixinal ou fotocopia cotexada da seguinte documentación:</p>
    <p>a) Documento notarial da transmisión ou doazón.</p>
    <p>b) Solicitude ou carta de pagamento do imposto de transmisións patrimoniais ou documento de sucesións.</p>
    <p>Segunda. Transcorrido o prazo indicado na condición primeira sen ter presentado a documentación requirida, a autorización quedará sen efecto, logo de comunicación por parte da consellería.</p>
    <p>Terceira. O novo titular das concesións queda subrogado nos dereitos e obrigas dos anteriores, desde o momento de formalización da compravenda en escritura pública.</p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante a conselleira do Medio Rural e do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e no artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Vigo, 23 de marzo de 2015</p>
    <footer><p>P.D. (Resolución do 12.4.2012)<br>Sonia Lorenzo Santos<br>Xefa de Coordinación da Área do Mar </p></footer>

