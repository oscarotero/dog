---
date: '2015-05-27'
id: CA01-210515-0001
page: 20738
number: 98
agency: Consellería de Facenda
section: IV. Oposicións e concursos.
title: >-
  RESOLUCIÓN do 19 de maio de 2015, do tribunal designado para xulgar o proceso
  selectivo para o ingreso no corpo facultativo superior da Xunta de Galicia,
  subgrupo A1, escala de enxeñeiros/as de minas, convocado pola Orde do 9 de
  maio de 2014 (Diario Oficial de Galicia número 99, do 26 de maio), pola que se
  dá publicidade a diversos acordos.
range: Resolución
url: >-
  https://www.xunta.gal/dog/Publicados/2015/20150527/AnuncioCA01-210515-0001_gl.html
---
<p>Nas sesións que tiveron lugar os días 15 e 19 de maio de 2015, o tribunal nomeado pola Orde do 18 de febreiro de 2015 (DOG núm. 38, do 25 de febreiro), modificada pola Orde do 17 de marzo de 2015 (DOG núm. 55, do 23 de marzo), pola que se nomea o tribunal encargado de cualificar o proceso selectivo para o ingreso no corpo facultativo superior da Xunta de Galicia, subgrupo A1, escala de enxeñeiros/as de minas, convocado pola Orde do 9 de maio de 2014 (DOG núm. 99, do 26 de maio), de conformidade co disposto na base II.2.1.</p>
    <h2>ACORDOU:</h2>
    <p>Primeiro. Á vista das reclamacións presentadas:</p>
    <p>1º. Anular as preguntas número 33, 34, 39, 40, 43 e 69 do primeiro exercicio e pasan a ocupar o seu posto as preguntas de reserva 121, 122 e 123.</p>
    <p>2º. Establecer como resposta correcta a opción c) da pregunta nº 66.</p>
    <p>3º. Establecer como resposta correcta a opción b) da pregunta nº 105.</p>
    <p>4º. Desestimar na súa totalidade as restantes reclamacións presentadas.</p>
    <p>Segundo. De conformidade co disposto na base II.2.1. da convocatoria, superaron o primeiro exercicio os aspirantes que obtiveron unha puntuación mínima de dez puntos (10 puntos) e fíxase, unha vez feitas as deducións previstas na citada base da convocatoria, en 50 o número de respostas correctas para acadar a dita puntuación.</p>
    <p>Terceiro. Publicar as puntuacións obtidas polos aspirantes presentados ao primeiro exercicio do proceso selectivo para o ingreso no corpo facultativo superior da Xunta de Galicia, subgrupo A1, escala de enxeñeiros/as de minas, no lugar onde se realizou o exercicio, no taboleiro de anuncios do Servizo de Rexistro Xeral e Atención á Cidadanía da Vicepresidencia e Consellería de Presidencia, Administracións Públicas e Xustiza e na páxina web da Xunta de Galicia (www.xunta.es).</p>
    <p>Cuarto. De acordo co disposto na base II.3.7 da convocatoria, os aspirantes poderán presentar as alegacións que consideren oportunas con relación ás puntuacións, no prazo de dez (10) días hábiles contados desde o seguinte ao de publicación desta resolución no <em>Diario Oficial de Galicia</em>.</p>
    <p>Quinto. De conformidade co disposto na base III.13 da orde de convocatoria, contra este acordo poderase interpoñer recurso de alzada ante o/a conselleiro/a de Facenda nos termos previstos nos artigos 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 19 de maio de 2015</p>
    <footer><p>Miguel Ángel Veiga Campos<br>Presidente do tribunal</p></footer>

