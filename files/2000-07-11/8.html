---
date: '2000-07-11'
id: E83E
page: 10
number: 134
agency: INSTITUTO LÁCTEO E GANDEIRO DE GALICIA
section: III. OUTRAS DISPOSICIÓNS
title: >-
  Resolución do 14 de xuño de 2000 pola que se lle dá publicidade ó modelo de
  contrato de mandato e ás marxes brutas estándar das distintas orientacións
  productivas, en relación coa axuda para o cesamento anticipado na actividade
  agraria.
range: Resolución
url: 'https://www.xunta.gal/dog/Publicados/2000/20000711/AnuncioE83E_gl.html'
---
<p>Unha das medidas establecidas no Regulamento de desenvolvemento rural (R. 1257/1999, do 17 de maio, do consello) é a relativa ó cesamento anticipado na actividade agraria, unha das de acompañamento á política agrícola común, e así foi incluída no programa presentado diante da comisión polo Estado Español.</p>
<p>Para a súa aplicación nesta Comunidade Autónoma publicouse a orde da Consellería de Agricultura, Gandería e Política Agroalimentaria, do 27 de marzo de 2000 (DOG nº 66, do 4 de abril). Na súa disposición derradeira primeira facúltase o director do Ilgga para que, entre outras cuestións, mediante resolución publicada no Diario Oficial de Galicia, estableza as marxes aplicables para calcula-lo número de hectáreas tipo das explotacións, así como o modelo de contrato de mandato entre o mandante-cedente, o agricultor que se xubila anticipadamente, e o mandatario, o servicio de transmisión, que é o propio instituto.</p>
<p>Xa que logo, con base no exposto,</p>
<p>RESOLVO:</p>
<p>Primeiro.-Marxes brutas estándar.</p>
<p>As marxes brutas estándar aplicables no ano 2000, por orientacións productivas, en relación coa axuda para o cesamento anticipado na actividade agraria, son as que figuran como anexo I.</p>
<p>Segundo.-Modelo oficial de contrato de mandato.</p>
<p>De acordo do disposto no artigo 9.2º da orde da Consellería de Agricultura, Gandería e Política Agroalimentaria, do 27 de marzo de 2000, o modelo oficial de contrato de mandato entre o mandante-cedente, o titular dunha explotación que se acolla ó cesamento anticipado na actividade agraria, e o representante do servicio de transmisión, o director do Ilgga, é o que figura como anexo II.</p>
<p>Santiago de Compostela, 14 de xuño de 2000.</p>
<p>Antonio Crespo Iglesias</p>
<p>Director do Instituto Lácteo e Gandeiro de Galicia</p>
<p>ANEXO I</p>
<p>Marxes brutas estándar aplicables ás orientacións productivas gandeiras nesta comunidade autónoma no ano 2000</p>
<table><tbody><tr><td></td></tr>
<tr><td></td></tr>
<tr><td>Actividade</td><td>Unidades</td><td>Características</td><td>Pdto. bruto</td><td>G. variabl.</td><td>Marxe bruta</td></tr>
<tr><td></td></tr>
</tbody></table>
<table><tbody><tr><td>Abellas</td><td>Colmea</td><td></td><td>14.000</td><td>5.000</td><td>9.000</td></tr>
<tr><td></td></tr>
<tr><td>Caprino</td><td>Nai</td><td>Con primas</td><td>21.000</td><td>1.600</td><td>19.400</td></tr>
<tr><td></td></tr></tbody></table>
<table><tbody><tr><td></td></tr>
<tr><td></td></tr>
<tr><td>Actividade</td><td>Unidades</td><td>Características</td><td>Pdto. bruto</td><td>G. variabl.</td><td>Marxe bruta</td></tr>
<tr><td></td></tr>
</tbody></table>
<table><tbody><tr><td>Caprino</td><td>Nai</td><td>Sen primas</td><td>17.000</td><td>1.600</td><td>15.400</td></tr>
<tr><td></td></tr>
<tr><td>Caracois</td><td>m parque</td><td></td><td>1.500</td><td>560</td><td>940</td></tr>
<tr><td></td></tr>
<tr><td>Cebo porcino</td><td>Praza</td><td>2,5 porcos praza</td><td>50.000</td><td>42.500</td><td>7.500</td></tr>
<tr><td></td></tr>
<tr><td>Coellos</td><td>Nai</td><td></td><td>23.768</td><td>17.113</td><td>6.655</td></tr>
<tr><td></td></tr>
<tr><td>Équidos</td><td>Cab</td><td>Sen primas</td><td>35.000</td><td>4.500</td><td>30.500</td></tr>
<tr><td></td></tr>
<tr><td>Ovino</td><td>Nai</td><td>Con primas</td><td>15.000</td><td>1.600</td><td>13.400</td></tr>
<tr><td></td></tr>
<tr><td>Ovino</td><td>Nai</td><td>Sen primas</td><td>10.000</td><td>1.600</td><td>8.400</td></tr>
<tr><td></td></tr>
<tr><td>Polos engorda</td><td>Praza</td><td>5,5 polos praza</td><td>1.510</td><td>1.230</td><td>280</td></tr>
<tr><td></td></tr>
<tr><td>Polos de curral</td><td>Praza</td><td>3 polos praza</td><td>4.500</td><td>3.000</td><td>1.500</td></tr>
<tr><td></td></tr>
<tr><td>Poñedoras</td><td>Ud</td><td></td><td>2.660</td><td>2.330</td><td>330</td></tr>
<tr><td></td></tr>
<tr><td>Porcino</td><td>Porca nai</td><td></td><td>234.000</td><td>171.000</td><td>63.000</td></tr>
<tr><td></td></tr>
<tr><td>Vacún carne</td><td>Cab</td><td>Dereitos + prima extens.</td><td>190.465</td><td>59.687</td><td>130.778</td></tr>
<tr><td></td></tr>
<tr><td>Vacún carne</td><td>Cab</td><td>Con dereitos</td><td>173.826</td><td>59.687</td><td>114.139</td></tr>
<tr><td></td></tr>
<tr><td>Vacún carne</td><td>Cab</td><td>Sen dereitos</td><td>142.600</td><td>59.600</td><td>83.000</td></tr>
<tr><td></td></tr>
<tr><td>Vacún leiteiro</td><td>Litros/cota/ano</td><td>&lt; 50.000 l./expl.</td><td>53,0</td><td>24,3</td><td>28,7</td></tr>
<tr><td></td></tr>
<tr><td>Vacún leiteiro</td><td>Litros/cota/ano</td><td>De 50.001 a 100.000</td><td>53,8</td><td>23,8</td><td>30,0</td></tr>
<tr><td></td></tr>
<tr><td>Vacún leiteiro</td><td>Litros/cota/ano</td><td>&gt; 100.000</td><td>57,1</td><td>25,2</td><td>31,9</td></tr>
<tr><td></td></tr>
<tr><td>Visóns</td><td>Nai</td><td>4 crías/nai</td><td>14.800</td><td>9.320</td><td>5.480</td></tr>
<tr><td></td></tr>
<tr><td>Xatos ceba</td><td>Praza (1,25 xatos)</td><td>0-9 meses</td><td>142.125</td><td>104.625</td><td>37.500</td></tr>
<tr><td></td></tr>
<tr><td>Xatos ceba</td><td>Praza (1,25 xatos)</td><td>Con prima</td><td>175.403</td><td>104.625</td><td>70.778</td></tr>
<tr><td></td></tr>
<tr><td>Xatos ceba</td><td>Praza (1,25 xatos)</td><td>Prima+prima extensific.</td><td>196.201</td><td>104.625</td><td>91.576</td></tr>
<tr><td></td></tr></tbody></table>
<p>Marxes brutas aplicables ás orientacións productivas agrícolas nesta comunidade atónoma no ano 2000</p>
<table><tbody><tr><td></td></tr>
<tr><td></td></tr>
<tr><td>Actividade</td><td>Unidades</td><td>Características</td><td>Pdto. bruto</td><td>G. variabl.</td><td>Marxe bruta</td></tr>
<tr><td></td></tr>
</tbody></table>
<table><tbody><tr><td>Avea</td><td>ha</td><td></td><td>37.000</td><td>9.680</td><td>28.300</td></tr>
<tr><td></td></tr>
<tr><td>Bulbos</td><td>m</td><td>Aire libre</td><td>10.000</td><td>8.000</td><td>2.000</td></tr>
<tr><td></td></tr>
<tr><td>Caravel</td><td>ha</td><td>Invernadoiro</td><td>16.000.000</td><td>4.000.000</td><td>12.000.000</td></tr>
<tr><td></td></tr>
<tr><td>Cebada</td><td>ha</td><td></td><td>71.000</td><td>28.300</td><td>42.700</td></tr>
<tr><td></td></tr>
<tr><td>Centeo</td><td>ha</td><td></td><td>102.400</td><td>27.500</td><td>74.900</td></tr>
<tr><td></td></tr>
<tr><td>Cereal forraxe</td><td>ha</td><td></td><td>80.000</td><td>15.000</td><td>65.000</td></tr>
<tr><td></td></tr>
<tr><td>Elaboración queixos</td><td>l</td><td>8 l por kg de queixo</td><td>85</td><td>50</td><td>35</td></tr>
<tr><td></td></tr>
<tr><td>Flor</td><td>ha</td><td>Aire libre</td><td>1.250.000</td><td>450.000</td><td>800.000</td></tr>
<tr><td></td></tr>
<tr><td>Framboesa</td><td>ha</td><td></td><td>3.000.000</td><td>310.000</td><td>2.690.000</td></tr>
<tr><td></td></tr>
<tr><td>Fresa</td><td>ha</td><td>Aire libre</td><td>4.000.000</td><td>750.000</td><td>3.250.000</td></tr>
<tr><td></td></tr>
<tr><td>Horta alternativa</td><td>ha</td><td>Invernadoiro</td><td>13.200.000</td><td>2.200.000</td><td>11.000.000</td></tr>
<tr><td></td></tr>
<tr><td>Hortalizas</td><td>ha</td><td>Aire libre</td><td>5.600.000</td><td>1.100.000</td><td>4.500.000</td></tr>
<tr><td></td></tr>
<tr><td>Kiwi</td><td>ha</td><td>Aire libre</td><td>1.600.000</td><td>150.000</td><td>1.450.000</td></tr>
<tr><td></td></tr>
<tr><td>Leituga</td><td>ha</td><td>Invernadoiro</td><td>3.000.000</td><td>800.000</td><td>2.200.000</td></tr>
<tr><td></td></tr>
<tr><td>Mazá mesa</td><td>ha</td><td></td><td>1.600.000</td><td>276.000</td><td>1.324.000</td></tr>
<tr><td></td></tr>
<tr><td>Mazá sidra</td><td>ha</td><td></td><td>850.000</td><td>183.000</td><td>667.000</td></tr>
<tr><td></td></tr>
<tr><td>Millo</td><td>ha</td><td>Grao</td><td>240.000</td><td>65.000</td><td>175.000</td></tr>
<tr><td></td></tr>
<tr><td>Pataca</td><td>ha</td><td></td><td>400.000</td><td>175.000</td><td>225.000</td></tr>
<tr><td></td></tr>
<tr><td>Pemento</td><td>ha</td><td>Invernadoiro</td><td>7.000.000</td><td>800.000</td><td>6.200.000</td></tr>
<tr><td></td></tr>
<tr><td>Pemento Padrón</td><td>ha</td><td>Invernadoiro</td><td>9.500.000</td><td>650.000</td><td>8.850.000</td></tr>
<tr><td></td></tr>
<tr><td>Prad. perm. boa calid.</td><td>ha</td><td></td><td>135.000</td><td>28.000</td><td>107.000</td></tr>
<tr><td></td></tr>
<tr><td>Prad. perm. pobres</td><td>ha</td><td></td><td>49.000</td><td>4.000</td><td>45.000</td></tr>
<tr><td></td></tr>
<tr><td>Praderías temporais</td><td>ha</td><td></td><td>108.000</td><td>14.000</td><td>94.000</td></tr>
<tr><td></td></tr>
<tr><td>Repolo</td><td>ha</td><td>Aire libre</td><td>1.000.000</td><td>250.000</td><td>750.000</td></tr>
<tr><td></td></tr>
<tr><td>Rosa</td><td>ha</td><td>Invernadoiro</td><td>27.000.000</td><td>3.500.000</td><td>23.500.000</td></tr>
<tr><td></td></tr>
<tr><td>Tomate</td><td>ha</td><td>Invernadoiro</td><td>7.300.000</td><td>1.000.000</td><td>6.300.000</td></tr>
<tr><td></td></tr>
<tr><td>Trigo</td><td>ha</td><td></td><td>107.667</td><td>38.000</td><td>69.667</td></tr>
<tr><td></td></tr>
<tr><td>Verde ornamental</td><td>ha</td><td>Aire libre</td><td>7.500.000</td><td>2.500.000</td><td>5.000.000</td></tr>
<tr><td></td></tr>
<tr><td>Viñd. non preferente</td><td>ha</td><td>Variedades autorizadas</td><td>800.000</td><td>240.000</td><td>560.000</td></tr>
<tr><td></td></tr>
<tr><td>Viñedo outras D.O</td><td>ha</td><td>Variedades preferentes</td><td>1.350.000</td><td>250.000</td><td>1.100.000</td></tr>
<tr><td></td></tr>
<tr><td>Viñedo Rías Baixas</td><td>ha</td><td>Variedades preferentes</td><td>1.575.000</td><td>320.000</td><td>1.255.000</td></tr>
<tr><td></td></tr>
<tr><td>Xerbera</td><td>ha</td><td>Invernadoiro</td><td>18.000.000</td><td>6.500.000</td><td>11.500.000</td></tr>
<tr><td></td></tr>
<tr><td>Feixón verde aire libre</td><td>ha</td><td>Aire libre</td><td>5.000.000</td><td>600.000</td><td>4.400.000</td></tr>
<tr><td></td></tr></tbody></table>
<p>ANEXO II</p>
<p>Contrato de mandato relativo ó cesamento</p>
<p>anticipado na actividade agraria</p>
<p>..., ... de ... de 200</p>
<p>Reunidos:</p>
<p>Dunha parte ..., director do Instituto Lácteo e Gandeiro de Galicia (Ilgga), en calidade de representante legal do Servicio de Transmisión da Comunidade Autónoma de Galicia, en virtude do disposto no artigo ... da orde da Consellería de Agricultura, Gandería e Política Agroalimentaria de data ..., co número de identificación fiscal ...</p>
<p>Doutra parte, D/Dª ... co NIF nº ... e o seu cónxuxe D/Dª ... con NIF nº ... (en diante cedentes) acollidos ó cesamento anticipado na actividade agraria polo Real decreto ... e a orde do ..., da Consellería de Agricultura, Gandería e Política Agroalimentaria, co número de expediente ..., en calidade de cedente dos predios, dereitos de plantación, dereitos de prima, cantidades de referencia para producción de leite e outras concesións administrativas, como consecuencia do cesamento anticipado na actividade agraria.</p>
<p>Ámbalas dúas partes se recoñecen mutuamente competencia e capacidade de abondo para formaliza-lo presente contrato de mandato de acordo coas seguintes</p>
<p>Cláusulas:</p>
<p>Primeira.-O presente contrato formalízase en cumprimento do artigo ... da Orde ... da Consellería de Agricultura, Gandería e Política Agroalimentaria, dado que o cedente decidiu utiliza-lo Servicio de Transmisión como cesionario da súa explotación.</p>
<p>Segunda.-O Ilgga obrígase a oferta-las parcelas agrícolas, dereitos de plantación, dereitos de prima, cantidades de referencia para producción de leite e outras concesións administrativas obxecto de transmisión, relacionadas na cláusula cuarta, por conta e en nome do cedente, como consecuencia do réxime de axudas destinado a fomenta-lo cesamento anticipado na actividade agraria.</p>
<p>Terceira.-O mandato, expreso e especial, limítase ó labor de mediación na venda ou arrendamento dos predios obxecto de transmisión, e na transferencia de dereitos de plantación, dereitos de prima, cantidades de referencia para producción de leite e outras concesións administrativas obxecto de transmisión relacionadas na cláusula cuarta, entre o cedente asinante do contrato e o/os potencial/is cesionario/s, tanto agrario/s como non agrario/s.</p>
<p>En ningún caso o mandato faculta o Servicio de Transmisión para facerse cargo dos predios, dereitos, cantidades de referencia para producción de leite</p>
<p>e outras concesións administrativas vinculadas á explotación preexistente, nin a outorgar escritura pública en representación do mandante.</p>
<p>Cuarta.-Os predios, dereitos, cantidades de referencia para a producción de leite e outras concesións administrativas obxecto de transmisión no presente contrato de mandato son:</p>
<p>-Predios:</p>
<p>Concello/Polígono/Parcela/Superficie/Réxime de oferta agraria (propiedade e/ou arrendamento).</p>
<p>-Dereitos, cantidades de referencia para producción de leite e outras concesións administrativas.</p>
<p>-Dereitos, cantidades de referencia para producción de leite e outras concesións/Réxime de oferta: (transferencia, renuncia, abandono).</p>
<p>Quinta.-O gando da explotación do cedente é o seguinte:</p>
<p>-Censo de gandos:</p>
<p>Clase de gando/Nº de cabezas/Destino do gando.</p>
<p>O devandito gando será transmitido en venda polo cedente nas condicións establecidas nos compromisos da solicitude de cesamento anticipado do cedente.</p>
<p>En ningún caso, o Servicio de Transmisión se fará cargo do gando da explotación.</p>
<p>Sexta.-A duración do presente contrato será de 5 anos, a partir da súa formalización, salvo as causas de extinción previstas na cláusula décimo primeira.</p>
<p>Sétima.-O Servicio de Transmisión comprométese a oferta-las parcelas agrícolas, dereitos, cantidades de referencia para producción de leite e outras concesións administrativas obxecto de transmisión, por conta e nome de D/Dª ... como cedente ou cesionista delas. Esta oferta realizarase, no caso de non atopar cesionario no prazo dun mes, mediante publicación no Diario Oficial de Galicia dunha relación dos propietarios, predios, superficie destes, concellos en que se localizan e réxime da oferta de transmisión, así como dos dereitos, cantidades de referencia para producción de leite e outras concesións administrativas.</p>
<p>Oitava.-O Servicio de Transmisión, como mandatario, quedará obrigado a cumpri-las condicións do mandato, respondendo dos danos e perdas que lle ocasione o mandante ou cesionista polo seu incumprimento.</p>
<p>Novena.-O mandante ou cedente quedará obrigado a negociar cos posibles cesionarios, agrarios ou non agrarios, dos predios, dereitos, cantidades de referencia para producción de leite e outras concesións administrativas obxecto de transmisión que acudan ó Servicio de Transmisión como consecuencia da oferta dos citados predios por parte do mandado.</p>
<p>Décima.-O cedente-mandante, durante a vixencia do presente contrato, non percibirá contraprestación dineraria ningunha por parte do Servicio de Transmisión en relación co obxecto do presente contrato.</p>
<p>Así mesmo, o cedente-mandante renuncia á explotación dos predios e gando da explotación, e á utilización dos dereitos, cantidades de referencia para producción de leite e outras concesións administrativas obxecto de transmisión durante o período de vixencia do contrato.</p>
<p>Décimo primeira.-O presente contrato extinguirase polas seguintes causas:</p>
<p>-Polo seu cumprimento.</p>
<p>-Por revogación do mandante, se atopara, antes do remate do prazo de 5 anos, un cesionario independentemente das ofertas realizadas polo Servicio de Transmisión.</p>
<p>-Por incumprimento das condicións do mandato por calquera das dúas partes.</p>
<p>-Pola morte do mandante.</p>
<p>En proba de conformidade, para a debida constancia do convido, asínase o presente contrato, por cuadruplicado exemplar, no lugar e data ó principio mencionados.</p>
<p>Director do Ilgga  O cedente ou mandante  O cónxuxe</p>
<p>Asdo.: ...Asdo.: ...Asdo.: ...</p>

