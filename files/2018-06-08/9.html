---
date: '2018-06-08'
id: G0427-300518-0002
page: 28371
number: 109
agency: Consellería do Mar
section: III. Outras disposicións.
title: >-
  EXTRACTO da Orde do 21 de maio de 2018 pola que se establecen as bases
  reguladoras e se convocan as bolsas de formación de persoal auxiliar en
  materia de investigación mariña.
range: Orde
url: >-
  https://www.xunta.gal/dog/Publicados/2018/20180608/AnuncioG0427-300518-0002_gl.html
---
<p>BDNS (Identif.): 401793.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo pode consultarse na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Persoas beneficiarias</p>
    <p>Españois ou nacionais dun país membro da Unión Europea ou estranxeiro con permiso de residencia en España no momento de solicitar a bolsa e con dominio dalgunha das linguas oficiais da Comunidade Autónoma de Galicia, que estean en posesión do título de técnico superior dos ciclos formativos de grao superior dalgunha das seguintes especialidades: Acuicultura, Análise e Control ou Anatomía Patolóxica e Citodiagnose obtido con posterioridade ao 31 de decembro de 2014, e teñan cursado os seus estudos nalgún dos centros públicos ou privados situados na Comunidade Autónoma galega e non ter desfrutado destas bolsas ou similares en anteriores convocatorias durante un período dun ano ou superior.</p>
    <p>Segundo. Obxecto</p>
    <p>Completar a formación de técnicos superiores de ciclos formativos de grao superior como persoal auxiliar de investigación mariña.</p>
    <p>Terceiro. Bases reguladoras</p>
    <p>Orde do 21 de maio de 2018 pola que se establecen as bases reguladoras e se convocan bolsas de formación de persoal auxiliar en materia de investigación mariña.</p>
    <p>Cuarto. Contía</p>
    <p>O financiamento destas bolsas farase con cargo á partida orzamentaria 14 03 561A 4800 (proxecto 2013 688) dos orzamentos xerais da Comunidade Autónoma de Galicia dos anos 2018 (25.600,00 €), 2019 (76.800,00 €) e 2020 (51.200,00 €) que se destinará ao pagamento das mensualidades dos/das bolseiros/as.</p>
    <p>Así mesmo, para o pagamento das cotas da Seguridade Social destinaranse no ano 2018 (1.280,00 €), no 2019 (4.800,00 €) e no 2020 (3.520,00 €) con cargo á partida orzamentaria 14 03 561A 4840 (proxecto 2013 688).</p>
    <p>O importe bruto mensual de cada bolsa será de oitocentos euros (800,00 €).</p>
    <p>Quinto. Prazo de presentación das solicitudes</p>
    <p>Un mes, que se contará a partir do día seguinte ao da publicación desta orde no <em>Diario Oficial de Galicia</em>. Entenderase como último día do prazo o correspondente ao mesmo ordinal do día da publicación. Se o último día do prazo é inhábil, entenderase prorrogado ao primeiro día hábil seguinte, e se no mes de vencemento non hai día equivalente ao inicial do cómputo, entenderase que o prazo finaliza o último día do mes.</p>
    <p>Santiago de Compostela, 21 de maio de 2018</p>
    <footer><p>María Isabel Concheiro Rodríguez-Segade<br>Secretaria xeral técnica da Consellería do Mar</p></footer>

