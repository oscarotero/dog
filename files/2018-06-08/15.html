---
date: '2018-06-08'
id: CA01-050618-0002
page: 28383
number: 109
agency: Consellería de Facenda
section: IV. Oposicións e concursos.
title: >-
  ORDE do 1 de xuño de 2018 pola que se convocan para a elección de destino
  provisional as persoas aspirantes que superaron o proceso selectivo para o
  ingreso no corpo de axudantes facultativos da Xunta de Galicia, subgrupo C1,
  escala de delineantes, convocado pola Orde do 16 de xullo de 2013, en
  execución das sentenzas do Tribunal Superior de Xustiza de Galicia ditadas nos
  procedementos ordinarios 77/2015, 197/2015 e 198/2015.
range: Orde
url: >-
  https://www.xunta.gal/dog/Publicados/2018/20180608/AnuncioCA01-050618-0002_gl.html
---
<p>Unha vez rematado o proceso selectivo para o ingreso no corpo de axudantes facultativos da Xunta de Galicia, subgrupo C1, escala de delineantes, convocado pola Orde da Consellería de Facenda do 16 de xullo de 2013 (DOG núm. 140, do 24 de xullo), en execución das sentenzas do Tribunal Superior de Xustiza de Galicia ditadas nos procedementos ordinarios 77/2015, 197/2015 e 198/2015, e acreditado o cumprimento dos requisitos exixidos nesta por parte das persoas aspirantes, co obxecto de adxudicarlles destinos provisionais, esta consellería</p>
    <h2>DISPÓN:</h2>
    <p>Primeiro. Convocar as persoas aspirantes que superaron este proceso selectivo e pola orde que se relaciona no anexo I, ao acto de elección de destino provisional que terá lugar no salón de actos núm. 1 da Vicepresidencia e Consellería de Presidencia, Administracións Públicas e Xustiza (Edificio Administrativo San Caetano, s/n, Santiago de Compostela) o día 13 de xuño de 2018, ás 10.30 horas.</p>
    <p>Segundo. Os postos ofertados e os requisitos exixidos para a súa ocupación figuran como anexo II desta orde.</p>
    <p>Terceiro. As persoas aspirantes deberán ir provistas de DNI ou outro documento que acredite fidedignamente a súa identidade; no caso de non comparecer persoalmente, poderán ser representadas por terceiras persoas con poder notarial suficiente.</p>
    <p>Cuarto. Ás persoas aspirantes que non comparezan persoalmente ou por medio de representantes seranlles adxudicados en destino provisional os postos que lles correspondan atendendo á orde de publicación destes e ao número obtido no proceso selectivo, unha vez concluído o proceso de adxudicación dos postos aos aspirantes presentes ou representados, entre os que quedasen sen adxudicar.</p>
    <p>Quinto. As persoas aspirantes poderán solicitar ser declaradas en excedencia voluntaria por prestación de servizos no sector público ou por interese particular reguladas, respectivamente, nos artigos 174 e 173.3.d) da Lei 2/2015, do 29 de abril, de emprego público de Galicia. Nestes supostos deberán presentarse ao chamamento cun certificado da persoa responsable da súa unidade de persoal en que conste a condición con que prestan servizos na actualidade.</p>
    <p>Sexto. Contra esta orde, que pon fin á vía administrativa, poderase presentar recurso potestativo de reposición ante o conselleiro de Facenda no prazo dun mes contado desde o día seguinte ao da publicación desta orde no <em>Diario Oficial de Galicia</em>, ou directamente recurso contencioso-administrativo, no prazo de dous meses contados desde esa mesma data, ante a Sala do Contencioso-Administrativo do Tribunal Superior de Xustiza de Galicia, conforme o disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 1 de xuño de 2018</p>
    <footer><p>Valeriano Martínez García<br>Conselleiro de Facenda</p></footer>
    <h2>ANEXO I</h2>
    <table>
     <tbody>
      <tr>
       <td>DNI</td>
       <td>Apelidos e nome</td>
      </tr>
      <tr>
       <td>76575347K</td>
       <td>Nogueiro Sotelo, Ana María</td>
      </tr>
      <tr>
       <td>47362567R</td>
       <td>Sánchez Valiño, Iván</td>
      </tr>
      <tr>
       <td>44823261X</td>
       <td>Cruz Raña, Sandra</td>
      </tr>
      <tr>
       <td>32763513J</td>
       <td>Aguiar Paz, Ana María</td>
      </tr>
      <tr>
       <td>44835958B</td>
       <td>García Souto, Beatriz</td>
      </tr>
     </tbody>
    </table>

