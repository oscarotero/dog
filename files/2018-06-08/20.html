---
date: '2018-06-08'
id: G2188-210518-0001
page: 28399
number: 109
agency: Xulgado de Primeira Instancia número 5 de Vigo
section: V. Administración de xustiza.
title: EDICTO more uxorio (628/2017).
range: Edicto
url: >-
  https://www.xunta.gal/dog/Publicados/2018/20180608/AnuncioG2188-210518-0001_gl.html
---
<p>Sarai Paniagua Acera, letrada da Administración de xustiza do Xulgado de Primeira Instancia número 5 de Vigo, fai saber que no presente procedemento de <em>more uxorio</em>, seguido por instancia de Carla Lago Pérez fronte a Jonathan Besada Rodríguez, se ditou sentenza, cuxo teor literal é o seguinte:</p>
    <p>«Sentenza nº 170</p>
    <p>Vigo, 4 de maio de 2018. </p>
    <p>María del Carmen Salvador Mateos, maxistrada xuíza titular do Xulgado de Primeira Instancia número 5 de Vigo (Xulgado de familia), viu os autos seguidos neste xulgado baixo o número 628/2017, sobre garda e custodia e alimentos respecto de fillo menor de idade, por instancia de Carla Lago Pérez, representada pola procuradora dos tribunais Mónica Vidal Fernández e con asistencia letrada de Julia María Viso Martínez, contra Jonathan Besada Rodríguez, declarado en rebeldía procesual, e no cal interveu o Ministerio Fiscal, con base nos seguintes: </p>
    <p>(Seguen antecedentes de feito e fundamentos de dereito)</p>
    <p>Resolución </p>
    <p>Estimo a demanda interposta pola procuradora dos tribunais Sra. Vidal Fernández, en nome e representación de Carla Lago Pérez, contra Jonathan Besada Rodríguez, declarado en situación de rebeldía procesual, e na cal interveu o Ministerio Fiscal, e fago os seguintes pronunciamentos:</p>
    <p>Primeiro. A garda e custodia do fillo menor atribúeselle á Sra. Lago Pérez e a patria potestade será compartida por ambos os proxenitores.</p>
    <p>Segundo. O Sr. Besada Rodríguez poderá estar e desfrutar da compañía do seu fillo cando ambos os proxenitores así o conveñan e, na falta de acordo, nos termos establecidos no fundamento de dereito terceiro desta resolución.</p>
    <p>Terceiro. En concepto de alimentos para o seu fillo, o Sr. Besada Rodríguez aboará a cantidade de 140 euros ao mes, que ingresará dentro dos cinco primeiros días de cada mes na conta corrente que designe a nai para o efecto, e que se actualizará anualmente conforme a variación que experimente o índice de prezos do consumo que publique o Instituto Nacional de Estatística.</p>
    <p>Cuarto. Ambos os proxenitores satisfarán por metade os gastos extraordinarios que xere o menor, entre os que se encontran os médicos non cubertos pola Seguridade Social. Non teñen esta consideración os libros de texto, material escolar, uniforme, transporte e comedor escolar, matrícula escolar nin actividades extraescolares.</p>
    <p>Non se fai especial pronunciamento en canto ás custas.</p>
    <p>Modo de impugnación. Recurso de apelación no prazo de vinte días, desde a notificación desta resolución, ante a Audiencia Provincial.</p>
    <p>Así, por esta miña sentenza, da cal se expedirá testemuño para a súa unión aos autos, pronúncioo, mándoo e asínoo».</p>
    <p>E ao estar o dito demandado, Jonathan Besada Rodríguez, en paradoiro descoñecido, expídese ente edicto co fin de que lle sirva de notificación en forma.</p>
    <p>Vigo, 11 de maio de 2018.</p>
    <footer><p>A letrada da Administración de xustiza</p></footer>

