---
date: '1995-02-02'
id: A0D6
page: 1
number: 23
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Resolución do 16 de xaneiro de 1995 pola que se anuncia poxa pública para o
  alleamento de seis (6) locais comerciais en Pontevedra e tres (3) en Gondomar,
  nos grupos ou polígonos dos expedientes PO-91/050 e PO-91/080.
range: Resolución
url: 'https://www.xunta.gal/dog/Publicados/1995/19950202/AnuncioA0D6_gl.html'
---
<p>Anúnciase poxa pública para o alleamento, de conformidade co prevido no artigo 2º do Decreto 336/1992, do 26 de novembro, de seis (6) locais comerciais, existentes en Pontevedra e tres (3) en Gondomar, integrados nos grupos ou polígonos de vivendas construídos ó abeiro dos expedientes que a continuación se relacionan, con expresión da súa numeración, situación, superficie aproximada e importe tipo de poxa.</p>
<p>A poxa rexerase polo prego de cláusulas administrativas aprobado por esta dirección xeral o 3 de marzo de 1993, que estará á disposición dos posibles licitadores na Xefatura Provincial do Instituto Galego da Vivenda e Solo de Pontevedra, rúa do Alcalde Hevia, s/n.</p>
<p>O prazo de presentación das proposicións pecharase ás catorce horas do vixésimo día hábil seguinte ó da publicación desta resolución no Diario Oficial de Galicia. De coincidir en sábado o último día hábil para a presentación de proposicións, o prazo entenderase prorrogado ata as 14,00 horas do seguinte día hábil, en sobre pechado no rexistro da Xefatura Provincial do Instituto Galego da Vivenda e Solo de Pontevedra, de 9 a 14 horas, ou ben por correo; se se utiliza este procedemento deberanse cumpri-los requisitos establecidos no artigo 100 do Regulamento xeral de contratacións do Estado, modificado polo Real decreto 2.528/1986, do 28 de novembro.</p>
<p>A poxa celebrarase en acto público nos locais da Xefatura Provincial do Instituto Galego da Vivenda e Solo de Pontevedra, sitos na rúa do Alcalde Hevia, s/n, ás 10 horas do cuarto día hábil seguinte a aquel en que termine o prazo de presentación de ofertas.</p>
<p>O importe desta anuncio será satisfeito proporcionalmente polos adxudicatarios.</p>
<p>Santiago de Compostela, 16 de xaneiro de 1995.</p>
<p>José Antonio Gil Sotres</p>
<p>Director xeral do Instituto Galego</p>

