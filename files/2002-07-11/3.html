---
date: '2002-07-11'
id: E1DE
page: 10
number: 133
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 18 de xuño de 2002 pola que se autoriza a baixa no Rexistro de Escolas
  de Música e Danza da Comunidade Autónoma de Galicia da escola específica de
  música municipal Adaxe, da Cañiza (Pontevedra).
range: Orde
url: 'https://www.xunta.gal/dog/Publicados/2002/20020711/AnuncioE1DE_gl.html'
---
<p>O artigo 39.5º da Lei orgánica 1/1990, do 3 de outubro, de ordenación xeral do sistema educativo, establece que se poderán cursar, en escolas específicas, estudios de música ou danza, que en ningún caso poderán conducir á obtención de títulos con validez académica ou profesional. Así mesmo, a Orde do 11 de marzo de 1993 (DOG do 22 de abril), regula as condicións de creación e funcionamento destas escolas na Comunidade Autónoma de Galicia.</p>
<p>Por outra banda, o Decreto 213/1998, do 10 de xullo (DOG do 23 de xullo), establece no seu artigo 1 que lle corresponden á Consellería de Educación e Ordenación Universitaria as competencias e funcións en materia de planificación, regulación e administración do ensino en toda a súa extensión.</p>
<p>A escola específica de música municipal Adaxe, da Cañiza (Pontevedra), foi inscrita no Rexistro de Escolas de Música e Danza da Comunidade Autónoma de Galicia pola Orde do 4 de marzo de 1997 (Diario Oficial de Galicia do 4 de abril).</p>
<p>O Concello da Cañiza, titular desta escola de música, solicita a baixa no citado rexistro por cesamento das súas actividades.</p>
<p>Cumpridos tódolos trámites regulamentarios e tendo en conta o anteriormente exposto, esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-la baixa no Rexistro de Escolas de Música e Danza da Comunidade Autónoma de Galicia da escola específica de música municipal Adaxe, da Cañiza (Pontevedra), segundo os datos que figuran no anexo a esta orde.</p>
<p>Segundo.-Esta orde, que esgota a vía administrativa, poderá ser obxecto de recurso potestativo de reposición perante o conselleiro de Educación e Ordenación Universitaria, no prazo dun mes, contado a partir do día seguinte ó da publicación no Diario Oficial de Galicia, segundo o disposto na Lei 4/1999, do 13 de xaneiro (BOE do 14 de xaneiro), de modi</p>
<p>ficación da Lei 30/1992, do 26 de novembro, de réxime xurídico das administracións públicas e do procedemento administrativo común (BOE do 27 de novembro), ou ben os interesados poderán presentar directamente recurso contencioso-administrativo perante o Tribunal Superior de Xustiza de Galicia, no prazo de dous meses contados a partir do día seguinte ó da súa publicación, conforme se establece na Lei 29/1998, do 13 de xullo, reguladora da xurisdicción contencioso-administrativa (BOE do 14 de xullo).</p>
<p>Santiago de Compostela, 18 de xuño de 2002.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: Pontevedra.</p>
<p>Concello: A Cañiza.</p>
<p>Localidade: A Cañiza.</p>
<p>Enderezo: Casa da Cultura da Cañiza. Estrada nac. 120, s/n.</p>
<p>Código do centro: 36020121.</p>
<p>Titular: Concello da Cañiza.</p>
<p>Denominación xenérica: escola de música.</p>
<p>Denominación específica: municipal Adaxe.</p>
<p>Autorización de baixa no Rexistro de Escolas de Música e Danza da Comunidade Autónoma de Galicia por cesamento de actividades.</p>

