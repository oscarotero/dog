---
date: '2016-06-10'
id: G0244-090616-0003
page: 23706
number: 110
agency: >-
  Vicepresidencia e Consellería de Presidencia, Administracións Públicas e
  Xustiza
section: VI. Anuncios. a) Administración autonómica.
title: >-
  RESOLUCIÓN do 9 de xuño de 2016, da Secretaría Xeral Técnica da Consellería de
  Presidencia, Administracións Públicas e Xustiza, polo que se dá publicidade a
  unha licitación, polo procedemento negociado sen publicidade.
range: Resolución
url: >-
  https://www.xunta.gal/dog/Publicados/2016/20160610/AnuncioG0244-090616-0003_gl.html
---
<p>A Vicepresidencia e Consellería de Presidencia, Administracións Públicas e Xustiza, no exercicio das atribucións que lle outorga o seu decreto de estrutura orgánica, relativas á organización e coordinación dos procesos electorais, competencia da Comunidade Autónoma de Galicia, acordou a tramitación dun procedemento de licitación necesario para garantir a adecuada organización e celebración das eleccións ao Parlamento de Galicia que terán lugar no presente ano.</p>
    <p>A licitación desenvolverase mediante o procedemento negociado sen publicidade, ao abeiro do permitido polo artigo 170.e) do Real decreto lexislativo 3/2001, do 14 de novembro, polo que se aproba o texto refundido da Lei de contratos do sector público.</p>
    <p> Co fin de darlle a maior difusión posible e garantir a máxima concorrencia de ofertas nos procedementos de licitación citados,</p>
    <h2>RESOLVO:</h2>
    <p>Primeiro. Dar publicidade á licitación, mediante o procedemento negociado sen publicidade, ao abeiro do permitido polo artigo 170.e) do Real decreto lexislativo 3/2001, do 14 de novembro, polo que se aproba o texto refundido da Lei de contratos do sector público, do servizo que a seguir se indica:</p>
    <p>– Servizo consistente na organización, xestión, coordinación, supervisión e control da xornada electoral; formación do persoal encargado da transmisión dos datos de participación; recollida, reconto, procesamento e seguimento da participación electoral e difusión dos votos así como a adecuación do espazo dedicado á comunicación dos datos do reconto no día das elección ao Parlamento de Galicia no ano 2016.</p>
    <p>Segundo Os licitadores interesados en participar no procedemento indicado poderán obter a documentación necesaria na Plataforma de contratos públicos de Galicia, na cal igualmente se publica a convocatoria, no seguinte enlace:</p>
    <p>http://www.contratosdegalicia.es/resultado.jsp?N=34396</p>
    <p>Terceiro. O prazo para a presentación de solicitudes remata o día 27 de xuño de 2016.</p>
    <p>Santiago de Compostela, 9 de xuño de 2016</p>
    <footer><p>Beatriz Cuiña Barja<br>Secretaria xeral técnica da Consellería de Presidencia,<br>Administracións Públicas e Xustiza</p></footer>

