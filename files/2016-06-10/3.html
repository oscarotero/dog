---
date: '2016-06-10'
id: CA01-020616-0001
page: 23599
number: 110
agency: Consellería de Facenda
section: III. Outras disposicións.
title: >-
  RESOLUCIÓN do 25 de maio de 2016, da Intervención Xeral da Comunidade
  Autónoma, pola que se establece a estrutura e o contido da información
  trimestral que se rende ao Parlamento de Galicia sobre o estado de execución
  orzamentaria.
range: Resolución
url: >-
  https://www.xunta.gal/dog/Publicados/2016/20160610/AnuncioCA01-020616-0001_gl.html
---
<p>O artigo 117.3 do Decreto lexislativo 1/1999, do 7 de outubro polo que se aproba o texto refundido da Lei de réxime financeiro e orzamentario de Galicia, establece que, trimestralmente, a persoa titular da Consellería Economía e Facenda (hoxe Consellería de Facenda) debe dar conta ao Parlamento de Galicia, e en concreto á Comisión 3ª, de Economía, Facenda e Orzamentos, do estado de execución orzamentaria.</p>
    <p>No marco desta obriga, a Orde do 1 de decembro de 1989 da Consellería de Economía e Facenda regula na sección 4ª do capítulo IV os estados que hai que render e a información que se debe subministrar ao Parlamento de Galicia, e establece, entre outras cuestións, que a información deberá ser formada pola Intervención Xeral da Comunidade Autónoma e será elaborada con periodicidade trimestral. O artigo 71 da orde faculta a Intervención Xeral da Comunidade Autónoma para determinar a estrutura dos estados en que se deberá reflectir esta información.</p>
    <p>O 30 de xuño de 2015 a Comisión 3ª, de Economía, Facenda e Orzamentos do Parlamento de Galicia, aproba unha proposición non de lei na cal se dispón que: «O Parlamento galego insta a Xunta de Galicia para realizar as actuacións necesarias co obxecto de ofrecer e remitir á Cámara galega una máis completa información da execución orzamentaria que inclúa, ademais dos datos actuais relativos ás diversas seccións da Administración xeral, tamén os correspondentes a cada unha das entidades que conforman o orzamento consolidado da Comunidade Autónoma».</p>
    <p>O obxecto da presente resolución é dar resposta á proposición non de lei da Comisión 3ª do 30 de xuño de 2015 e incorporar á actual información facilitada, a relativa ás entidades que integran o orzamento consolidado da Comunidade Autónoma, establecendo, así mesmo, a estrutura e o contido dos estados que se vaian remitir.</p>
    <p>A información debe respectar a estrutura básica fixada pola orde, segundo a cal se debe presentar de forma separada información relativa a:</p>
    <p>– Operacións de execución do orzamento de ingresos.</p>
    <p>– Operacións de execución do orzamento de gastos.</p>
    <p>– Operacións non orzamentarias.</p>
    <p>– Tesouraría.</p>
    <p>Incluirase a información de todas as entidades que conforman o perímetro de consolidación, tal e como é definido para cada exercicio pola Lei de orzamentos da Comunidade Autónoma. Ademais, inclúese información resultante da consolidación de todas as entidades, isto é, sen ter en conta os datos relativos a transferencias internas entre elas.</p>
    <p>A información obterase na súa totalidade partindo do sistema contable corporativo da Xunta de Galicia (XUMCO2), no cal se leva a contabilidade de todas as entidades que integran o perímetro de consolidación. Os datos extráense do sistema mediante procedementos automatizados, e é responsabilidade de cada entidade a veracidade e exactitude da información introducida no sistema.</p>
    <p>Á vista do exposto nos parágrafos anteriores, e en uso das facultades que o artigo 71 da Orde do 1 de decembro de 1989 da Consellería de Economía e Facenda atribúe á Intervención Xeral da Comunidade Autónoma,</p>
    <h2>DISPOÑO:</h2>
    <p>Artigo 1. Obxecto</p>
    <p>O obxecto desta resolución é establecer a estrutura e o contido da información sobre execución orzamentaria que a Intervención Xeral da Comunidade Autónoma debe remitir con carácter trimestral ao Parlamento de Galicia.</p>
    <p>Artigo 2. Ámbito de aplicación</p>
    <p>A información remitida fará referencia ás entidades que integran o orzamento consolidado da Comunidade Autónoma, de acordo coa definición do perímetro de consolidación fixada para cada exercicio pola Lei de orzamentos da Comunidade Autónoma.</p>
    <p>Os estados elaboraranse distinguindo a información relativa a:</p>
    <p>a) Administración xeral.</p>
    <p>b) Organismos autónomos.</p>
    <p>c) Axencias públicas autonómicas.</p>
    <p>d) Entidades públicas instrumentais de asesoramento ou consulta.</p>
    <p>Na información da Administración xeral incluirase unha parte específica cos datos da execución consolidada de todas as entidades.</p>
    <p>Artigo 3. Contido</p>
    <p>De conformidade co establecido na Orde do 1 de decembro de 1989 da Consellería de Economía e Facenda, o contido da información que hai que facilitar será o seguinte:</p>
    <p>a) Operacións de execución do orzamento de gastos.</p>
    <p>b) Operacións de execución do orzamento de ingresos.</p>
    <p>c) Operacións extraorzamentarias.</p>
    <p>d) Tesouraría.</p>
    <p>3.1. Operacións de execución do orzamento de gastos.</p>
    <p>Na información correspondente ao exercicio corrente incluiranse datos relativos a:</p>
    <p>– Créditos iniciais.</p>
    <p>– Modificacións de crédito.</p>
    <p>– Créditos vixentes.</p>
    <p>– Retencións de crédito.</p>
    <p>– Autorizacións de crédito.</p>
    <p>– Gastos comprometidos.</p>
    <p>– Obrigacións recoñecidas.</p>
    <p>– Propostas de pagamento.</p>
    <p>– Pagamentos ordenados.</p>
    <p>– Pagamentos realizados.</p>
    <p>Na información correspondente a exercicios pechados incluiranse datos relativos a:</p>
    <p>– Obrigacións pendentes en 1 de xaneiro.</p>
    <p>– Propostas de pagamento pendentes en 1 de xaneiro.</p>
    <p>– Pagamentos ordenados pendentes en 1 de xaneiro.</p>
    <p>– Modificación de obrigacións.</p>
    <p>– Propostas de pagamento.</p>
    <p>– Pagamentos ordenados.</p>
    <p>– Pagamentos realizados.</p>
    <p>3.2. Operacións de execución do orzamento de ingresos.</p>
    <p>Na información correspondente ao exercicio corrente incluiranse datos relativos a:</p>
    <p>– Previsións iniciais.</p>
    <p>– Modificacións das previsións iniciais.</p>
    <p>– Previsións definitivas.</p>
    <p>– Compromisos de ingreso.</p>
    <p>– Dereitos recoñecidos.</p>
    <p>– Anulacións de dereitos.</p>
    <p>– Recadación.</p>
    <p>– Devolucións.</p>
    <p>– Baixas e cancelacións de dereitos por outras causas.</p>
    <p>Na información correspondente a exercicios pechados incluiranse datos relativos a:</p>
    <p>– Saldos de dereitos pendentes de cobramento en 1 de xaneiro.</p>
    <p>– Modificacións nos saldos.</p>
    <p>– Dereitos anulados.</p>
    <p>– Recadación.</p>
    <p>– Baixas e cancelacións de dereitos por outras causas.</p>
    <p>3.3. Operacións extraorzamentarias.</p>
    <p>Incluiranse datos relativos a:</p>
    <p>– Saldos en 1 de xaneiro.</p>
    <p>– Ingresos.</p>
    <p>– Pagamentos.</p>
    <p>– Saldos ao final do período.</p>
    <p>Con carácter específico, e para os casos de xestión recadatoria encomendada á entidade por outros entes, incluiranse datos relativos a:</p>
    <p>– Dereitos pendentes de cobramento en 1 de xaneiro.</p>
    <p>– Anulacións.</p>
    <p>– Recadación.</p>
    <p>– Cancelacións de dereitos por outras causas.</p>
    <p>– Devolucións.</p>
    <p>– Importes pendentes de pagamento á entidade ao 1 de xaneiro.</p>
    <p>– Pagamentos á entidade.</p>
    <p>3.4. Tesouraría.</p>
    <p>Incluiranse datos relativos a:</p>
    <p>– Conta de tesouraría, cun resumo dos ingresos e pagamentos do período.</p>
    <p>– Situación de existencias (efectivo) en entidades financeiras, segundo os datos contables.</p>
    <p>Artigo 4. Estrutura da información da Administración xeral</p>
    <p>A información da Administración xeral divídese en catro tomos, estruturados da forma seguinte:</p>
    <p>a) Tomo I: execución orzamentaria.</p>
    <p>I. Execución orzamentaria do orzamento de gastos do exercicio corrente.</p>
    <p>I.1. Resumo xeral por seccións.</p>
    <p>I.2. Resumo xeral por capítulos.</p>
    <p>I.3. Resumo xeral por programas.</p>
    <p>I.4. Resumo por seccións-servizos.</p>
    <p>I.5. Resumo por seccións-servizo-programas.</p>
    <p>II. Execución orzamentaria do orzamento de ingresos do exercicio corrente.</p>
    <p>II.1. Realización das autorizacións e previsións orzamentarias.</p>
    <p>II.2. Conta de rendas públicas integrada.</p>
    <p>II.3. Estado de execución do orzamento de ingresos.</p>
    <p>III. Estado de residuos de orzamentos pechados.</p>
    <p>III.1. Gastos.</p>
    <p>III.1.1. Resumo por exercicios orzamentarios.</p>
    <p>III.1.2. Resumo por capítulos de gastos.</p>
    <p>III.1.3. Resumo por exercicios e seccións orzamentarias.</p>
    <p>III.1.4. Resumo por exercicios e capítulos de gastos.</p>
    <p>III.1.5. Resumo por capítulos e artigos.</p>
    <p>III.2. Ingresos.</p>
    <p>III.2.1. Conta de rendas públicas integrada.</p>
    <p>III.2.2. Estado de execución do orzamento.</p>
    <p>IV. Estado de operacións do tesouro (operacións extraorzamentarias).</p>
    <p>IV.1. Debedores.</p>
    <p>IV.2. Acredores.</p>
    <p>IV.3. Partidas pendentes de aplicación.</p>
    <p>IV.4. Movementos internos de tesouraría.</p>
    <p>IV.5. Outras contas de relación.</p>
    <p>IV.6. Operacións por IVE.</p>
    <p>V. Estado de execución de recursos doutros entes públicos.</p>
    <p>VI. Estado de depósitos e valores.</p>
    <p>VII. Tesouraría.</p>
    <p>VIII. Execución orzamentaria consolidada.</p>
    <p>VIII.1. Ingresos consolidados por capítulos.</p>
    <p>VIII.2. Gastos consolidados por capítulos.</p>
    <p>VIII.3. Gastos consolidados por programas.</p>
    <p>b) Tomo II: anexo de modificacións orzamentarias e situación dos créditos.</p>
    <p>I. Anexo de modificación de créditos do orzamento corrente.</p>
    <p>I.1. Resumo xeral por seccións.</p>
    <p>I.2. Resumo xeral por capítulos.</p>
    <p>I.3. Resumo xeral por programas.</p>
    <p>I.4. Resumo por sección-servizos.</p>
    <p>I.5. Resumo por sección-servizo-programas.</p>
    <p>I.6. Información por sección-servizo-programa-aplicación orzamentaria.</p>
    <p>II. Anexo de situación de créditos do orzamento corrente.</p>
    <p>II.1. Resumo xeral por seccións.</p>
    <p>II.2. Resumo xeral por capítulos.</p>
    <p>II.3. Resumo xeral por programas.</p>
    <p>II.4. Resumo por sección-servizos.</p>
    <p>II.5. Resumo por sección-servizo-programas.</p>
    <p>II.6. Información por sección-servizo-programa-aplicación orzamentaria.</p>
    <p>c) Tomo III: anexo de execución do orzamento de gastos de exercicios pechados.</p>
    <p>Inclúe un detalle por exercicio da execución do orzamento de gastos de exercicios pechados.</p>
    <p>d) Tomo IV: anexo estatístico.</p>
    <p>I.1. Resumo xeral por seccións.</p>
    <p>I.2. Resumo xeral por capítulos.</p>
    <p>I.3. Resumo xeral por programas.</p>
    <p>I.4. Resumo por sección-capítulos.</p>
    <p>I.5. Resumo por sección-servizos.</p>
    <p>I.6. Resumo por sección-programas.</p>
    <p>I.7. Resumo por sección-artigos.</p>
    <p>I.8. Resumo por sección-servizo-programa-capítulos.</p>
    <p>I.9. Resumo por sección-servizo-programa-artigos.</p>
    <p>Artigo 5. Estrutura da información do Sergas</p>
    <p>A información do Sergas estrutúrase nos seguintes puntos:</p>
    <p>I. Anexo de modificación de créditos do orzamento corrente.</p>
    <p>I.1. Resumo xeral por seccións.</p>
    <p>I.2. Resumo xeral por capítulos.</p>
    <p>I.3. Resumo xeral por programas.</p>
    <p>I.4. Resumo por sección-servizos.</p>
    <p>I.5. Resumo por sección-servizo-programas.</p>
    <p>I.6. Información por sección-servizo-programa-aplicación orzamentaria.</p>
    <p>II. Anexo de situación de créditos do orzamento corrente.</p>
    <p>II.1. Resumo xeral por seccións.</p>
    <p>II.2. Resumo xeral por capítulos.</p>
    <p>II.3. Resumo xeral por programas.</p>
    <p>II.4. Resumo por sección-servizos.</p>
    <p>II.5. Resumo por sección-servizo-programas.</p>
    <p>II.6. Información por sección-servizo-programa-aplicación orzamentaria.</p>
    <p>III. Execución orzamentaria do orzamento de gastos do exercicio corrente.</p>
    <p>III.1. Resumo xeral por seccións.</p>
    <p>III.2. Resumo xeral por capítulos.</p>
    <p>III.3. Resumo xeral por programas.</p>
    <p>III.4. Resumo por sección-servizos.</p>
    <p>III.5. Resumo por sección-servizo-programas.</p>
    <p>IV. Execución orzamentaria do orzamento de ingresos do exercicio corrente.</p>
    <p>IV.1. Realización das autorizacións e previsións orzamentarias.</p>
    <p>IV.2. Conta de rendas públicas integrada.</p>
    <p>IV.3. Estado de execución do orzamento de ingresos.</p>
    <p>V. Información estatística da execución do orzamento de gastos.</p>
    <p>V.1. Resumo xeral por seccións.</p>
    <p>V.2. Resumo xeral por capítulos.</p>
    <p>V.3. Resumo xeral por programas.</p>
    <p>V.4. Resumo por sección-capítulos.</p>
    <p>V.5. Resumo por sección-servizos.</p>
    <p>V.6. Resumo por sección-programas.</p>
    <p>V.7. Resumo por sección-artigos.</p>
    <p>V.8. Resumo por sección-servizo-programa-capítulos.</p>
    <p>V.9. Resumo por sección-servizo-programa-artigos.</p>
    <p>Artigo 6. Estrutura da información do resto de entidades</p>
    <p>A información de cada unha das entidades non incluídas nos artigos 4 e 5 desta resolución estrutúrase nos seguintes puntos:</p>
    <p>I.1. Anexo de modificación de créditos do orzamento corrente.</p>
    <p>I.1.1. Resumo xeral por capítulos.</p>
    <p>I.1.2. Resumo xeral por programas.</p>
    <p>I.1.3. Información por sección-servizo-programa-aplicación orzamentaria.</p>
    <p>I.2. Anexo de situación de créditos do orzamento corrente.</p>
    <p>I.2.1. Resumo xeral por capítulos.</p>
    <p>I.2.2. Resumo xeral por programas.</p>
    <p>I.2.3. Información por sección-servizo-programa-aplicación orzamentaria.</p>
    <p>I.3. Execución orzamentaria do orzamento de gastos do exercicio corrente.</p>
    <p>I.3.1. Resumo xeral por capítulos.</p>
    <p>I.3.2. Resumo xeral por programas.</p>
    <p>I.3.3. Información por sección-servizo-programa-aplicación orzamentaria.</p>
    <p>I.4. Execución orzamentaria do orzamento de ingresos do exercicio corrente.</p>
    <p>I.4.1. Estado das autorizacións e previsións orzamentarias.</p>
    <p>I.4.2. Estado de execución do orzamento de ingresos.</p>
    <p>I.5. Información estatística da execución do orzamento de gastos.</p>
    <p>I.5.1. Resumo xeral por capítulos.</p>
    <p>I.5.2. Resumo xeral por programas.</p>
    <p>Artigo 7. Obtención da información</p>
    <p>A Subdirección Xeral de Contabilidade obterá os datos directamente do sistema contable XUMCO2 utilizando procedementos automatizados.</p>
    <p>Todas as entidades incluídas no ámbito de aplicación desta resolución deberán rexistrar as súas operacións contables no sistema contable XUMCO2, atendendo en todo momento aos principios de veracidade, exactitude e celeridade.</p>
    <p>As oficinas encargadas de levar a contabilidade en cada unha das entidades son responsables da adecuación da información contable coa situación real de cada entidade así como da veracidade e exactitude dos datos introducidos no sistema.</p>
    <p>Artigo 8. Remisión da información</p>
    <p>A información obtida de acordo co disposto nesta resolución será remitida ao Parlamento de Galicia antes da finalización do trimestre seguinte a que se refire.</p>
    <p>O procedemento para a remisión da información adecuarase á normativa xeral aplicable para a remisión de información da Xunta de Galicia ao Parlamento de Galicia.</p>
    <p>Santiago de Compostela, 25 de maio de 2016</p>
    <footer><p>Almudena Chacón Pichel<br>Interventora xeral da Comunidade Autónoma</p></footer>

