---
date: '2019-12-02'
id: G2161-111119-0001
page: 51464
number: 229
agency: Xulgado de Primeira Instancia número 2 de Pontevedra
section: V. Administración de xustiza.
title: EDICTO (228/2018).
range: Edicto
url: >-
  https://www.xunta.gal/dog/Publicados/2019/20191202/AnuncioG2161-111119-0001_gl.html
---
<p>Eu, Patricia Raposo Fernández, letrada da Administración de xustiza do Xulgado de Primeira Instancia número 2 de Pontevedra, polo presente anuncio:</p>
    <p>No presente procedemento seguido por instancia de Viajes Fisterra, S.L.U. fronte a Turísticas Muñoz Pérez, S.L., Tomás Muñoz Cabaluig ditouse sentenza, cuxo teor literal é o seguinte:</p>
    <p>«Que estimo a demanda presentada pola procuradora Sra. Tomás Abal, en nome e representación de Viajes Fisterra, S.L.U., contra Tomás Muñoz Calabuig e Turísticas Muñoz Pérez, S.L. e, en consecuencia:</p>
    <p>1. Declaro a resolución do contrato de reserva de cuartos de hotel para grupos, do 7 de setembro de 2016.</p>
    <p>2. Condeno a Tomás Muñoz Calabuig e Turísticas Muñoz Pérez, S.L. a aboar solidariamente Viajes Fisterra, S.L.U. a cantidade de 12.000 euros en concepto de restitución de prestacións, máis os xuros legais desa cantidade desde o 21 de marzo de 2018 ata a data desta resolución, e desde esta os xuros da demora procesual do artigo 576 da LAC.</p>
    <p>3. Impóñense as custas procesuais a Tomás Muñoz Calabuig e Turísticas Muñoz Pérez, S.L.</p>
    <p>Notifíquese esta resolución ás partes, facéndolles saber que contra a presente resolución cabe recurso de apelación ante este xulgado no prazo de 20 días».</p>
    <p>E encontrándose o devandito demandado, Turísticas Muñoz Pérez, S.L., Tomás Muñoz Cabaluig, en paradoiro descoñecido, expídese o presente edicto co fin de que sirva de notificación en forma a este.</p>
    <p>Pontevedra, 8 de novembro de 2019</p>
    <footer><p>A letrada da Administración de xustiza</p></footer>

