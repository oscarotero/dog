---
date: '2013-05-08'
id: G0244-250413-0005
page: 15213
number: 88
agency: >-
  Vicepresidencia e Consellería de Presidencia, Administracións Públicas e
  Xustiza
section: IV. Oposicións e concursos.
title: >-
  ORDE do 11 de abril de 2013 pola que se anuncia a convocatoria pública para a
  provisión, polo sistema de libre designación, de varios postos de traballo
  vacantes nesta consellería.
range: Orde
url: >-
  https://www.xunta.gal/dog/Publicados/2013/20130508/AnuncioG0244-250413-0005_gl.html
---
<p>De conformidade co establecido no artigo 29.2 do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e no artigo 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e no uso das atribucións conferidas polo artigo 17.4 do citado decreto lexislativo, </p>
    <footer><p>DISPOÑO:</p></footer>
    <p>Primeiro. Anunciar a convocatoria para cubrir, polo sistema de libre designación, os postos de traballo que se indican no anexo I desta orde. </p>
    <p>Segundo. Poderán concorrer a ela os/as funcionarios/as de carreira que reúnan as condicións que para o posto de traballo se sinalan no anexo I. </p>
    <p>Terceiro. As solicitudes para participar nesta convocatoria presentaranse no Rexistro Xeral da Vicepresidencia e Consellería de Presidencia, Administracións Públicas e Xustiza (Edificio Administrativo de San Caetano, 15781 Santiago de Compostela), nas súas xefaturas territoriais ou nas oficinas previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de quince días hábiles contados a partir do seguinte ao da publicación desta orde no Diario Oficial de Galicia, segundo o modelo que se inclúe no anexo II. </p>
    <p>Cuarto. Os/as aspirantes deberán unir á petición un currículum vítae e xustificar mediante certificación ou copia compulsada os méritos que aleguen.</p>
    <p>Quinto. No caso de que resulte seleccionado/a para ocupar o posto de traballo que se anuncia no anexo I desta orde un/unha funcionario/a con destino noutra Administración pública, tramitarase o seu traslado a esta comunidade autónoma conforme o artigo 67 do Real decreto 364/1995, do 10 de marzo, e as demais disposicións concordantes. </p>
    <p>Sexto. A resolución desta convocatoria publicarase no Diario Oficial de Galicia e poderase declarar deserto o posto de traballo, se se considera oportuno.</p>
    <p>Sétimo. O prazo de toma de posesión será de tres días hábiles se o destino anterior radica na mesma localidade do novo destino, e dun mes se radica en localidade distinta ou comporta o reingreso ao servizo activo. </p>
    <p>O prazo de toma de posesión empezará a contarse a partir do día seguinte ao do cesamento, que se deberá producir dentro dos tres días hábiles seguintes ao da publicación da resolución no Diario Oficial de Galicia, ou desde a data en que se comunique a resolución do traslado á comunidade autónoma, para o caso de funcionarios doutras administracións públicas. </p>
    <p>Se a resolución comporta o reingreso ao servizo activo, o prazo de toma de posesión deberase computar desde o día seguinte ao da publicación da resolución no Diario Oficial de Galicia. </p>
    <p>Oitavo. Contra esta orde, que esgota a vía administrativa, as persoas interesadas poderán interpoñer recurso potestativo de reposición perante o vicepresidente e conselleiro de Presidencia, Administracións Públicas e Xustiza, no prazo dun mes contado desde o día seguinte ao da súa publicación no Diario Oficial de Galicia, de conformidade co establecido na Lei 30/1992, do 26 de novembro, na súa nova redacción dada pola Lei 4/1999, do 13 de xaneiro, ou poderán impugnala directamente perante o xulgado do contencioso-administrativo competente no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 11 de abril de 2013</p>
    <footer><p>Alfonso Rueda Valenzuela<br>Vicepresidente e conselleiro de Presidencia, Administracións Públicas e Xustiza</p></footer>
    <h2>ANEXO I</h2>
    <p>Código do posto: PR.C02.00.002.15770.001.</p>
    <p>Denominación do posto: vicesecretario/a xeral.</p>
    <p>Subgrupo: A1.</p>
    <p>Nivel: 30.</p>
    <p>Complemento específico: 21.029,54.</p>
    <p>Corpo ou escala: xeral.</p>
    <p>Adscrición admóns. públ.: A11 (adscrición indistinta a funcionarios da Xunta de Galicia, Estado e CC.AA.).</p>
    <p>Formación específica: 640-para persoal doutra Administración, curso de perfeccionamento de galego (R.I.).</p>
    <p>Dependencia: Secretaría Xeral Técnica.</p>
    <p>Localidade: Santiago de Compostela.</p>
    <p>Código do posto: PR.C02.00.003.15770.050.</p>
    <p>Denominación do posto: Xefatura Servizo Recursos Humanos e Réxime Interior.</p>
    <p>Subgrupo: A1-A2.</p>
    <p>Nivel: 28.</p>
    <p>Complemento específico: 15.981,84.</p>
    <p>Corpo ou escala: xeral.</p>
    <p>Adscrición admóns. públ.: AXG (adscrición exclusiva a funcionarios da Xunta de Galicia).</p>
    <p>Formación específica: 067-experiencia en materia de persoal (mérito), 260-experiencia na tramitación de reclamacións previas á vía xudicial laboral e na execución de sentenzas en materia de persoal laboral e funcionario (mérito), 501-lic. Dereito (mérito).</p>
    <p>Dependencia: Secretaría Xeral Técnica.</p>
    <p>Localidade: Santiago de Compostela.</p>
    <p>Código do posto: PR.C02.00.004.15770.010.</p>
    <p>Denominación do posto: Xefatura Servizo Xestión Económica.</p>
    <p>Subgrupo: A1-A2.</p>
    <p>Nivel: 28.</p>
    <p>Complemento específico: 15.981,84.</p>
    <p>Corpo ou escala: xeral.</p>
    <p>Adscrición admóns. públ.: AXG (adscrición exclusiva a funcionarios da Xunta de Galicia).</p>
    <p>Formación específica: 011-experiencia en elaboración de orzamentos, tramitación e execución orzamentaria (mérito), 080-experiencia na tramitación de convenios de colaboración (mérito), 265-coñecemento/experiencia en custos de persoal e xestión de SS.SS. (mérito), 652-experiencia en xestión económica e orzamentaria (mérito).</p>
    <p>Dependencia: Secretaría Xeral Técnica.</p>
    <p>Localidade: Santiago de Compostela.</p>
    <p>Código do posto: PR.C02.00.005.15770.001.</p>
    <p>Denominación do posto: subdirector/a xeral de Coordinación de Servizos Transversais.</p>
    <p>Subgrupo: A1.</p>
    <p>Nivel: 30.</p>
    <p>Complemento específico: 21.029,54.</p>
    <p>Corpo ou escala: xeral.</p>
    <p>Adscrición admóns. públ.: A11 (adscrición indistinta a funcionarios da Xunta de Galicia, Estado e CC.AA.).</p>
    <p>Formación específica: 640-para persoal doutra Administración, curso de perfeccionamento de galego (R.I.).</p>
    <p>Dependencia: Secretaría Xeral Técnica.</p>
    <p>Localidade: Santiago de Compostela.</p>

