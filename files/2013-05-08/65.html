---
date: '2013-05-08'
id: L160-030513-0002
page: 15340
number: 88
agency: Concello de Oroso
section: VI. Anuncios. b) Administración local.
title: ANUNCIO de inicio de procedemento de expropiación forzosa.
range: Anuncio
url: >-
  https://www.xunta.gal/dog/Publicados/2013/20130508/AnuncioL160-030513-0002_gl.html
---
<p>Iniciación do procedemento de expropiación forzosa por taxación conxunta dos terreos precisos para o proxecto de obras de execución de rede eléctrica, preinstalación de luz pública e zonas peonís na vía que une os núcleos rurais de Vilalbarro e O Cruceiro coa estrada N-550 (fase I).</p>
    <p>Por Resolución da Alcaldía, do 30 de abril de 2013, adoptouse o seguinte acordo:</p>
    <p>Primeiro. Dispoñer a aplicación do sistema de expropiación forzosa, mediante o procedemento de taxación conxunta, para a obtención dos terreos precisos para o proxecto de obras de execución de rede eléctrica, preinstalación de luz pública e zonas peonís na vía que une os núcleos rurais de Vilalbarro e O Cruceiro coa estrada N-550 (fase I), utilizando o procedemento de taxación conxunta previsto no artigo 143 da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>Segundo. Prestar aprobación, con carácter inicial, ao proxecto de expropiación por taxación conxunta dos terreos precisos para o proxecto de obras de execución de rede eléctrica, preinstalación de luz pública e zonas peonís na vía que une os núcleos rurais de Vilalbarro e O Cruceiro coa estrada N-550 (fase I), redactados pola Oficina Municipal de Urbanismo, que contén a valoración do solo expropiado e inclúe as follas de prezo xusto individualizadas.</p>
    <p>A relación de propietarios e fraccións de propiedade obxecto de expropiación, de acordo co proxecto de expropiación, é a que se reflicte:</p>
    <table>
     <thead>
      <tr>
       <td>Predio</td>
       <td>Referencia catastral</td>
       <td>Propietario</td>
       <td>Superficie que&lt;br&gt;se vai expropiar</td>
      </tr>
     </thead>
     <tbody>
      <tr>
       <td>2491</td>
       <td>15061A501024910000ML</td>
       <td>José María Mirás Martínez
        Manuela Ruanova Pena</td>
       <td>43,15 m2</td>
      </tr>
      <tr>
       <td>2492</td>
       <td>15061A501024920000MT</td>
       <td>Andrés Ramiro Mosquera Regueiro
        Alicia Santos Lagares</td>
       <td>25,70 m2</td>
      </tr>
      <tr>
       <td>2494</td>
       <td>15061A501024940000MM</td>
       <td>BANTEGAL
        Xunta de Galicia</td>
       <td>18,05 m2</td>
      </tr>
      <tr>
       <td>2518</td>
       <td>15061A501025180001QB</td>
       <td>Andrés Ramiro Mosquera Regueiro
        Alicia Santos Lagares</td>
       <td>16,50 m2</td>
      </tr>
      <tr>
       <td>2520</td>
       <td>15061A501025180001QB</td>
       <td>Florinda Ferreiro Rodríguez
        (herdeiros de)</td>
       <td>15,65 m2</td>
      </tr>
      <tr>
       <td>2524</td>
       <td>15061A501025240000MM</td>
       <td>Andrés Ramiro Mosquera Regueiro
        Alicia Santos Lagares</td>
       <td>19,95 m2</td>
      </tr>
     </tbody>
    </table>
    <p>Terceiro. Dispoñer o sometemento a información pública do proxecto de expropiación cos seus documentos polo prazo dun mes, mediante a inserción de anuncios no Diario Oficial de Galicia, no Boletín Oficial da provincia da Coruña e nun xornal dos de maior circulación da provincia, para que os que poidan resultar interesados formulen as observacións ou reclamacións que xulguen convenientes.</p>
    <p>Consonte o artigo 143.4 da Lei 9/2002, efectuaranse notificacións individuais ás persoas que aparecen como titulares dos bens e dereitos no expediente, mediante traslado literal da correspondente folla de taxación e da proposta de fixación dos criterios de valoración, co fin de que, no prazo dun mes contado a partir desta notificación, poidan formular as alegacións que xulguen convenientes, en particular no que atinxe á titularidade e valoración dos seus respectivos dereitos.</p>
    <p>As publicacións referidas, e particularmente o anuncio no Boletín Oficial da provincia da Coruña e no taboleiro de edictos do concello, servirán de notificación para os interesados e posibles titulares dominicais ou doutros dereitos reais ou intereses económicos directos sobre os bens que se van expropiar que resulten descoñecidos ou respecto dos cales se ignore o lugar para a práctica das notificacións, de acordo co previsto nos artigos 58 e 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Durante o prazo dun mes calquera interesado poderá examinar o expediente, en horario de oficina, na Secretaría do concello (praza de Isaac Díaz Pardo, 1, Sigüeiro), e formular as alegacións e suxestións que xulgue procedentes. O momento inicial do prazo de alegacións computarase desde o día seguinte ao da publicación do primeiro anuncio e ata o transcurso do prazo dun mes contado desde a última das publicacións referidas.</p>
    <p>O que se fai público para xeral coñecemento e para os efectos legais procedentes.</p>
    <p>Oroso, 30 de abril de 2013</p>
    <footer><p>Manuel Mirás Franqueira<br>Alcalde</p></footer>

