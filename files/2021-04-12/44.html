---
date: '2021-04-12'
id: C141-050421-0001
page: 18816
number: 67
agency: Portos de Galicia
section: VI. Anuncios. a) Administración autonómica.
title: >-
  CÉDULA do 30 de marzo de 2021 pola que se notifica o acordo de inicio de
  procedemento de desafiuzamento administrativo do departamento número 26 e da
  parcela de 150 metros cuadrados do porto de Lorbé (A Coruña).
range: Cédula
url: >-
  https://www.xunta.gal/dog/Publicados/2021/20210412/AnuncioC141-050421-0001_gl.html
---
<p>De conformidade co disposto nos artigos 44 e 46 da Lei 39/2015, do procedemento administrativo común das administracións públicas, notifícaselle a Frank Vega Pita, mediante a publicación no <em>Boletín Oficial del Estado</em>, requirimento previo de desafiuzamento administrativo do departamento para armadores número 26 e de parcela de 150 m2 destinada a depósito de materiais do porto de Lorbé, por non ser posible a notificación a través do servizo de Correos nos últimos domicilios coñecidos.</p>
    <p>O expediente tramítase por encontrarse extinguidas as autorizacións e non ser factible a súa renovación pola falta de concorrencia dos requisitos exixibles, incluídas as débedas existentes.</p>
    <p>Este acto administrativo que emite a Presidencia do Consello de Administración da entidade pública Portos de Galicia, de acordo coas competencias previstas no artigo 114 da Lei 5/2011, de patrimonio da Comunidade Autónoma de Galicia, emítese en aplicación do artigo 113 desa lei, do artigo 148 da Lei 6/2017, do 12 de decembro, de portos de Galicia, e do artigo 31 do Decreto 227/1995, que aproba o Regulamento da entidade pública Portos de Galicia.</p>
    <p>O departamento e a parcela deberán ser abandonados nun prazo máximo de dez (10) días contados desde a publicación desta cédula no <em>Boletín Oficial del Estado</em>, o que se formalizará coa entrega das chaves do peche exterior ao persoal de Portos de Galicia.</p>
    <p>Así mesmo, este anuncio publicarase no <em>Diario Oficial de Galicia</em>, ben que a eficacia do acto notificado quedará supeditada á súa publicación no BOE.</p>
    <p>Outórgase trámite de audiencia por un prazo máximo de dez (10) días hábiles contados desde a publicación desta cédula no <em>Boletín Oficial del Estado</em>, durante o cal se poderán formular alegacións e presentar os documentos ou xustificacións que se consideren pertinentes.</p>
    <p>De ser preciso, o desafiuzamento será executado co auxilio das forzas e corpos de seguridade do Estado.</p>
    <p>Contra este acto administrativo de iniciación non se admitirán accións interditais ou para a tutela sumaria da posesión das previstas na Lei de axuizamento civil.</p>
    <p>No tocante ao seu exame, o expediente está nas dependencias dos servizos centrais de Portos de Galicia en Área Central, na praza de Europa, 5-A, 6º, Santiago de Compostela.</p>
    <p>Santiago de Compostela, 30 de marzo de 2021</p>
    <footer><p>Susana Lenguas Gil<br>Presidenta de Portos de Galicia</p></footer>

