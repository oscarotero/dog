---
date: '2021-04-12'
id: G1609-170321-0001
page: 18825
number: 67
agency: Fundación Pública Galega de Medicina Xenómica
section: VI. Anuncios. c) Outros anuncios.
title: >-
  ANUNCIO do 17 de marzo de 2021 de convocatoria do proceso selectivo para a
  contratación laboral temporal, con carácter de interinidade, dun/dunha
  titulado/a superior universitario/a con grao ou equivalente en Ciencias ou
  Ciencias da Saúde.
range: Anuncio
url: >-
  https://www.xunta.gal/dog/Publicados/2021/20210412/AnuncioG1609-170321-0001_gl.html
---
<p>Convocatoria do proceso selectivo para a contratación laboral temporal dun/ha titulado/a superior universitario, grao ou equivalente en Ciencias ou Ciencias da Saúde, baixo a modalidade contractual de interinidade para un posto de bioinformático/a na Fundación Pública Galega de Medicina Xenómica.</p>
    <p>O contrato regularase polo disposto na lexislación vixente que resulte de aplicación e, particularmente, polo Estatuto dos traballadores, aprobado polo Real decreto lexislativo 2/2015, do 23 de outubro (BOE do 24 de outubro), e o Real decreto 2720/1998, do 18 de decembro (BOE do 8 de xaneiro).</p>
    <p>O prazo de presentación de solicitudes é de dez (10) días naturais, que se iniciará o día seguinte ao da publicación do anuncio desta convocatoria no <em>Diario Oficial de Galicia</em> (DOG).</p>
    <p>As bases do proceso de selección e os sucesivos anuncios desta convocatoria, cando procedan de conformidade coas bases, publicaranse na web do Servizo Galego de Saúde na sección de Recursos Humanos/outros procesos selectivos http://www.sergas.es/Recursos-Humanos/FP-Galega-de-Medicina-Xenómica e no taboleiro de anuncios da Fundación Pública Galega de Medicina Xenómica.</p>
    <p>Santiago de Compostela, 17 de marzo de 2021</p>
    <footer><p>Fernando Domínguez Puente<br>Director técnico da Fundación Pública Galega de Medicina Xenómica</p></footer>

