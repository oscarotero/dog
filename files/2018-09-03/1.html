---
date: '2018-09-03'
id: G0244-270818-0002
page: 39761
number: 167
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 27 de agosto de 2018, da Secretaría Xeral da Emigración, pola
  que se resolve a convocatoria das bolsas excelencia mocidade exterior, co fin
  de cursar estudos de máster que se inicien no ano 2018 nunha universidade
  galega.
range: Resolución
url: >-
  https://www.xunta.gal/dog/Publicados/2018/20180903/AnuncioG0244-270818-0002_gl.html
---
<p>Por Resolución do 19 de febreiro de 2018, da Secretaría Xeral da Emigración, aprobáronse as bases reguladoras e procedeuse á convocatoria de 100 bolsas excelencia mocidade exterior, co fin de cursar estudos de máster que se inicien no ano 2018 nunha universidade galega (DOG nº 45, do 5 de marzo).</p>
    <p>No artigo 14 da dita resolución, establécese a comisión de valoración como o órgano colexiado encargado de avaliar as solicitudes presentadas que cumpran os requisitos establecidos na convocatoria. A comisión de valoración con data do 12 de xullo de 2018 elaborou un informe no cal se concretou o resultado da avaliación efectuada e unha prelación das solicitudes pola puntuación obtida. </p>
    <p>De conformidade co disposto nos artigos 13 e 16 da citada resolución, a Subdirección Xeral de Xestión Económico-Administrativa e do Retorno como órgano instrutor do procedemento, á vista do expediente e do informe da comisión avaliadora e unha vez recibidos os xustificantes da matrícula nos diferentes másteres das tres universidades galegas, formulou a correspondente proposta de resolución para a concesión das bolsas aos solicitantes seleccionados, así como para a denegación das solicitudes que non cumpren os requisitos establecidos na convocatoria.</p>
    <p>Vistas todas as solicitudes presentadas á convocatoria, visto o informe da comisión de valoración da súa reunión do 12 de xullo de 2018, vista a proposta de resolución da Subdirección Xeral de Xestión Económico-Administrativa e do Retorno e de conformidade co establecido na resolución da convocatoria, </p>
    <h2>RESOLVO:</h2>
    <p>Artigo 1</p>
    <p>Conceder bolsas ás 100 persoas que se relacionan no anexo I desta resolución para cursar os másteres que se sinalan na correspondente universidade galega, así como o importe que en cada caso se sinala.</p>
    <p>O pagamento da bolsa realizarase na conta bancaria indicada pola persoa beneficiaria nos prazos establecidos e unha vez presentada a documentación xustificativa segundo o establecido no artigo 20 da resolución.</p>
    <p>Artigo 2</p>
    <p>Dado que o número de persoas matriculadas foi superior ao número de bolsas convocadas, establécese segundo o establecido no artigo 16.2.b) da resolución, unha lista de persoas suplentes que se relacionan no anexo II, formada por aquelas persoas solicitantes que acreditaron estar matriculadas nun máster e non foron adxudicatarias da bolsa para o caso de renuncia ou baixa dalgunha das persoas adxudicatarias.</p>
    <p>Artigo 3</p>
    <p>Declarar denegadas as solicitudes que constan no anexo III desta resolución xa que non reúnen os requisitos establecidos para poder participar nesta convocatoria ou non achegaron a documentación preceptiva, sinalando en cada caso o motivo de denegación.</p>
    <p>Artigo 4</p>
    <p>As persoas beneficiarias destas bolsas están obrigadas ao cumprimento do establecido no artigo 21 da resolución da convocatoria. Os incumprimentos das ditas obrigacións poderán dar lugar ao reintegro parcial ou total, nos termos recollidos no artigo 22 da dita resolución. </p>
    <p>Contra esta resolución cabe interpoñer potestativamente recurso de reposición ante o mesmo órgano que a ditou no prazo dun mes contado a partir do día seguinte ao da súa publicación no <em>Diario Oficial de Galicia</em>.</p>
    <p>Así mesmo, poderá interpoñerse recurso contencioso-administrativo ante o Tribunal Superior de Xustiza de Galicia, no prazo de dous meses contados a partir do día seguinte ao da súa publicación, de acordo co establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 27 de agosto de 2018</p>
    <footer><p>Antonio Rodríguez Miranda<br>Secretario xeral da Emigración</p></footer>

