---
date: '2014-03-14'
id: C141-100314-0001
page: 11154
number: 51
agency: Portos de Galicia
section: VI. Anuncios. a) Administración autonómica.
title: >-
  CÉDULA do 4 de marzo de 2014 pola que se notifica o acordo de incoación do
  expediente de caducidade da concesión administrativa outorgada por Resolución
  do 7 de outubro de 1994 a Hermanos Places, S.A. con destino a ampliación de
  industria de conservas de peixe e marisco no porto de Cabo de Cruz.
range: Cédula
url: >-
  https://www.xunta.gal/dog/Publicados/2014/20140314/AnuncioC141-100314-0001_gl.html
---
<p>Con data do 11 de febreiro de 2014, o presidente de Portos de Galicia resolve autorizar a incoación do expediente de caducidade da concesión administrativa de referencia, e acorda designar como instrutor do expediente a Jesús Javier Fernández Barro, xefe da División Xurídica de Portos de Galicia, con domicilio para efectos do presente expediente en Área Central, praza de Europa, 5-A, 6º, 15707 Santiago de Compostela. O seu réxime de abstención e recusación é o consignado nos artigos 28 e 29 da Lei 30/1992, do 26 de novembro, de réxime xurídico das administracións públicas e do procedemento administrativo común. </p>
    <p>Intentada a notificación do acordo de incoación do expediente de caducidade no enderezo que consta no expediente sito no Porto, s/n, 15939 Cabo de Cruz, Boiro, provincia da Coruña, a través do servizo de Correos, e non sendo posible a súa práctica, de conformidade co disposto no artigo 59.4º da citada Lei 30/1992, notifícase mediante a publicación no Diario Oficial de Galicia e exposición no taboleiro de edictos do Concello de Boiro á mercantil Hermanos Places, S.A., o presente acordo de incoación de expediente de caducidade da concesión administrativa de referencia.</p>
    <p>O expediente incóase por falta de pagamento da totalidade das taxas relativas á concesión correspondentes aos exercicios dos anos 2005 ao 2013, o que implica o incumprimento da condición xeral 17ª do título concesional e a concorrencia da causa imperativa de caducidade prevista na condición 18ª.</p>
    <p>Contra o acordo de incoación poderanse formular alegacións, e outorgarase para estes efectos un prazo máximo de 15 días contados desde o día seguinte ao da publicación do acordo no Diario Oficial de Galicia e exposición no taboleiro de edictos do Concello de Boiro. </p>
    <p>Á marxe do que resulte da instrución do procedemento en canto a outros motivos de caducidade que poidan concorrer, o aboamento das cantidades debidas antes de ditar resolución implicará o arquivamento do expediente no que atinxe a este motivo concreto de caducidade.</p>
    <p>O órgano competente para a resolución do expediente é o presidente da entidade pública Portos de Galicia, en virtude das competencias conferidas polo artigo cuarto da Orde do 30 de marzo de 2012 da Consellería do Medio Rural e do Mar.</p>
    <p>Para o seu exame, o expediente completo atópase nas dependencias dos servizos centrais de Portos de Galicia en Área Central, praza de Europa, 5-A, 6º, 15707 Santiago de Compostela.</p>
    <p>E para que conste e sirva de notificación, e en cumprimento do disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, expido, asino e selo a presente cédula.</p>
    <p>Santiago de Compostela, 4 de marzo de 2014</p>
    <footer><p>Jesús Javier Fernández Barro<br>Instrutor</p></footer>

