---
date: '2016-02-23'
id: G2173-030216-0001
page: 6648
number: 36
agency: Xulgado de Primeira Instancia número 4 de Santiago de Compostela
section: V. Administración de xustiza.
title: EDICTO (428/2015).
range: Edicto
url: >-
  https://www.xunta.gal/dog/Publicados/2016/20160223/AnuncioG2173-030216-0001_gl.html
---
<p>María Jesús Pérez Fernández, secretaria xudicial, do Xulgado de Primeira Instancia número 4 de Santiago de Compostela, por medio do presente edicto fai saber que neste procedemento de xuízo verbal 428/2015 seguido por instancia da entidade Mercedes Benz Financial Services España EFC, S.A., fronte a Martha Liliana Estrada Arias, se ditou sentenza, cuxo encabezamento e decisión son do teor literal seguinte:</p>
    <p>«Xuízo verbal nº 428/2015.</p>
    <p>Santiago de Compostela, 18 de novembro de 2015.</p>
    <p>Sentenza.</p>
    <p>Vistos por min, Ana Belén López Otero, maxistrada xuíza do Xulgado de Primeira Instancia número 4 de Santiago de Compostela, as presentes actuacións de xuízo verbal tramitados co número 428/2015, no cal interviñeron como demandante Mercedes Benz Financial Services España EFC, S.A., representada polo procurador dos tribunais Sr. Paz Montero e asistida pola letrada Sra. Cosmea Rodríguez, e como demandada Martha Liliana Estrada Arias en situación de rebeldía, en virtude das seguintes consideracións,</p>
    <p>Dispoño estimar a demanda interposta por Mercedes Benz Financial Services España EFC, S.A. e, en consecuencia, condénase a Martha Liliana Estrada Arias a pagarlle á demandante a suma de 4.309,76 euros máis os xuros legais desde a data de interposición da demanda, todo isto con expresa imposición de custas á demandada. </p>
    <p>Notifíqueselles esta resolución ás partes e fágaselles saber que contra ela cabe interpoñer recurso de apelación no prazo de vinte días a partir da súa notificación, para a súa ulterior resolución pola Audiencia Provincial, logo de depositar a suma de 50 euros. </p>
    <p>Así o acordo, mando e asino».</p>
    <p>Para que sirva de notificación en forma á demandada, Martha Liliana Estrada Arias, en situación de rebeldía e cuxo domicilio se descoñece, expido, selo e asino o presente edicto.</p>
    <p>Santiago de Compostela, 24 de novembro de 2015</p>
    <footer><p>A secretaria xudicial</p></footer>

