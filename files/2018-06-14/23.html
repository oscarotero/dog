---
date: '2018-06-14'
id: G0244-040618-0005
page: 29157
number: 113
agency: >-
  Vicepresidencia e Consellería de Presidencia, Administracións Públicas e
  Xustiza
section: VI. Anuncios. a) Administración autonómica.
title: >-
  RESOLUCIÓN do 28 de maio de 2018, da Xefatura Territorial de Ourense, pola que
  se acorda notificar o emprazamento para trámite de audiencia no expediente de
  cancelación da inscrición no Rexistro de Parellas de Feito de Galicia
  (expediente OU-2012/00374).
range: Resolución
url: >-
  https://www.xunta.gal/dog/Publicados/2018/20180614/AnuncioG0244-040618-0005_gl.html
---
<p>Ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, por non ser posible a notificación persoal ao interesado, notifícase á persoa que no anexo se menciona que, examinada a solicitude de cancelación da inscrición no Rexistro de Parellas de Feito presentada de xeito individual polo outro membro da parella, e de acordo co previsto no artigo 23.3 do Decreto 248/2007, do 20 de decembro, polo que se crea e regula o Rexistro de Parellas de Feito de Galicia, na súa redacción dada polo Decreto 146/2014, do 13 de novembro, con esta data resolvo publicar por este medio o emprazamento para trámite de audiencia, co fin de proceder á oportuna resolución definitiva do expediente. A eficacia desta resolución queda supeditada á súa publicación no Boletín Oficial del Estado (BOE).</p>
    <p>O expediente relacionado atópase á disposición do interesado na citada Xefatura Territorial de Ourense, situada na avenida da Habana, 79, 1º, 32004 Ourense para que poida consultalo e formular as alegacións e xustificacións que considere procedentes, durante un prazo de quince días desde a publicación desta resolución.</p>
    <p>Unha vez transcorrido este prazo e á vista das alegacións, documentos e xustificacións que se presentasen, ditarase a resolución que corresponda.</p>
    <p>O que se notifica de acordo coa normativa antes citada.</p>
    <p>Ourense, 28 de maio de 2018</p>
    <footer><p>Manuel Pardo Cid<br>Xefe territorial de Ourense</p></footer>
    <h2>ANEXO</h2>
    <table>
     <tbody>
      <tr>
       <td>Nº de expediente</td>
       <td>Interesado</td>
       <td>DNI/equivalente</td>
      </tr>
      <tr>
       <td>OU-2012/00374</td>
       <td>Rosa Ybett Serrata de la Rosa</td>
       <td>X2422278X</td>
      </tr>
     </tbody>
    </table>

