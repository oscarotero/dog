---
date: '2000-07-18'
id: F006
page: 11
number: 139
agency: 'CÁMARA OFICIAL DE COMERCIO, INDUSTRIA E NAVEGACIÓN DE VILAGARCÍA DE AROUSA'
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2000/20000718/AnuncioF006_gl.html'
---
<p>De conformidade co establecido no artigo 22 do Regulamento xeral de cámaras, aprobado polo Decreto 1291/1974, do 2 de maio, modificado polos reais decretos 753/1978, do 27 de marzo e 816/1990, do 22 de xuño, procede comunicarlles ós respectivos electores que quedou vacante no Pleno desta Corporación o posto correspondente ó grupo 9 do censo electoral, que se corresponde cos seguintes epígrafes do imposto de actividades económicas: grupo 9 (hostalería), que comprende os epígrafes 671 ó 687 da sección primeira (actividades empresariais).</p>
<p>Igualmente, faise saber que os electores incluídos nos epígrafes do imposto de actividades económicas antes sinalados poden presenta-la súa candidatura, de conformidade co que establece o Decreto 116/1997,</p>
<p>do 14 de maio, polo que se regula o réxime electoral das cámaras oficiais de comercio, industria e navegación (DOG do 20 de maio), o que deberán facer no prazo dos vinte días seguintes ó da publicación desta convocatoria, e presentalas avaladas pola sinatura de, polo menos, dez electores do grupo correspondente. A acreditación da autenticidade da sinatura realizarase mediante fedatario público, recoñecemento bancario ou a certificación do secretario desta corporación.</p>
<p>A elección da vocalía vacante realizarase o día 28 de setembro do ano 2000, permanecendo abertos os colexios electorais desde as nove horas e ata as vintedúas horas. Para tal efecto constituirase un colexio electoral na sede desta corporación, que estenderá a súa circunscrición ós municipios de Barro, Caldas de Reis, Cambados, Catoira, A Illa de Arousa, Meis, Pontecesures, Portas, Ribadumia, Valga, Vilagarcía de Arousa e Vilanova de Arousa. Outro na sede da Asociación de Empresarios da Estrada, sito na Estrada, avenida de Santiago, nº 11, que estenderá a súa circunscrición ós municipios de Campo Lameiro, Cerdedo, Cuntis, A Estrada, Forcarei e Moraña; e un terceiro na sede da Asociación de Empresarios Grovenses de Bens e Servicios (Emgrobes), sita no Grove, rúa Luis Casais, nº 1, que estenderá a súa circunscrición ós municipios do Grove, Meaño e Sanxenxo.</p>
<p>Os electores que prevexan que na data de votación non poidan exerce-lo seu dereito ó voto comparecendo no colexio electoral, poderán emiti-lo seu voto por correo, de conformidade cos requisitos e o procedemento establecidos no capítulo VII do Decreto 116/1997, do 14 de maio, desenvolto pola orde da Consellería de Industria e Comercio do 23 de xaneiro de 1998 (DOG do 30 de xaneiro).</p>
<p>De conformidade co establecido no artigo 22 do Regulamento xeral de cámaras, as competencias propias da xunta electoral serán asumidas polo comité executivo desta corporación.</p>
<p>Vilagarcía de Arousa, seis de xullo de dous mil.</p>
<p>Emilio Cores Arenaz</p>
<p>Secretario xeral</p>

