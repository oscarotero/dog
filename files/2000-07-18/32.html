---
date: '2000-07-18'
id: EFA6
page: 11
number: 139
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 22 de xuño de 2000 pola que se autoriza a transmisión intervivos da
  concesión do viveiro Monte número 1.
range: Orde
url: 'https://www.xunta.gal/dog/Publicados/2000/20000718/AnuncioEFA6_gl.html'
---
<p>Visto o expediente instruído para efectos de transmisión do viveiro Monte nº 1, e da concesión administrativa que o ampara, resulta:</p>
<p>A) Antecedentes de feito.</p>
<p>Primeiro: mediante escrito 28-9-1999. Secundino Triñanes Viturro e Josefa González Blanco solicitan autorización para transmisión da concesión do viveiro Monte nº 1.</p>
<p>Segundo: os informes do Servicio de Protección dos Recursos sobre as caracteísticas do viveiro do Servicio Técnico Xurídico sobre a tramitación do expediente son favorables.</p>
<p>B) Fundamentos xurídicos.</p>
<p>Primeiro: este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia, e coa Orde do 14 de xuño de 1999 de delegación de competencias nos delegados territoriais da Consellería de Peca, Marisqueo e Acuicultura.</p>
<p>Segundo: o expediente seguiu tódo-los trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas auguas de Galicia, e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
<p>Vistas as disposicións citadas, a proposta da resolución eleborada polo servicio de recursos mariños, o artigo 89 da Lei 30/1992, do 26 de novembro, modificada pola Lei 4/1999, do 13 de xaneiro, do réxime xurídico das administracións públicas e do procedemento administrativo común, e demais normas de xeral e pertinente aplicación, tiven a ben dicta-la seguinte</p>
<p>RESOLUCIÓN:</p>
<p>Autoriza-la transmisión interviveros, a favor de Clara Eugenia e Alberto Luis Triñanes González (DNI/NIF: 33240331-H e 52453399-J, respectivamente), da concesión administrativa do viveiro que se indica a continuación:</p>
<p>Identificación:</p>
<p>Tipo: batea.</p>
<p>Nome: Monte nº 1</p>
<p>Situación:</p>
<p>Ribeira C, cuadrícula 8.</p>
<p>Especies autorizadas:</p>
<p>Mexillón (Mytilus galloprovincialis).</p>
<p>Título habilitante:</p>
<p>Orde outorgamento: 13-8-1975 (BOE/DOG nº 193).</p>
<p>Remate vixencia: 13-8-2005.</p>
<p>Actual titular: Secundino Triñanes Viturro (DNI 35.390.274) e Josefa González Blanco (DNI 33.109.481).</p>
<p>Baixo as seguintes condicións:</p>
<p>Primeira: o actual deberá presentar no prazo máximo dun mes, contado dende o día seguinte ó da publicación da presente orde no Diario Oficial de Galicia, orixinal ou fotocopia cotexada da seguinte documentación:</p>
<p>a) Documento notarial da transmisión ou doazón.</p>
<p>b) Solicitude ou carta de pagamento do imposto de transmisións patrimoniais ou documento de sucesión.</p>
<p>Segundo: transcorrido o prazo indicado na condición primeira sin ter achegado a documentación requirida, a autorización quedará sen efecto, logo de comunicación por parte da consellería.</p>
<p>Terceira: o novo titular da concesión queda subrogado nos dereitos e obrigas do anterior, desde o momento de formalización da compra venda en escritura pública.</p>
<p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante o conselleiro de Pesca, Marisqueo e Acuicultura, ou recurso contencioso-administrativo, ante a xurisdicción contencioso-administrativa, que se interporá no prazo de dous meses contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común e o artigo 46.1º da Lei 29/1998, do 13 de xullo, reguladora da xurisdicción contencioso-administrativa.</p>
<p>A Coruña, 22 de xuño de 2000.</p>
<p>(P.D. 14-6-1999, DOG nº 120 do 24 de xuño)</p>
<p>María José Cancelo Baquero</p>
<p>Delegada territorial da Coruña</p>

