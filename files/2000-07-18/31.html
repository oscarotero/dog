---
date: '2000-07-18'
id: EFA2
page: 11
number: 139
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Orde do 11 de xullo de 2000 pola que se anuncia a licitación, mediante
  procedemento aberto por concurso e trámite urxente, da contratación de dúas
  obras: restauración da cuberta de Santa María do Campo en Viveiro (Lugo) e
  rehabilitación das cubertas da igrexa do mosteiro de Santa María de Oseira en
  San Cristovo de Cea (Ourense).
range: Orde
url: 'https://www.xunta.gal/dog/Publicados/2000/20000718/AnuncioEFA2_gl.html'
---
<p>A Consellería de Cultura, Comunicación Social e Turismo, unha vez cumpridos os trámites administrativos correspondentes, resolveu anuncia-la licitación, mediante procedemento aberto por concurso e trámite urxente, dos seguintes contratos de obras:</p>
<p>1. Restauración da cuberta de Santa María do Campo en Viveiro (Lugo).</p>
<p>Orzamento de licitación: catorce millóns novecentas quince mil oitenta e seis pesetas (14.915.086 ptas.) IVE incluído.</p>
<p>Prazo de execución: un mes e medio.</p>
<p>Garantía provisional: dispensada.</p>
<p>Clasificación do contratista: grupo K, subgrupo 7, categoría d.</p>
<p>2. Rehabilitación das cubertas da igrexa do mosteiro de Santa María de Oseira en San Cristovo de Cea (Ourense).</p>
<p>Orzamento de licitación: corenta e dous millóns duascentas trinta e nove mil oitocentas oitenta e seis pesetas (42.239.886 ptas.) IVE incluído.</p>
<p>Prazo de execución: catro (4) meses.</p>
<p>Garantía provisional: dispensada.</p>
<p>Clasificación do contratista: grupo K, subgrupo 7, categoría d.</p>
<p>Exposición da documentación: os pregos de cláusulas administrativas particulares e os proxectos de obras estarán de manifesto no Servicio de Obras e Contratación da Consellería de Cultura, Comunicación Social e Turismo, e nas delegacións provinciais durante o prazo de presentación de proposicións, das 10 ás 14 horas, e no teléfono 981 58 89 38.</p>
<p>Prazo de presentación de proposicións: será ata as 14 horas do décimo terceiro día natural, contado a partir do día seguinte ó da publicación desta resolución no DOG.</p>
<p>Lugar de presentación de proposicións: no rexistro xeral da consellería, en sobres pechados e asinados polo licitador ou persoa que o represente. Se as proposicións se cursan por correo, haberá que aterse ó previsto na cláusula 7.2 do prego de cláusulas administrativas particulares.</p>
<p>Documentación que presentarán os licitadores: a establecida pola cláusula 7 do prego de cláusulas administrativas particulares. Os licitadores que se presenten a máis dunha contratación deberán presentar toda a documentación (sobres A, B e C) para cada unha delas.</p>
<p>Apertura de proposicións: será realizada pola mesa de contratación ás 11 horas do quinto día natural seguinte ó do remate do prazo de admisión de proposicións, na sala de xuntas da Consellería de Cultura, Comunicación Social e Turismo.</p>
<p>Se coincidise en sábado ou festivo, terá lugar o inmediato día hábil seguinte á mesma hora.</p>
<p>O importe do anuncio deste concurso será por conta dos adxudicatarios.</p>
<p>Santiago de Compostela, 11 de xullo de 2000.</p>
<p>P. D. (Orde 15-12-1997)</p>
<p>Andrés González Murga</p>
<p>Secretario xeral da Consellería de Cultura,</p>
<p>Comunicación Social e Turismo</p>

