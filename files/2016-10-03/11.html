---
date: '2016-10-03'
id: G2018-220916-0001
page: 45497
number: 188
agency: Universidade de Santiago de Compostela
section: III. Outras disposicións.
title: >-
  RESOLUCIÓN do 19 de setembro de 2016 pola que se publica o plan de estudos de
  máster universitario en Investigación Química e Química Industrial para a
  Universidade da Coruña, esta universidade e a Universidade de Vigo.
range: Resolución
url: >-
  https://www.xunta.gal/dog/Publicados/2016/20161003/AnuncioG2018-220916-0001_gl.html
---
<p>Unha vez obtida a verificación do plan de estudos polo Consello de Universidades, logo do informe favorable da Axencia para a Calidade do Sistema Universitario de Galicia, así como a autorización da Comunidade Autónoma de Galicia, e establecido o carácter oficial do título por Acordo do Consello de Ministros do 26 de decembro de 2014 (publicado no BOE do 29 de xaneiro de 2015 por Resolución da Secretaría de Xeral de Universidades do 9 de xaneiro de 2015),</p>
    <p>Esta reitoría, de conformidade co disposto no artigo 35 da Lei orgánica 6/2001, de universidades, na redacción dada pola Lei orgánica 4/2008, resolve publicar o plan de estudos conducente á obtención do título oficial de máster universitario en Investigación Química e Química Industrial pola Universidade da Coruña, a Universidade de Santiago de Compostela e a Universidade de Vigo, que quedará estruturado segundo consta no anexo.</p>
    <p>Santiago de Compostela, 19 de setembro de 2016</p>
    <footer><p>Juan M. Viaño Rey <br>Reitor da Universidade de Santiago de Compostela</p></footer>
    <h2>ANEXO<br>Máster universitario en Investigación Química e Química Industrial</h2>
    <p>Rama de coñecemento: ciencias.</p>
    <p>Universidades participantes: Universidade da Coruña, Universidade de Santiago de Compostela e Universidade de Vigo.</p>
    <p>Cadro 1. Distribución de créditos ECTS segundo o tipo de materia.</p>
    <table>
     <tbody>
      <tr>
       <td>Tipo de materia</td>
       <td>Créditos ECTS</td>
      </tr>
      <tr>
       <td>Obrigatorias</td>
       <td>15</td>
      </tr>
      <tr>
       <td>Optativas</td>
       <td>27</td>
      </tr>
      <tr>
       <td>Traballo fin de máster</td>
       <td>18</td>
      </tr>
      <tr>
       <td>Créditos totais</td>
       <td>60</td>
      </tr>
     </tbody>
    </table>
    <p>Cadro 2. Plan de estudos do máster.</p>
    <table>
     <thead>
      <tr>
       <td>Materias</td>
       <td>Carácter</td>
       <td>Créditos</td>
       <td>Módulo</td>
      </tr>
     </thead>
     <tbody>
      <tr>
       <td>Profundización en química analítica</td>
       <td>OB</td>
       <td>3</td>
       <td rowspan="5">Formación obrigatoria avanzada
        (M1)</td>
      </tr>
      <tr>
       <td>Profundización en química física</td>
       <td>OB</td>
       <td>3</td>
      </tr>
      <tr>
       <td>Profundización en química inorgánica</td>
       <td>OB</td>
       <td>3</td>
      </tr>
      <tr>
       <td>Profundización en química orgánica</td>
       <td>OB</td>
       <td>3</td>
      </tr>
      <tr>
       <td>Análise estrutural avanzada</td>
       <td>OB</td>
       <td>3</td>
      </tr>
      <tr>
       <td>Modelización molecular</td>
       <td>OP</td>
       <td>3</td>
       <td rowspan="4">Especialidade: estrutura e reactividade química
        (M2)</td>
      </tr>
      <tr>
       <td>Química supramolecular</td>
       <td>OP</td>
       <td>3</td>
      </tr>
      <tr>
       <td>Espectroscopia de fluorescencia e fotoquímica</td>
       <td>OP</td>
       <td>3</td>
      </tr>
      <tr>
       <td>Mecanismos de reacción e catálise</td>
       <td>OP</td>
       <td>3</td>
      </tr>
      <tr>
       <td>Complexos metálicos</td>
       <td>OP</td>
       <td>3</td>
       <td rowspan="4">Especialidade: química sintética
        (M3)</td>
      </tr>
      <tr>
       <td>Compostos organometálicos en síntese e catálise</td>
       <td>OP</td>
       <td>3</td>
      </tr>
      <tr>
       <td>Síntese estereoselectiva</td>
       <td>OP</td>
       <td>3</td>
      </tr>
      <tr>
       <td>Produtos e técnicas sintéticas</td>
       <td>OP</td>
       <td>3</td>
      </tr>
      <tr>
       <td>Química de biomoléculas</td>
       <td>OP</td>
       <td>3</td>
       <td rowspan="4">Especialidade: química biolóxica
        (M4)</td>
      </tr>
      <tr>
       <td>Química médica</td>
       <td>OP</td>
       <td>3</td>
      </tr>
      <tr>
       <td>Bioloxía molecular</td>
       <td>OP</td>
       <td>3</td>
      </tr>
      <tr>
       <td>Química de produtos naturais</td>
       <td>OP</td>
       <td>3</td>
      </tr>
      <tr>
       <td>Deseño e desenvolvemento de materiais avanzados</td>
       <td>OP</td>
       <td>3</td>
       <td rowspan="4">Especialidade: nanoquímica e novos materiais
        (M5)</td>
      </tr>
      <tr>
       <td>Técnicas de preparación e caracterización de materiais</td>
       <td>OP</td>
       <td>3</td>
      </tr>
      <tr>
       <td>Propiedades de materiais</td>
       <td>OP</td>
       <td>3</td>
      </tr>
      <tr>
       <td>Materiais moleculares</td>
       <td>OP</td>
       <td>3</td>
      </tr>
      <tr>
       <td>Técnica de preparación da mostra</td>
       <td>OP</td>
       <td>3</td>
       <td rowspan="4">Especialidade: técnicas analíticas avanzadas
        (M6)</td>
      </tr>
      <tr>
       <td>Cromatografía e técnicas analíticas de separación</td>
       <td>OP</td>
       <td>3</td>
      </tr>
      <tr>
       <td>Espectrometría de masas analítica de compostos orgánicos</td>
       <td>OP</td>
       <td>3</td>
      </tr>
      <tr>
       <td>Técnicas atómicas avanzadas e sensores</td>
       <td>OP</td>
       <td>3</td>
      </tr>
      <tr>
       <td>Química industrial: control de procesos</td>
       <td>OP</td>
       <td>3</td>
       <td rowspan="7">Especialidade: química e economía industrial
        (M7)</td>
      </tr>
      <tr>
       <td>Calidade nos laboratorios químicos</td>
       <td>OP</td>
       <td>3</td>
      </tr>
      <tr>
       <td>Seguridade industrial</td>
       <td>OP</td>
       <td>3</td>
      </tr>
      <tr>
       <td>Sistemas de xestión na industria química</td>
       <td>OP</td>
       <td>3</td>
      </tr>
      <tr>
       <td>Lexislación industrial</td>
       <td>OP</td>
       <td>3</td>
      </tr>
      <tr>
       <td>Economía e empresa</td>
       <td>OP</td>
       <td>3</td>
      </tr>
      <tr>
       <td>Recursos humanos</td>
       <td>OP</td>
       <td>3</td>
      </tr>
      <tr>
       <td>Prácticas académicas</td>
       <td>OP</td>
       <td>18</td>
       <td rowspan="2">Módulo de iniciación á investigación
        (M8)</td>
      </tr>
      <tr>
       <td>Seminario de máster</td>
       <td>OP</td>
       <td>3</td>
      </tr>
      <tr>
       <td>Prácticas profesionais</td>
       <td>OP</td>
       <td>6</td>
       <td rowspan="2">Módulo de iniciación á práctica profesional
        (M9)</td>
      </tr>
      <tr>
       <td>Xestión de proxectos</td>
       <td>OP</td>
       <td>3</td>
      </tr>
      <tr>
       <td>Traballo fin de máster</td>
       <td>OB</td>
       <td>18</td>
       <td>Traballo fin de máster
        (M10)</td>
      </tr>
     </tbody>
    </table>
    <p>O máster oferta as seguintes especialidades:</p>
    <p>• Especialidade en estrutura e reactividade química (E1).</p>
    <p>• Especialidade en química sintética (E2).</p>
    <p>• Especialidade en química biolóxica (E3).</p>
    <p>• Especialidade en nanoquímica e novos materiais (E4).</p>
    <p>• Especialidade en técnicas analíticas avanzadas (E5).</p>
    <p>• Especialidade en química e economía industrial (E6).</p>
    <p>Os alumnos que opten pola orientación investigadora poden cursar o máster sen necesidade de cursar ningunha especialidade concreta, pois teñen que cursar obrigatoriamente catro materias optativas do máster, das cales polo menos tres delas (9 ECTS) serán materias de calquera dos cinco módulos da orientación investigadora (M2 a M6). Poderán optar por realizar unha cuarta materia destes módulos ou ben unha das materias optativas do módulo profesionalizante M7. Teñen que cursar ademais obrigatoriamente o módulo M8 de iniciación á investigación científica e o módulo M10 de traballo fin de máster (modalidade académica). Considerarase que un alumno seguiu un itinerario académico-investigador cando curse catro materias optativas de calquera dos módulos da orientación investigadora, así como os módulos M8 e M10 (TFM modalidade académica), considerando que seguiu un itinerario académico-profesionalizante cando curse tres materias dos módulos da orientación investigadora, unha materia optativa do módulo profesionalizante M7 e a materia prácticas académicas (12 ECTS) teña carácter mixto, consistente en combinar unha estancia nun laboratorio de investigación (6 ECTS) cunha estancia nunha empresa (6 ECTS).</p>
    <p>Considerarase que un alumno cursou unha especialidade das do itinerario investigador (E1, E2, E3, E4, E5) cando teña cursado polo menos tres das materias do módulo correspondente deste itinerario (M2, M3, M4, M5, M6).</p>
    <p>Os alumnos que opten polo perfil profesionalizante cursarán obligatoriamente o módulo M9 (iniciación á práctica profesional), o módulo M10 (traballo fin de máster realizado nunha empresa, modalidade profesionalizante), seis das sete materias do módulo M7, para elixir libremente, considerando que todos eles cursaron a especialidade de química e economía industrial.</p>

