---
date: '2001-04-19'
id: 69C2
page: 5
number: 76
agency: CONCELLO DE SALCEDA DE CASELAS
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2001/20010419/Anuncio69C2_gl.html'
---
<p>O Pleno do Concello de Salceda de Caselas, na sesión do 21 de febreiro de 2001, adoptou o seguinte acordo:</p>
<p>1. Aprobar definitivamente o plan parcial industrial SAU-04, coas observacións contidas no informe do 19 de xaneiro de 2001, emitido pola Consellería de Política Territorial, Obras Públicas e Vivenda.</p>
<p>2. Aprobar definitivamente o proxecto de urbanización do parque empresarial (polígono industrial SAU-04).</p>
<p>A eficacia do referido acto de aprobación definitiva e a entrada en vigor do plan aprobado queda condicionado ó cumprimento no disposto no artigo 48 da Lei 1/1997, do solo de Galicia, en relación co establecido na lexislación do réxime local.</p>
<p>O que se fai público coa indicación de que o citado acordo pon fin á vía administrativa, polo que contra este cabe interpoñer recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde a publicación ou notificación, se é o caso, todo iso sen prexuízo de que poida exercitarse calquera outro recurso que se estime procedente.</p>
<p>Segundo o establecido no artigo 48.2º da Lei 1/1997, publícase no BOP o contido das ordenanzas reguladoras aprobadas.</p>
<p>Salceda de Caselas, 6 de abril de 2001.</p>
<p>José M. Fernández Rodríguez</p>
<p>Alcalde</p>

