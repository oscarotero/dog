---
date: '2002-07-01'
id: D016
page: 10
number: 125
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 220/2002, do 6 de xuño, polo que se desafecta do dominio público o
  Centro de Lousas de Galicia, inmoble situado no lugar de Candís, O Barco de
  Valdeorras (Ourense).
range: Decreto
url: 'https://www.xunta.gal/dog/Publicados/2002/20020701/AnuncioD016_gl.html'
---
<p>O artigo 10.1º da Lei 3/1985, do 12 de abril, do patrimonio da Comunidade Autónoma de Galicia, sinala que cando os bens e dereitos non fosen necesarios para o cumprimento dos fins determinantes da súa afectación, cesará a súa natureza demanial e adquirirán a condición de patrimoniais, sen prexuí</p>
<p>zo, se é o caso, do dereito de reversión nos termos da lexislación de expropiación forzosa respecto daqueles bens adquiridos por este título. O inmoble do Centro de Lousas de Galicia está adscrito á Consellería de Industria e Comercio que, a través da súa Dirección Xeral de Industria, Enerxía e Minas, promoveu a desafectación do ben en atención a que a prestación dos servicios previstos para este centro, precisan de novas fórmulas de xestión.</p>
<p>Por todo isto, de conformidade coa proposta do conselleiro de Economía e Facenda e logo da deliberación do Consello da Xunta de Galicia na súa reunión do día seis de xuño de dous mil dous,</p>
<p>DISPOÑO:</p>
<p>Artigo 1º</p>
<p>Desaféctase do dominio público o ben descrito a continuación: edificio de planta baixa e alta de 791,09 m e 537,23 m, respectivamente, construídos sobre soar de 2.556,3 m de superficie, no lugar de Candís, municipio do Barco de Valdeorras (Ourense). Estrema: norte, resto do predio matriz propiedade do Concello de Carballeda de Valdeorras; sur, camiño; leste, valo de cerramento do colexio de ensino e resto do predio matriz; e oeste, montes propiedade dos veciños de Millaroso.</p>
<p>O predio está inscrito no Rexistro da Propiedade do Barco de Valdeorras no tomo 457, libro 130, folio 189, predio nº 16.902, inscrición 2ª.</p>
<p>Artigo 2º</p>
<p>O inmoble anteriormente descrito adquire natureza patrimonial.</p>
<p>Santiago de Compostela, seis de xuño de dous mil dous.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>
<p>CONSELLERÍA DE POLÍTICA AGROALIMENTARIA E</p>
<p>DESENVOLVEMENTO RURAL</p>

