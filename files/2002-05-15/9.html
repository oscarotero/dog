---
date: '2002-05-15'
id: '9176'
page: 7
number: 93
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 166/2002, do 25 de abril, polo que se aproba o escudo do Concello de
  Monforte de Lemos (Lugo).
range: Decreto
url: 'https://www.xunta.gal/dog/Publicados/2002/20020515/Anuncio9176_gl.html'
---
<p>O Concello de Monforte de Lemos (Lugo) considerou conveniente organizar correctamente o seu escudo municipal para perpetualo con simboloxía adecuada e conforme as normas de heráldica. Para iso, e de acordo coas facultades que lle confiren as disposicións legais vixentes, elevou o informe histórico-heráldico, coa súa correspondente proposta de representación gráfica da súa enseña, para a súa aprobación definitiva.</p>
<p>A competencia exclusiva en materia de adopción, modificación ou rehabilitación dos emblemas heráldicos e bandeiras dos concellos e doutras entidades locais, correspóndelle á Comunidade Autónoma galega, segundo o disposto polo artigo 27.2º do Estatuto de autonomía de Galicia.</p>
<p>O expediente tramitouse conforme as normas de procedemento establecidas na Lei 7/1985, do 2 de abril, reguladora das bases de réxime local; Lei 5/1997, do 22 de xullo, de administración local de Galicia; no Regulamento de organización, funcionamento e réxime xurídico das corporacións locais, aprobado polo Real decreto 2568/1986, do 28 de novembro; e mais no Decreto 369/1998, do 10 de decembro, polo que se regula a composición e funcións da Comisión de Heráldica da Xunta de Galicia.</p>
<p>Na súa virtude, visto o informe, con data do oito de abril de dous mil dous, emitido pola Comisión de Heráldica da Xunta de Galicia e por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día vintecinco de abril de dous mil dous,</p>
<p>DISPOÑO:</p>
<p>Artigo único.-Aproba-lo escudo do Concello de Monforte de Lemos (Lugo), que figura como anexo, organizado do seguinte xeito: de prata (branco) un monte de ouro, sumado dunha torre do mesmo, acompañado no centro do xefe dunha «tau» de gules (vermello) e de seis roeis de azur (azul) nos flancos. Ó timbre, coroa real pechada.</p>
<p>Santiago de Compostela, vintecinco de abril de dous mil dous.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>
<p>ANEXO</p>

