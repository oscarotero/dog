---
date: '2001-08-30'
id: DE12
page: 11
number: 168
agency: XULGADO DO SOCIAL NÚMERO UN DA CORUÑA
section: V. ADMINISTRACIÓN DE XUSTIZA
title: Edicto (178/2001).
range: Edicto
url: 'https://www.xunta.gal/dog/Publicados/2001/20010830/AnuncioDE12_gl.html'
---
<p>Eu, Agustín Ignacio Pena López, secretario do Xulgado do Social número un da Coruña, fago saber que nos autos número 178/2001 seguidos por instancia de Manuel López Rico contra Fabricados Escayola La Coruña, S.C. sobre salarios, a maxistrada-xuíza deste xulgado, María Antonia Rey Eibe, dictou sentencia, na data 16-7-2001, coa seguinte parte dispositiva:</p>
<p>Que estimando a demanda interposta por Manuel López Rico, contra a empresa Fabricados Escayola La Coruña, S.C., debo condenar e condeno a dita demandada a que faga o pagamento ó demandante da suma de 1.563.906 pesetas, coa absolución do Fondo de Garantía Salarial, sen prexuízo da responsabilidade subsidiaria que puidera corresponderlle.</p>
<p>Notifíqueselles esta resolución ás partes, ás que se lles fará saber que, contra a referida sentencia, cabe recurso de suplicación, ante o Tribunal Superior de Xustiza de Galicia, que deberá anunciarse ante este xulgado no prazo de cinco días, contados desde a notificación desta resolución, e no propio termo, se o recorrente fose patrón, deberá amosar resgardo acreditativo de ter feito o depósito na conta de consignacións deste xulgado, aberta no Banco Bilbao-Vizcaya, da cantidade obxecto da condena, identificador 5602-60, e o depósito especial de 25.000 pesetas, na mesma conta, identificador 5602-65, requisitos sen os cales non poderá terse por anunciado o recurso.</p>
<p>Así, por esta miña sentencia, definitivamente xulgando na primeira instancia, pronúncioo, mándoo e asínoo.</p>
<p>E para lle sirva de notificación a Fabricados Escayola La Coruña, S.C. que tivo o seu último enderezo coñecido en r/ Xustiza, 18-B, A Coruña, e que na actualidade se descoñece, e co fin da súa publicación no Diario Oficial de Galicia, expido e asino este edicto na Coruña o 16 de xullo de 2001.</p>
<p>O secretario xudicial</p>
<p>Rubricado</p>

