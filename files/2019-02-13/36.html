---
date: '2019-02-13'
id: G1096-290119-0003
page: 9247
number: 31
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA  do  23  de  xaneiro  de  2019  pola  que  se  notifica  a  resolución 
  do  recurso  de  reposición  contra  a  Resolución  do  13  de  xuño de 2017
  (expediente PON/149/2016-R1).
range: Cédula
url: >-
  https://www.xunta.gal/dog/Publicados/2019/20190213/AnuncioG1096-290119-0003_gl.html
---
<p>O director da Axencia de Protección da Legalidade Urbanística, o día 27 de novembro de 2018, ditou resolución pola que se declara a inadmisibilidade, por carecer de lexitimación activa, do recurso interposto por Juan Navazas Arias contra a Resolución do 13 de xuño de 2017, do director da Axencia de Protección da Legalidade Urbanística, que declarou ilegalizable unha edificación residencial e a pavimentación de formigón na parcela 53 do polígono 44 no lugar de Renza, Sobrán, no termo municipal de Vilagarcía de Arousa, e ordenou a demolición das ditas obras, a reposición dos terreos afectados ao estado anterior ao inicio das obras e o cesamento definitivo dos usos.</p>
    <p>Ao non poderse realizar a notificación persoal daquela resolución a Juan Navazas Arias, mediante esta cédula, e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselle ao interesado a dita resolución por medio dun anuncio publicado no <em>Boletín Oficial del Estado</em>.</p>
    <p>Tendo en conta que, en atención ao previsto no artigo 46 da Lei 39/2015, do 1 de outubro, do procedemento administrativo común das administracións públicas, o acto non se publica na súa integridade, fáiselle saber ao interesado que o texto íntegro da resolución que se notifica está ao seu dispor nas dependencias da Axencia de Protección da Legalidade Urbanística, sitas no Edificio Witland, Salgueiriños, en Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación desta cédula no <em>Boletín Oficial del Estado</em>. Transcorrido o dito prazo, a notificación entenderase producida.</p>
    <p>Contra a dita resolución, que é definitiva en vía administrativa, cabe interpoñer recurso contencioso-administrativo, ante o xulgado do contencioso-administrativo da circunscrición onde radique o inmoble afectado, conforme o disposto no artigo 14.1.3 da Lei 29/1998, do 13 de xullo, reguladora da xurisdición contencioso-administrativa, no prazo de dous meses contados desde o día seguinte ao da súa notificación, segundo o disposto no artigo 46.1 da citada lei. </p>
    <p>Para que conste e lle sirva de notificación ao citado interesado, en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, expido e asino esta cédula.</p>
    <p>Santiago de Compostela, 23 de xaneiro de 2019</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

