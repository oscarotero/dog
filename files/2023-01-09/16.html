---
date: '2023-01-09'
id: G0597-231222-0005
page: 2528
number: 5
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 22 de decembro de 2022, do tribunal encargado de cualificar o
  proceso para o ingreso, pola quenda de acceso libre, no corpo superior da
  Administración xeral da Comunidade Autónoma de Galicia, subgrupo A1, escala 
  de sistemas e tecnoloxía da información, convocado pola Resolución do 16 de
  decembro de 2021 (DOG número 241, do 17 de decembro), pola que se fan públicos
  a data, a hora e o lugar de realización do terceiro exercicio do proceso
  selectivo.
range: Resolución
url: >-
  https://www.xunta.gal/dog/Publicados/2023/20230109/AnuncioG0597-231222-0005_gl.html
---
<p>En sesión que tivo lugar o 22 de decembro de 2022, o tribunal nomeado pola Resolución do 16 de maio de 2022 (DOG número 99, do 24 de maio) para cualificar o proceso selectivo para o ingreso, pola quenda de acceso libre, no corpo superior da Administración xeral da Comunidade Autónoma de Galicia, subgrupo A1, escala de sistemas e tecnoloxía da información, convocado pola Resolución do 16 de decembro de 2021 (DOG número 241, do 17 de decembro), e modificado pola Resolución do 6 de xuño de 2022 (DOG número 111, do 10 de xuño), acordou:</p>
    <p>De conformidade co disposto na base II.1.2.6 da convocatoria, que o terceiro exercicio da oposición terá lugar o día 18 de xaneiro de 2023, en chamamento único que se iniciará ás 15.30 horas, nas aulas 2 e 7 da Escola Galega de Administración Pública, situada no polígono das Fontiñas, na rúa Madrid, 2-4, en Santiago de Compostela.</p>
    <p>As persoas aspirantes deberán ir provistas de DNI ou outro documento fidedigno que a xuízo do tribunal acredite a súa identidade.</p>
    <p>Non se permitirá o acceso ás aulas en que se realice o exercicio con teléfonos móbiles, axendas electrónicas, reloxos intelixentes ou calquera outro material ou instrumento de que se poida valer a persoa aspirante para auxiliarse na realización do exercicio. Non se habilitará ningún servizo de recollida de móbiles.</p>
    <p>Santiago de Compostela, 22 de decembro de 2022</p>
    <footer><p>Javier Páez González<br>Presidente do tribunal</p></footer>

