---
date: '2023-01-09'
id: G0655-221122-0004
page: 2482
number: 5
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  EXTRACTO da Orde do 21 de novembro de 2022 pola que se establecen as bases
  reguladoras e se procede á convocatoria de axudas destinadas ao alumnado das
  universidades públicas do Sistema universitario de Galicia que, por causas
  sobrevidas e imprevistas ocorridas ao longo do curso académico 2022/23, teña
  dificultades económicas para continuar estudos (código de procedemento
  ED433A).
range: Orde
url: >-
  https://www.xunta.gal/dog/Publicados/2023/20230109/AnuncioG0655-221122-0004_gl.html
---
<p>BDNS (Identif.): 663480.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Persoas beneficiarias</p>
    <p>O alumnado que curse estudos universitarios oficiais conducentes a unha titulación de grao, no curso académico 2022/23, nas universidades públicas do Sistema universitario de Galicia.</p>
    <p>Segundo. Obxecto</p>
    <p>Convocar, en réxime de concorrencia non competitiva, axudas destinadas ao alumnado das universidades públicas do Sistema universitario de Galicia cunha necesidade urxente de recursos económicos motivada por causas sobrevidas e imprevistas, ocorridas durante o actual curso académico, que lle impidan ou dificulten a continuidade dos seus estudos (código de procedemento ED433A).</p>
    <p>Terceiro. Bases reguladoras</p>
    <p>Publícanse conxuntamente coa convocatoria.</p>
    <p>Cuarto. Orzamento e contía das bolsas</p>
    <p>O importe global previsto na orde é de 120.000 euros.</p>
    <p>Para determinar a contía da axuda que se lle concederá a cada solicitante, teranse en conta como criterios de distribución os seguintes limiares de renda per cápita:</p>
    <table>
     <tbody>
      <tr>
       <td>Limiares de renda</td>
       <td>Contía da axuda</td>
      </tr>
      <tr>
       <td>Ata 5.000 euros</td>
       <td>3.000 euros</td>
      </tr>
      <tr>
       <td>De 5.001 euros a 5.700 euros</td>
       <td>2.500 euros</td>
      </tr>
      <tr>
       <td>De 5.701 euros a 6.400 euros</td>
       <td>2.000 euros</td>
      </tr>
      <tr>
       <td>De 6.401 euros ao importe da pensión non contributiva individual que estableza a Lei de orzamentos xerais do Estado para o ano 2023 multiplicada por 1,8</td>
       <td>1.750 euros</td>
      </tr>
     </tbody>
    </table>
    <p>Quinto. Prazo de presentación de solicitudes</p>
    <p>a) Se a causa sobrevida e imprevista aconteceu con anterioridade á publicación desta orde, o prazo de presentación de solicitudes será dun mes, contado desde o día seguinte ao da publicación da orde no <em>Diario Oficial de Galicia.</em> </p>
    <p>b) Se a causa sobrevida e imprevista acontece con posterioridade á publicación desta orde, o prazo de presentación de solicitudes será dun mes desde que aconteceu a causa sobrevida; nestes casos, a data límite para a presentación das solicitudes é o 31 de xullo de 2022, sen prexuízo do sinalado no artigo 3.2.</p>
    <p>c) Se a causa sobrevida e imprevista é o falecemento dalgún dos sustentadores principais da unidade familiar, o prazo de presentación será desde o día seguinte ao da publicación da orde no <em>Diario Oficial de Galicia</em> ata o o 31 de xullo de 2023, sen prexuízo do sinalado no artigo 3.2.</p>
    <p>Santiago de Compostela, 21 de novembro de 2022</p>
    <footer><p>Román Rodríguez González<br>Conselleiro de Cultura, Educación, <br>Formación Profesional e Universidades</p></footer>

