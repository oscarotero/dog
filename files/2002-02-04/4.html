---
date: '2002-02-04'
id: '23E2'
page: 1
number: 25
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 31 de xaneiro de 2002 pola que se convocan unhas xornadas sobre
  a reforma da Seguridade Social.
range: Resolución
url: 'https://www.xunta.gal/dog/Publicados/2002/20020204/Anuncio23E2_gl.html'
---
<p>Dentro do plan de actividades da Escola Galega de Administración Pública para o 2002 e de acordo coas funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócanse unhas xornadas sobre a reforma da Seguridade Social, convocatoria que se desenvolverá conforme as seguintes bases:</p>
<p>1. Obxectivos.</p>
<p>Achegamento ás liñas de orientación das recentes reformas das prestacións da Seguridade Social.</p>
<p>Análise das novas posibilidades de anticipación da idade de xubilación, flexibilización desta e mellora da pensión.</p>
<p>Estudio do perfeccionamento da acción protectora no eido das prestacións de morte e supervivencia.</p>
<p>Desenvolvemento lexislativo e regulamentario dos subsidios de incapacidade temporal, maternidade e risco durante o embarazo e das prestacións de desemprego.</p>
<p>Descrición da normativa sobre Seguridade Social complementaria e plans e fondos de pensións.</p>
<p>2. Contido.</p>
<p>Trataranse estes temas:</p>
<p>-Orientacións do acordo para a mellora e o desenvolvemento do sistema de protección social de abril de 2001.</p>
<p>-As modificacións na protección por incapacidade temporal, maternidade e risco durante o embarazo.</p>
<p>-A mellora das prestacións de morte e supervivencia.</p>
<p>-As reformas en materia de desemprego.</p>
<p>-A modificación da Lei de plans e fondos de pensións.</p>
<p>-O novo réxime da xubilación e os seus efectos na incapacidade permanente.</p>
<p>3. Destinatarios.</p>
<p>Persoal ó servicio da Xunta de Galicia e da Administración local galega e interesados en xeral.</p>
<p>4. Desenvolvemento.</p>
<p>-Horario: mañá e tarde.</p>
<p>-Lugar e datas: as xornadas convocadas desenvolveranse no salón de actos do edificio administrativo da Xunta de Galicia en Ferrol, (praza Camilo José Cela, s/n, da citada cidade) os días 21 e 22 de febreiro de 2002.</p>
<p>5. Inscrición.</p>
<p>-Prazo: remata o martes, día 19 de febreiro de 2002.</p>
<p>-Tramitación de solicitudes: as solicitudes irán dirixidas ó director da Escola Galega de Administración Pública, polígono das Fontiñas, rúa de Madrid, 2-4, 15707, Santiago de Compostela, segundo o modelo que figura como anexo a esta convocatoria, e presentaranse no rexistro xeral da EGAP ou por calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común. Admitiranse tamén inscricións por telefax: 981 54 63 30.</p>
<p>-Número de prazas: limitado á capacidade do local.</p>
<p>-Inscrición fóra de prazo: só se admitirán, de quedaren prazas baleiras, coa condición de que se cumpran os requisitos xerais antes indicados.</p>
<p>Os peticionarios poderán obter confirmación da súa posible admisión, chamando por teléfono, o día 20 de febreiro, de 8.30 a 14.30 horas, ós seguintes números: 981 54 62 39/44 ou 981 54 60 40.</p>
<p>6. Modificacións.</p>
<p>A EGAP reserva para si a facultade de interpretar e de resolve-las incidencias que puidesen xurdir no desenvolvemento das xornadas, así como a de cancelalas, se o escaso número de solicitudes non xustificase a súa realización.</p>
<p>7. Certificación de asistencia.</p>
<p>Entregaráselles, ó remate destas xornadas, a aquelas persoas inscritas que concorresen asiduamente a elas, cando a súa asistencia sexa igual ou superior ó 85% das horas lectivas programadas, e expresarase, neste documento, a natureza da actividade e as datas da súa realización.</p>
<p>Santiago de Compostela, 31 de xaneiro de 2002.</p>
<p>Domingo Bello Janeiro</p>
<p>Director da Escola Galega de Administración Pública</p>
<p>SERVICIO GALEGO DE PROMOCIÓN DA IGUALDADE DO HOME</p>
<p>E DA MULLER</p>

