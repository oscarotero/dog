---
date: '2002-02-04'
id: 24AE
page: 1
number: 25
agency: CONCELLO DE VIGO
section: VI. ANUNCIOS
title: >-
  Anuncio do 11 de decembro de 2001, do Instituto Municipal dos Deportes de
  Vigo, das bases para a contratación, por concurso oposición, dun axudante de
  mantemento dentro do cadro de persoal deste instituto.
range: Anuncio
url: 'https://www.xunta.gal/dog/Publicados/2002/20020204/Anuncio24AE_gl.html'
---
<p>Obxecto da convocatoria.</p>
<p>A provisión dun posto de traballo vacante no cadro de persoal do Instituto Municipal dos Deportes de</p>
<p>Vigo do ano 2001, para cubrir por concurso-oposición.</p>
<p>1 posto de traballo de axudante de mantemento equiparado ó grupo E, cun complemento de destino 14 e un complemento específico 53.</p>
<p>Natureza e características.</p>
<p>Laboral fixo do organismo autónomo do Concello de Vigo Instituto Municipal dos Deportes de Vigo.</p>
<p>Publicidade das convocatorias.</p>
<p>A convocatoria xunto coas súas bases publicarase no BOP, no Diario Oficial de Galicia e no taboleiro de edictos da casa do concello, sen prexuízo da publicación do seu anuncio na prensa local.</p>
<p>Condicións dos e das aspirantes.</p>
<p>a) Ser español/a.</p>
<p>Os nacionais dos demais Estados membros da Unión Europea poderán acceder en idénticas condicións cás dos españois a aqueles sectores da función pública ós que, segundo o dereito comunitario, sexa de aplicación a libre circulación de traballadores.</p>
<p>As reservas a aspirantes de nacionalidade española deberán estar motivadas en estar relacionadas específica e directamente co exercicio do poder público e farase constar expresamente en cada convocatoria específica.</p>
<p>b) Ter cumpridos 18 ou 16 anos sempre que o menor viva de forma independente, con consentimento dos seus pais ou titores, ou con autorización da persoa ou institución que os teña ó seu cargo.</p>
<p>c) Estar en posesión da titulación que se fixe nas bases específicas das respectivas convocatorias ou estar en condicións de obtela na data que remate o prazo de presentación de instancias.</p>
<p>No caso de equivalencia ou homologación deberá xustificarse con certificado expedido polo organismo competente para establecelas.</p>
<p>d) Non padecer enfermidade ou defecto físico que impida o desenvolvemento das funcións do cargo, sen prexuízo de que sexan admitidas as persoas con minusvalidez en igualdade de condicións cós demais aspirantes.</p>
<p>As convocatorias non establecerán exclusións por limitacións físicas ou psíquicas salvo que veñan establecidas por lei ou que sexan incompatibles co desenvolvemento das tarefas ou funcións correspondentes.</p>
<p>Nas probas selectivas, incluíndo os cursos de formación ou períodos de prácticas se estivesen previstos, estableceranse para as persoas con minusvalidez que o soliciten as adaptacións posibles de tempo e medios para a súa realización. Os interesados deberán formula-la correspondente petición concreta na solicitude de participación.</p>
<p>Para resolver, os tribunais poderán requirir informe e, se é o caso, colaboración dos órganos técnicos competentes da Administración laboral ou sanitaria da Xunta de Galicia.</p>
<p>Nas convocatorias específicas deberá reservarse un 3% das vacantes como mínimo, tanto en quenda libre como en promoción interna, para seren cubertas entre persoas con discapacidade en grao igual ou superior ó 33%, sempre que superen as probas selectivas e que, antes do nomeamento, acrediten o indicado grao de discapacidade e a súa compatibilidade co desempeño das funcións propias da praza.</p>
<p>e) Non ter sido separado/a mediante expediente disciplinario do servicio do Estado, Comunidade Autónoma ou Administración local, nin atoparse inhabilitado/a para o exercicio das funcións públicas.</p>
<p>f) Non atoparse incurso/a en ningunha das causas de incapacidade ou incompatibilidade que determine a lexislación vixente.</p>
<p>g) Carta de pagamento acreditativa de ter ingresado na Tesourería municipal do Instituto Municipal dos Deportes a cantidade seguinte en concepto de dereitos de exame: prazas dos grupos E, 2.315 ptas.</p>
<p>h) Calquera outro requisito que se fixe nas bases específicas de cada convocatoria.</p>
<p>Tódolos requisitos anteriores deberán terse no momento de remata-lo prazo de admisión de solicitudes e conservarse, cando menos, ata a data do nomeamento.</p>
<p>Forma de presentación da documentación que hai que achegar para a fase de concurso.</p>
<p>Os aspirantes deberán presentar, xunto coa solicitude e, en todo caso, antes da finalización do prazo de presentación de instancias, a documentación acreditativa dos méritos que aleguen dos establecidos no correspondente baremo, a través de orixinal ou copia compulsada.</p>
<p>Para a xustificación dos méritos, o/a aspirante que deba achegar documentación proveniente doutros organismos oficiais que non lla facilitasen antes da finalización do prazo de presentación de instancias, deberá achegar no devandito prazo a correspondente solicitude ou copia compulsada, xunto cunha declaracion comprometéndose a presentala nos dous días seguintes a aquel no que lle fose expedida. En todo caso non procederá a súa valoración se non fose achegada antes da data de realización da sesión de valoración do concurso.</p>
<p>O tribunal poderá solicitar que se complete ou aclare a documentación presentada para xustifica-los méritos alegados, pero non pedir nova documentación para acreditar méritos soamente alegados.</p>
<p>Como excepción se o mérito que se alega é ter prestados servicios no Concello de Vigo, bastará con facelo constar en declaración xurada que se achegará xunto coa solicitude e na que figure a data ou datas de inicio e finalización dos servicios ó concello e</p>
<p>o departamento, servicio ou unidade na que se prestaron. No caso contrario deberase achega-la correspondente certificación dos servicios prestados por parte do aspirante.</p>
<p>Presentación de solicitudes.</p>
<p>As instancias dirixiranse ó presidente do Consello de Administración do Instituto Municipal dos Deportes de Vigo, e presentaranse no Rexistro do IMD, avda. Castrelos nº 1 en Vigo, no prazo de 20 días naturais contados a partir do seguinte a aquel no que apareza o anuncio da convocatoria no BOP.</p>
<p>As instancias tamén poderán presentarse nas demais formas que determina o artigo 38 da Lei 30/1992, do 26 de novembro.</p>
<p>No Rexistro do IMD facilitaranse modelos normalizados das devanditas instancias.</p>
<p>Admisión.</p>
<p>Rematado o prazo de presentación de instancias, a Presidencia do IMD dictará resolución no prazo máximo dun mes, aprobando a lista de aspirantes admitidos/as e excluídos/as cos motivos da exclusión, así como o lugar e data de realización das probas e a designación do tribunal cualificador.</p>
<p>A resolución publicarase no BOP e no taboleiro de edictos da Corporación, e conterá a indicación de que as listas certificadas completas de admitidos e excluídos se encontran expostas ó público no taboleiro do Instituto Municipal dos Deportes xunto coa composición do tribunal cualificador, concedéndose un prazo de 10 días, a partir do seguinte ó da publicación da resolución no BOP para a corrección por parte de quen fose excluído/a, dos defectos a que alude o art. 71 da Lei 30/1992, do 26 de novembro, e a abstención e recusación dos membros dos tribunais. A publicación da dita resolución no BOP será determinante, así mesmo, para efectos de posibles impugnacións e recursos, de conformidade co previsto na invocada lei.</p>
<p>Esta lista elevarase a definitiva polo transcurso do prazo de reclamacións, se non as houbese; no caso contrario, exporase de novo a lista definitiva, no mesmo lugar que a provisional, así como a resolución das solicitudes de abstención ou recusación, sen necesidade de novo anuncio nos diarios oficiais, nun prazo máximo dun mes a partir da finalización do prazo de reclamacións.</p>
<p>Tribunal cualificador:</p>
<p>O tribunal cualificador estará integrado polos seguintes membros:</p>
<p>-Presidente: o presidente do IMD, ou concelleiro/a en quen delegue.</p>
<p>-Secretario: o secretario xeral do concello, suplente o secretario delegado no IMD (con voz e sen voto).</p>
<p>-Vocais: tres membros do Consello de Administración do IMD, tres representantes dos delegados de persoal do IMD.</p>
<p>-Asesor: o xefe de servicio ou técnico cualificado (con voz e sen voto).</p>
<p>Xunto cos titulares designaranse os respectivos suplentes.</p>
<p>Tódolos membros do tribunal contarán con voz e voto, agás o secretario/a e o asesor, que só contará con voz.</p>
<p>Todos eles, agás o presidente, deberán contar coa titulación ou especialización igual ou superior á esixida para o acceso ós postos.</p>
<p>O tribunal poderá autoriza-la presencia dun asesor/a, con voz e sen voto. Ademais, poderá autorizarse a participación doutro na proba de coñecemento de idiomas oficiais, experto no idioma correspondente o exercicio; tamén contará coa asistencia técnica-administrativa necesaria.</p>
<p>O tribunal non poderá declarar que superaron as probas un número de aspirantes superior ó de postos convocados.</p>
<p>En canto a actuación do tribunal e axudas de custo por asistencia, aplicaranse as mesmas previsións que para os tribunais de selección de persoal funcionarios.</p>
<p>Comezo dos exercicios.</p>
<p>O comezo dos exercicios deberá anunciarse con 15 días de antelación no BOP e no taboleiro do Instituto Municipal dos Deportes de Vigo, atrasándose a data de inicio das probas para cumpri-lo citado prazo, se fose preciso.</p>
<p>Os exercicios e probas practicaranse en chamamento único.</p>
<p>Nos concursos-oposicións comezarase pola fase de concurso, reuníndose o tribunal coa antelación necesaria para que se cumpra a data dos exercicios e probas.</p>
<p>A cualificación da fase de concurso e dos exercicios da oposición así como a relación de aprobados por orde de puntuación, publicaranse no taboleiro do IMD e no de anuncios do lugar onde se realicen.</p>
<p>Sistemas de selección.</p>
<p>Establécese o concurso-oposición.</p>
<p>1. Fase de concurso:</p>
<p>Para a cualificación da fase de concurso rexerá o seguinte baremo de méritos:</p>
<p>a) Coñecemento e experiencia profesional:</p>
<p>Valorarase con 0,20 puntos por ano, ata un máximo de 2 puntos. Deberase acreditar que corresponden a funcións propias da praza á que se aspira, e acreditaranse con certificación de servicios prestados expedida polo organismo oficial no que se prestaron; ou con contrato de traballo inscrito no INEM e certificación da Seguridade Social se os servicios se prestaron en empresas privadas, nos que se poida comprobar que as funcións ou tarefas realizadas se corresponden coas da praza.</p>
<p>b) Por participación en cursos impartidos polo Instituto Nacional de Administración Pública, Escola Galega de Administración Pública, cursos oficiais derivados do cumprimento dos acordos de formación continua de administracións públicas (I e II AFCAP), dentro do seu labor de formación e capacitación permanente do persoal e cursos incluídos nos plans anuais de formación do concello, sempre que o certificado de asistencia o expida o concello.</p>
<p>-Por cada curso de 60 horas de duración ou, no seu defecto, 10 xornadas como mínimo: 0,60 puntos.</p>
<p>-Por cada curso entre 30 e 59 horas de duración ou, no seu defecto, de 5 a 9 xornadas: 0,40 puntos.</p>
<p>-Por cada curso entre 10 e 29 horas de duración ou, no seu defecto, entre 2 e 4 xornadas: 0,20 puntos.</p>
<p>-Por cada curso no que non se especifique a duración: 0,10 puntos.</p>
<p>A puntuación máxima por esta alínea non poderá exceder de 2 puntos.</p>
<p>c) Titulacións ou certificados de estudios que teñan relación coas funcións da praza.</p>
<p>-Por cada título ou certificado de estudios expedido polo Ministerio de Educación e Ciencia, excluído o necesario para o acceso á praza e os que serviron para obte-los superiores que se alegan como mérito: 1 punto, se son superiores ós do grupo de titulación da praza; 0,50 puntos se son do mesmo nivel.</p>
<p>-Por cada título ou certificado de estudios expedido por outros organismos oficiais cos mesmos requisitos anteriores: 0,50 puntos.</p>
<p>Deberá acreditarse de maneira que faga fe que a duración dos estudios necesarios para obte-lo título ou certificado académico é como mínimo dun curso académico ou, no seu defecto, nove meses.</p>
<p>A puntuación por esta alínea non poderá exceder de 2 puntos.</p>
<p>2. Fase de oposición.</p>
<p>A fase de oposición constará de 2 exercicios, un teórico e outro práctico.</p>
<p>O exercicio teórico realizarase con carácter xeral por escrito. Así mesmo, o tribunal poderá acorda-la lectura dos exercicios polos/as aspirantes unha vez finalizada a súa realización, sempre en sesión pública.</p>
<p>A forma de practicarse o exercicio será acordada polo tribunal en cada caso en función das características da praza e o previsto nas bases específicas da convocatoria.</p>
<p>No exercicio práctico o tribunal poderá propoñe-los casos prácticos que se sinalen nas bases específicas da convocatoria, sempre relacionados coas materias do temario específico, e con base neles establece-la súa duración sen prexuízo do que poida establecerse nas bases específicas.</p>
<p>A solución dos casos prácticos, ou cando menos os criterios para a súa valoración, deberán ser fixados polo tribunal antes de iniciarse o exame e constar na correspondente acta.</p>
<p>Ademais, practicarase unha proba de coñecemento do idioma galego, que fixará o tribunal atendendo á categoría e funcións da praza, sen prexuízo do establecido regulamentariamente ou nas bases específicas de cada convocatoria.</p>
<p>Os exercicios teórico e práctico cualificaranse cun máximo de 10 puntos cada un, quedando eliminado o aspirante que non obteña un mínimo de 5 puntos en cada un deles, salvo que nas bases específicas se dispoña outra puntuación.</p>
<p>A proba de coñecemento de idioma galego cualificarase cun máximo de 2 puntos.</p>
<p>A/o aspirante que non obtivese 1 punto como mínimo nesta proba deberá participar no primeiro curso de idioma galego que realize o concello, co fin de obte-la debida capacitación.</p>
<p>A puntuación obtida polo/a aspirante na fase de concurso non poderá exceder do 40% do total da puntuación máxima alcanzable na fase de oposición, rebaixándose cando fose preciso para non exceder do dito tope.</p>
<p>A suma das puntuacións obtidas na fase de concurso -co límite máximo do 40% da puntuación total-, nos exercicios da oposición e nas probas de coñecemento do idioma galego, suporá a puntuación total da proba selectiva, que servirá para elabora-la relación de aprobados por orde de puntuación.</p>
<p>A puntuación de cada aspirante nos diferentes exercicios será a media aritmética das cualificacións de tódolos membros do tribunal asistentes á sesión. Non se valorarán a puntuación máis alta e a máis baixa (só unha delas en caso de empate), sempre que entre elas exista unha diferencia de 3 puntos ou máis.</p>
<p>O número de temas será como mínimo o seguinte:</p>
<p>-Grupo E: 10 temas.</p>
<p>No temario deberán figura-los temas a que fai referencia o R.D. 896/1991, do 7 de xuño.</p>
<p>Se os exames non foran corrixidos ó remate da proba, introduciranse nun sobre que se pechará e selará, asinando sobre o precinto tódolos membros do tribunal presentes, así como o mesmo número de aspirantes elixidos ó chou. O sobre quedará baixo a custodia do secretario/a para a súa apertura ó inicio da sesión na que se corrixan.</p>
<p>Os membros do tribunal só poderán cualifica-los exames daqueles aspirantes ós que corrixiran o exame, ou dos que presenciasen a súa lectura, no seu caso.</p>
<p>No caso de empate, o desempate resolverase a favor do/a aspirante con maior puntuación na fase de oposición; de persisti-lo empate, polo que obtivese maior puntuación polo epígrafe de coñecementos ou expe</p>
<p>riencia profesional; se seguira persistindo o empate, a/o de maior idade.</p>
<p>Naqueles exercicios en que sexa preciso establecer unha orde de actuación dos/as aspirantes, o tribunal, antes do primeiro exercicio da oposición e en sesión pública, efectuará o sorteo para establece-la devandita orde.</p>
<p>Calendario preciso para a realización das probas.</p>
<p>Para o seu inicio aplicarase ó disposto na base IX.</p>
<p>Entre a realización de cada un dos exercicios da oposición (excluídos os non eliminatorios), deberá transcorrer un mínimo de 72 horas e un máximo de 45 días.</p>
<p>Contratación.</p>
<p>Unha vez aprobada a proposta polo órgano competente, notificaráselle ó/á interesado/a para que subscriban o seu contrato laborai-fixo no prazo dun mes contado desde o día seguinte ó da notificación do acordo.</p>
<p>Quen non o subscriba no citado prazo perderá o dereito a acceder ó posto de traballo.</p>
<p>Previamente deberan ter presentada na Oficina de Persoal toda a documentación esixida na base IV, no prazo máximo de 20 días naturais contados a partir da publicación da lista de aspirantes aprobados/as no taboleiro de anuncios.</p>
<p>No contrato farase consta-la manifestación da persoa interesada de non estar desempeñando ningún posto ou actividade no sector público, e que non realiza actividade privada remunerada, así como non atoparse percibindo pensión de xubilación, retiro ou orfandade por dereitos pasivos de calquera réxime da Seguridade Social público e obrigatorio.</p>
<p>Achega de documentos.</p>
<p>Tendo en conta que as/os aspirantes para tomar parte nas probas so precisan manifestar na súa instancia que reúnen todas e cada unha das condicións esixidas na base IV anterior -salvo a carta de pagamento dos dereitos de exame e os documentos que xustifiquen os méritos que deban ser tidos en conta na fase de concurso-os/as aspirantes propostos/as para ocupa-las prazas convocadas presentarán na Secretaría Xeral (Unidade de Persoal), dentro do prazo de 20 días naturais contados desde que se faga pública a relación de aprobados, os documentos que xustifiquen as condicións de capacidade e demais requisitos contidos na base IV.</p>
<p>A xustificación das condicións dos aspirantes acreditarase coa seguinte documentación: as das letras a) e b) mediante fotocopia do DNI ou tarxeta acreditativa da súa identidade no caso de extranxeiros, debidamente compulsados por ámbolos dous lados; a da letra c) con copia do título oficial ou no seu defecto resgardo de ter efectuado o depósito para obte-lo (no caso de titulacións expedidas por organismos extranxeiros, deberá xuntarse certificación do Ministerio de Educación e Ciencia na que se</p>
<p>faga consta-la súa equivalencia coa esixida para o acceso); a da letra d) deberá acreditarse a través da superación do correspondente recoñecemento médico que contará, con carácter xeral coa amplitude necesaria para acreditar que non padece enfermidade ou defecto fïsico que lle impida o desenvolvemento das funcións do cargo, e sen prexuízo das probas concretas que poidan esixirse nas bases específicas de cada convocatoria. Se non se esixise o anterior requisito, o aspirante deberá presentar certificado médico oficial para o efecto; as das letras e) e f) con declaración xurada para o efecto.</p>
<p>Se dentro do prazo indicado, e salvo causa de forza maior, as/os aspirantes propostos non presentaran a documentación ou non reunisen os requisitos esixidos, non poderán ser nomeados, sen prexuízo das responsabilidades en que poidan incorrer por falsidade.</p>
<p>Quen tivese a condición de funcionario/a público/a está exento/a de presenta-la documentación acreditativa de condicións e requisitos xa acreditados no momento da súa toma de posesión, substituíndoa por un certificado para o efecto do organismo no que prestou os seus servicios.</p>
<p>Incidencias.</p>
<p>As convocatorias e as súas bases e cantos actos administrativos se deriven destas e da actuación dos tribunais poderán ser impugnadas polas e polos interesados nos casos, termos e forma que prevé a Lei de procedemento administrativo.</p>
<p>O tribunal queda autorizado para resolve-las dúbidas que se presenten e toma-los acordos necesarios para a boa orde da selección.</p>
<p>ANEXO</p>
<p>Axudante de mantemento</p>
<p>Número de prazas: 1.</p>
<p>Características.</p>
<p>Equiparada ó grupo E para os efectos da titulación. Estará dotada coas retribucións básicas que legalmente corresponden ó grupo E, e as complementarias seguintes CD 14 e CE 53.</p>
<p>Figurará incluída no réxime de dedicación exclusiva.</p>
<p>Sistema de selección.</p>
<p>Establécese o de concurso-oposición co baremo previsto para a fase de concurso nas bases xerais.</p>
<p>Condicións dos aspirantes.</p>
<p>Ademáis das que figuran na base IV das xerais, os aspirantes deberán estar en posesión do título de certificado de estudios primarios, de escolaridade ou equivalente.</p>
<p>Fase de concurso.</p>
<p>Efectuarase consonte o previsto na base IX e X das bases xerais desta convocatoria.</p>
<p>Exercicios da oposición.</p>
<p>Realizaranse consonte o previsto na base IX e X das bases xerais desta convocatoria, e constará de dous exercicios:</p>
<p>Primeiro exercicio: teórico. De carácter obrigatorio e eliminatorio.</p>
<p>Consistirá en contestar por escrito a un test de 20 preguntas como mínimo con 3 respostas alternativas, tamén como mínimo, que propoñerá o tribunal inmediatamente antes de iniciarse o exercicio e relacionado coas materias contidas no temario que figura como anexo a estas bases, no prazo que estableza como mínimo.</p>
<p>Neste exercicio teórico, cada resposta incorrecta penalizará a metade da puntuación de cada pregunta acertada.</p>
<p>Segundo exercicio: práctico. De carácter obrigatorio e eliminatorio.</p>
<p>Consistirá en resolver un suposto práctico ou realiza-las tarefas que propoñerá o tribunal, relacionadas coas materias obxecto do temario específico, no prazo que estableza o tribunal en función da natureza da proba.</p>
<p>A cualificación de cada exercicio e a final faranse de conformidade co previsto na base X das xerais.</p>
<p>Temario</p>
<p>Temas comúns:</p>
<p>Tema 1. A Constitución española de 1978: principios xerais e estructura.</p>
<p>Tema 2. O Estatuto de autonomía de Galicia: principios xerais e estructura.</p>
<p>Tema 3. Organización municipal e competencias municipais.</p>
<p>Temas específicos:</p>
<p>Tema 1. A limpeza das superficies deportivas dunha instalación cuberta.</p>
<p>Tema 2. Ferramentas e útiles para as pequenas reparacións en instalacións deportivas.</p>
<p>Tema 3.-Tarefas básicas de xardinería.</p>
<p>Tema 4. Os útiles deportivos nas modalidades de deportes de equipo.</p>
<p>Tema 5. Os útiles deportivos nas modalidades de deportes individuales.</p>
<p>Tema 6. Nomativa de utilización das instalacións deportivas municipais.</p>
<p>Tema 7. Ordenanza de prezos públicos para o uso das instalacións deportivas municipais.</p>
<p>Vigo, 11 de decembro de 2001.</p>
<p>Santiago Domínguez Olveira</p>
<p>Presidente do Instituto Municipal dos Deportes</p>

