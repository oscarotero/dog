---
date: '2002-02-04'
id: 23D6
page: 1
number: 25
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: III. OUTRAS DISPOSICIÓNS
title: >-
  Resolución do 17 de xaneiro de 2002 pola que se adxudican as axudas
  correspondentes ó programa apoio a I+D industrial, tecnoloxía industrial do
  Plan Galego de Investigación e Desenvolvemento Tecnolóxico (PGIDT) en réxime
  de concorrencia competitiva, convocadas pola Orde do 1 de outubro de 2001
  (Diario Oficial de Galicia do 9 de outubro) pola que se abre unha segunda
  convocatoria de solicitudes en relación coa Orde do 26 de marzo de 2001
  (Diario Oficial de Galicia do 9 de abril).
range: Resolución
url: 'https://www.xunta.gal/dog/Publicados/2002/20020204/Anuncio23D6_gl.html'
---
<p>A orde conxunta da Consellería da Presidencia, Relacións Institucionais e Administración Pública e da Consellería de Industria e Comercio do 1 de outubro de 2001 (Diario Oficial de Galicia nº 196, do 9 de outubro) abre unha segunda convocatoria de solicitudes en relación coa Orde do 26 de marzo de 2001 (Diario Oficial de Galicia nº 70, do 9 de abril) que aproba as bases reguladoras da concesión de axudas correspondentes a investigación enerxética do programa apoio a I+D industrial, tecnoloxía industrial do Plan Galego de Investigación e Desenvolvemento Tecnolóxico (PGIDT) en réxime de concorrencia competitiva, e se procede á súa convocatoria para o ano 2001.</p>
<p>A segunda convocatoria refírese exclusivamente a proxectos que poidan incluírse dentro do obxectivo do anexo II: axudas para a realización de proxectos de investigación e desenvolvemento (I+D) empresarial nas áeras de eficiencia enerxética e enerxías renovables.</p>
<p>A selección das solicitudes e a determinación da contía das axudas foi realizada pola comisión de selección segundo o establecido no punto 8 do anexo II, da mencionada orde de convocatoria.</p>
<p>Na súa virtude, e atendendo á proposta elaborada pola comisión de selección en virtude das competencias atribuídas ás consellerías da Presidencia,</p>
<p>Relacións Institucionais e Administración Pública e de Industria e Comercio,</p>
<p>RESOLVEMOS:</p>
<p>Primeiro.-Concede-las axudas para a realización de proxectos de investigación e desenvolvemento empresarial ás empresas que se relacionan no anexo I da presente resolución, na contía e polas anualidades que se sinalan.</p>
<p>Segundo.-Denega-las axudas ás empresas que se relacionan no anexo II polos motivos que nel se sinalan.</p>
<p>Terceiro.-A inobservancia por parte dos beneficiarios de calquera das bases establecidas na referida orde da convocatoria suporá a perda do dereito a percibi-la axuda correspondente.</p>
<p>Cuarto.-Contra esta resolución, que esgota a vía administrativa, poderán os interesados interpoñer recurso potestativo de reposición perante o conselleiro da Presidencia, Relacións Institucionais e Administración Pública ou de Industria e Comercio, segundo proceda, no prazo dun mes contado a partir do día seguinte ó da súa notificación, conforme os artigos 116 e seguintes da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, ou recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia, de conformidade co previsto nos artigos 10 e 46 da Lei 29/1998, do 13 de xuño, reguladora da xurisdicción contencioso-administrativa, no prazo de dous meses contados desde o día seguinte á súa notificación, e sen prexuízo de que os interesados poidan exercer calquera outro que consideren oportuno.</p>
<p>Disposición derradeira</p>
<p>A presente resolución entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 17 de xaneiro de 2002.</p>
<p>Jaime Pita VarelaJuan Rodríguez Yuste</p>
<p>Conselleiro da Presidencia,Conselleiro de Industria</p>
<p>Relacións Institucionaise Comercio</p>
<p>e Administración Pública</p>
<p>ANEXO I</p>
<p>Concedidas</p>
<p>Axudas concedidas a proxectos I+D empresarial nas áreas de eficiencia enerxética e enerxías renovables.</p>
<table><tbody><tr><td></td></tr>
<tr><td></td></tr>
<tr><td>Empresa</td><td>CIF/NIF</td><td>Título proxecto</td><td>Aplicación orzamentaria
08.02.432-A.770.2
I+D enerxía</td></tr>
<tr><td></td></tr>
<tr><td>Investimento subvencionable</td><td>Importe subvención</td></tr>
<tr><td></td></tr>
<tr><td>Ano 2001</td><td>Ano 2002</td><td>Ano 2003</td><td>Ano 2001</td><td>Ano 2002</td><td>Ano 2003</td></tr>
<tr><td></td></tr>
</tbody></table>
<table><tbody><tr><td>Acuagest, S.A.</td><td>A-28220606</td><td>Sistema de xestión enerxética eficiente da rede de plantas de secado térmico das EDAR.</td><td>5.600.000</td><td>7.100.000</td><td></td><td>2.520.000</td><td>3.195.000</td><td></td></tr>
<tr><td></td></tr>
<tr><td>Servicios de Ingeniería y Montaje Alen, S.L.</td><td>B-15710585</td><td>Deseño e construcción dun sistema para limpeza, restauración e mantemento exterior de aeroxeradores.</td><td>6.825.000</td><td>46.225.000</td><td></td><td>3.071.250</td><td>20.339.000</td><td></td></tr>
<tr><td></td></tr></tbody></table>
<table><tbody><tr><td></td></tr>
<tr><td></td></tr>
<tr><td>Empresa</td><td>CIF/NIF</td><td>Título proxecto</td><td>Aplicación orzamentaria
08.02.432-A.770.2
I+D enerxía</td></tr>
<tr><td></td></tr>
<tr><td>Investimento subvencionable</td><td>Importe subvención</td></tr>
<tr><td></td></tr>
<tr><td>Ano 2001</td><td>Ano 2002</td><td>Ano 2003</td><td>Ano 2001</td><td>Ano 2002</td><td>Ano 2003</td></tr>
<tr><td></td></tr>
</tbody></table>
<table><tbody><tr><td>Servicios de Ingeniería y Montaje Alen, S.L.</td><td>B-15710585</td><td>Deseño e construcción dun prototipo de aeroxerador para autoabastecemento. Implantación para estudio e mellora do seu funcionamento.</td><td>1.285.000</td><td>38.674.000</td><td>17.115.000</td><td>578.250</td><td>17.403.300</td><td>7.701.750</td></tr>
<tr><td></td></tr>
<tr><td>Asociación para el Fomento de la Investigación Cerámica en Galicia</td><td>G-15323215</td><td>Purificación de silicio para a fabricación de células fotovoltaicas: eliminación de boro e fósforo.</td><td>20.000.000</td><td>20.000.000</td><td></td><td>9.000.000</td><td>9.000.000</td><td></td></tr>
<tr><td></td></tr>
<tr><td>Hidroener, S.A.</td><td>A-27035815</td><td>Avaliación do potencial eólico en terreos complexos. Aplicación de modelos e a súa verificación coas medidas reais dun parque eólico.</td><td>6.700.000</td><td>3.250.000</td><td></td><td>3.015.000</td><td>1.462.500</td><td></td></tr>
<tr><td></td></tr>
<tr><td>Gecoisa, Consultor de Ingeniería, S.A.</td><td>A-27035815</td><td>Control e xestión de parques eólicos en función da capacidade da rede.</td><td>9.000.000</td><td>3.800.000</td><td>3.200.000</td><td>4.050.000</td><td>1.710.000</td><td>1.440.000</td></tr>
<tr><td></td></tr>
<tr><td>Galifar, S.L.</td><td>B-15334709</td><td>Desenvolvemento dunha caldeira pirotubular con intercambiador interno de ACS para sistemas hidrónicos.</td><td>18.520.000</td><td></td><td></td><td>8.334.000</td><td></td><td></td></tr>
<tr><td></td></tr>
<tr><td>Total</td><td>67.930.000</td><td>119.049.000</td><td>20.315.000</td><td>30.568.500</td><td>53.109.800</td><td>9.141.750</td></tr>
<tr><td></td></tr></tbody></table>
<p>ANEXO II</p>
<p>Denegadas</p>
<p>Axudas denegadas a proxectos I+D empresarial nas áreas de eficiencia enerxética e enerxías renovables.</p>
<p>Empresa/entidad: Energy Solar System Ingeniering.</p>
<p>CIF/NIF: B-15764418.</p>
<p>Definición proxecto: deseño e fabricación para enerxía solar en Galicia.</p>
<p>InvestimentoImporte subvención</p>
<p>Ano 2001520.630.0000</p>
<p>Ano 2002519.387.0000</p>
<p>Causa de denegación:</p>
<p>A finalidade do proxecto (planta de fabricación de paneis solares) non entra dentro do obxecto da orde (investigación e desenvolvemento).</p>
<p>Ó dito proxecto concedéuselle unha subvención ó abeiro da Orde do 21 de setembro de 2001 pola que se abre unha segunda convocatoria en relación coa orde da Consellería de Industria e Comercio do 18 de xaneiro de 2001 pola que se aproban as bases reguladoras da concesión de axudas encamiñadas á mellora da infraestructura enerxética de Galicia (capítulo II: axudas para o fomento de enerxía renovables).</p>

