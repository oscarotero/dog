---
date: '2002-02-04'
id: '2492'
page: 1
number: 25
agency: INSTITUTO GALEGO DE ESTATÍSTICA
section: VI. ANUNCIOS
title: >-
  Resolución do 28 de xaneiro de 2002 pola que se anuncia a convocatoria dun
  concurso público aberto, con tramitación urxente, para a contratación dunha
  consultoría e asistencia.
range: Resolución
url: 'https://www.xunta.gal/dog/Publicados/2002/20020204/Anuncio2492_gl.html'
---
<p>En virtude das facultades conferidas na vixente normativa de contratación, anúnciase a licitación dun contrato suxeito ás seguintes bases:</p>
<p>1. Entidade adxudicadora:</p>
<p>a) Organismo: Instituto Galego de Estatística (IGE).</p>
<p>b) Dependencia que tramita o expediente: Servicio Técnico-Xurídico e de Contratación.</p>
<p>c) Nº de expediente: 640.1/3.4.7/02.</p>
<p>2. Obxecto do contrato:</p>
<p>Descrición do obxecto do contrato: realización do traballo de campo e gravación da enquisa da información mensual para a elaboración dos índices de vendas de comercio polo miúdo en Galicia, dos meses de marzo a novembro de 2002.</p>
<p>3. Prazo de execución: dez meses, seguindo o cronograma fixado no punto 2 do prego de condicións técnicas.</p>
<p>4. Tramitación, forma e procedemento de adxudicación:</p>
<p>a) Tramitación: urxente.</p>
<p>b) Procedemento: aberto.</p>
<p>c) Forma: concurso público.</p>
<p>5. Orzamento base de licitación: 51.086,03 euros.</p>
<p>6. Garantía provisional: 1.201,72 euros.</p>
<p>7. Admisión de variantes: non se admiten.</p>
<p>8. Obtención de documentación e información: poderán retirala no Negociado de rexistro do IGE; complexo administrativo San Lázaro s/n, Santiago de Compostela C.P. 15703. Teléfono 981 54 13 21 e fax 981 54 13 23.</p>
<p>Tamén se poderán obte-los pregos relativos a esta contratación a través da Internet, no seguinte enderezo: <a href="http://www.xunta.es/contratacion/resultado.asp?N=928.">http://www.xunta.es/contratacion/resultado.asp?N=928.</a></p>
<p>9. Requisitos específicos do contratista:</p>
<p>Clasificación: non se esixe.</p>
<p>Outros requisitos: os especificados no prego de cláusulas administrativas particulares.</p>
<p>10. Presentación de ofertas: presentaranse, de conformidade co previsto no prego de cláusulas administrativas particulares, no prazo de 8 días naturais contados a partir do seguinte ó da publicación deste anuncio no DOG, no rexistro do IGE, das 9 ás 14 horas, ou en calquera dos lugares establecidos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
<p>No caso de que as proposicións se envíen por correo, haberá que aterse ó disposto no artigo 100 do Regulamento xeral de contratación do Estado.</p>
<p>11. Apertura de ofertas económicas: o sexto día hábil seguinte ó de finalización do prazo de presentación das proposicións, ás 12 horas nas dependencias do IGE; en caso de cadrar en sábado, a apertura terá lugar no día hábil seguinte.</p>
<p>12. Gastos de anuncios: por conta do adxudicatario.</p>
<p>Santiago de Compostela, 28 de xaneiro de 2002.</p>
<p>José Antonio Campo Andión</p>
<p>Director do Instituto Galego de Estatística</p>

