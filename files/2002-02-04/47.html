---
date: '2002-02-04'
id: 249A
page: 1
number: 25
agency: CONCELLO DE MARÍN
section: VI. ANUNCIOS
title: Anuncio (939/2001).
range: Anuncio
url: 'https://www.xunta.gal/dog/Publicados/2002/20020204/Anuncio249A_gl.html'
---
<p>De conformidade co disposto no artigo 79 do TR da Lei de contratos das administracións públicas anúnciase concurso con procedemento aberto para a contratación dun servicio de radiocomunicacións trunking de voz e datos para o Concello de Marín, así como da subministración de materiais.</p>
<p>1. Obxecto: servicio de radiocomunicacións trunking de voz e datos para o concello de Marín, así como subministración de materiais, incluídas cotas de conexión de canles exclusivas e o mantemento e uso da infraestructura.</p>
<p>2. Prezo: o prezo global do contrato ascende a 19.869,02 euros, no que se inclúe o servicio de radiocomunicación e o seu mantemento polo período de dous anos, conforme o prego de cláusulas administrativas particulares.</p>
<p>3. Garantía: definitiva polo 4% do importe da adxudicación.</p>
<p>4. Prazo e presentación de proposicións: as proposicións presentaranse no rexistro xeral do Concello de Marín, en horas de 9 a 14, agás sábado que será de 9 a 13 horas durante o prazo de quince días naturais (15), contados desde o día da publicación deste anuncio no BOP e no DOG.</p>
<p>(Tomarase en conta para estes efectos a derradeira publicación en calquera destes dous diarios oficiais).</p>
<p>5. Publicidade do expediente: a documentación necesaria e demais condicións do presente concurso figuran no correspondente prego de cláusulas administrativas particulares e prego de condicións técnicas, que están á disposición dos interesados na secretaría do concello para o seu exame.</p>
<p>6. Apertura de proposicións: o sobre B que conterá a proposición económica, abrirase na sala de comisión de goberno do Concello de Marín, ás 13 horas do quinto día hábil seguinte a aquel no que remate o prazo de presentación de proposicións. De coincidir en sábado celebrarase ó día seguinte hábil á mesma hora.</p>
<p>Marín, 14 de xaneiro de 2002.</p>
<p>Antonio Santiago Fernández</p>
<p>Alcalde</p>

