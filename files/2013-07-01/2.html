---
date: '2013-07-01'
id: G0164-210613-0001
page: 25665
number: 123
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 7 de xuño de 2013 pola que se autorizan as ensinanzas artísticas
  superiores de Deseño no centro Liceo La Paz, do concello da Coruña.
range: Orde
url: >-
  https://www.xunta.gal/dog/Publicados/2013/20130701/AnuncioG0164-210613-0001_gl.html
---
<p>A titularidade do centro Liceo La Paz, do concello da Coruña, solicita autorización para impartir as ensinanzas artísticas superiores de Deseño, nas especialidades de Deseño Gráfico, Deseño de Interiores e Deseño de Moda. </p>
    <p>O Real decreto 1614/2009, do 26 de outubro, establece a ordenación das ensinanzas artísticas superiores reguladas pola Lei orgánica 2/2006, do 3 de maio, de educación; o Real decreto 633/2010, do 14 de maio, establece o contido básico das ensinanzas artísticas superiores de Deseño; o Real decreto 303/2010, do 15 de marzo, establece os requisitos mínimos dos centros que impartan ensinanzas artísticas. A Orde do 30 de setembro de 2010 establece o plan de estudos das ensinanzas artísticas superiores en deseño na Comunidade Autónoma de Galicia e regula o seu acceso.</p>
    <p>Así mesmo, o Decreto 253/1995, do 29 de setembro, e a Orde do 5 de decembro de 1995 regulan o procedemento para a autorización de centros docentes privados para impartir ensinanzas artísticas; trámites preceptivos iniciados na Xefatura Territorial da Coruña que achega o expediente cos correspondentes informes para a autorización das devanditas ensinanzas.</p>
    <p>Por isto, e por proposta da Dirección Xeral de Centros e Recursos Humanos, </p>
    <footer><p>DISPOÑO:</p></footer>
    <p>Primeiro. Autorizar as ensinanzas artísticas superiores de Deseño no centro docente cuxos datos se sinalan a seguir:</p>
    <p>Denominación xenérica: centro autorizado de ensinanzas artísticas.</p>
    <p>Denominación específica: Liceo La Paz.</p>
    <p>Código do centro: 15032820.</p>
    <p>Domicilio: r/ Sebastián Martínez Risco, 12.</p>
    <p>Localidade: A Coruña.</p>
    <p>Concello: A Coruña.</p>
    <p>Provincia: A Coruña.</p>
    <p>Titular: Carlos Pérez Roca e Antonio Pintor Vidal.</p>
    <p>Ensinanzas que se autorizan:</p>
    <p>Ensinanzas artísticas superiores de Deseño, nas especialidades de:</p>
    <p>• Deseño Gráfico.</p>
    <p>• Deseño de Interiores.</p>
    <p>• Deseño de Moda.</p>
    <p>Segundo. Antes da posta en funcionamento das ensinanzas que se autorizan, a Xefatura Territorial da Coruña, logo do informe do Servizo Territorial de Inspección Educativa, aprobará expresamente a relación de persoal que impartirá a docencia, así como o equipamento axeitado. </p>
    <p>Terceiro. Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Cuarto. O centro queda obrigado ao cumprimento da normativa vixente e a solicitar a oportuna revisión cando teñan que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán interpoñer recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 7 de xuño de 2013</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

