---
date: '1999-12-09'
id: '12E12'
page: 14
number: 236
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Cédula do 11 de novembro de 1999, da Secretaría Xeral da Consellería de
  Política Territorial, Obras Públicas e Vivenda, pola que se notifica o
  expediente O-0233/99, referente ó procedemento sancionador incoado polo
  Servicio Provincial de Estradas de Pontevedra a Publicidad Exterior Gapex,
  S.L.
range: Cédula
url: 'https://www.xunta.gal/dog/Publicados/1999/19991209/Anuncio12E12_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselles ós interesados, cos datos e últimos domicilios coñecidos Benito Corbal, nº 6-1º D-Pontevedra, resolución do recurso sancionador número O-0233/99, interposto por Publicidad Exterior Gapex, S.L., contra o expediente referente ó procedemento sancionador incoado polo Servicio Provincial de Estradas de Pontevedra, pola colocación dun cartel publicitario visible desde a zona de dominio público da estrada C-531, p.k. 10, marxe esquerda, por entender que tales actuacións constitúen unha infracción moi grave á Lei de estradas de Galicia; da que a súa parte dispositiva di:</p>
<p>Un.-Declarar a Publicidad Exterior Gapex, S.L., responsable da comisión dunha infracción moi grave tipificada no artigo 43.4º g) LEG.</p>
<p>Dous.-Impoñerlle sanción de multa de 200.000 pesetas (duascentas mil pesetas).</p>
<p>Tres.-Ordena-la restitución do medio físico ás condicións anteriores á comisión da infracción, nun prazo de 15 días desde a notificación da presente resolución (artículo 47.3º LEG), con expresa advertencia da posibilidade de impoñer multas coercitivas (artículo 47.4º LEG), e a posibilidade de proceder á execución subsidiaria por conta do causante.</p>
<p>Contra esta resolución, que se transcribe definitiva en vía administrativa, cabe recurso contencioso-administrativo ante a Sala do Contencioso do Tribunal Superior de Xustiza de Galicia, no prazo de dous meses contados desde o día seguinte ó da súa notificación conforme o disposto no artigo 46.1º da Lei 29/1998, do 13 de xullo, reguladora da xurisdicción contencioso-administrativa; e con carácter previo e potestativo, recurso de reposición ante o conselleiro de Política Territorial, Obras Públicas e Vivenda, no prazo dun mes contado desde o día seguinte ó da súa notificación, de acordo co previsto nos artigos 116 e 117 da Lei 4/1999, do 13 de xaneiro de modificación da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>E para que conste e lles sirva de notificación ós interesados, asino e selo a presente cédula.</p>
<p>Santiago de Compostela, 11 de novembro de 1999.</p>
<p>José Antonio Fernández Vázquez</p>
<p>Secretario xeral da Consellería de Política</p>
<p>Territorial, Obras Públicas e Vivenda</p>

