---
date: '1999-12-09'
id: '12E42'
page: 14
number: 236
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 2 de decembro de 1999, da Secretaría Xeral da Consellería de
  Pesca, Marisqueo e Acuicultura, pola que se anuncia a contratación do
  servicio, polo sistema de concurso aberto, como anticipado de gasto e polo
  trámite de urxencia, para a subscrición dunha póliza de seguros que cubra os
  riscos das embarcacións e persoal que realice funcións a bordo delas.
range: Resolución
url: 'https://www.xunta.gal/dog/Publicados/1999/19991209/Anuncio12E42_gl.html'
---
<p>De acordo co establecido na lexislación vixente sobre contratos das administracións públicas, a Consellería de Pesca, Marisqueo e Acuicultura anuncia a convocatoria para a contratación do servicio polo sistema de concurso aberto, como anticipado de gasto e polo trámite de urxencia, para a subscrición dunha póliza de seguros que cubra os riscos das embarcacións e persoal que realice funcións a bordo delas.</p>
<p>Obxecto: subscrición dunha póliza de seguros que cubra os riscos das embarcacións e persoal que realice funcións a bordo delas.</p>
<p>Orzamento e tipo: doce millóns cincocentas mil pesetas (12.500.000 ptas.) IVE e outros impostos incluídos.</p>
<p>Prazo de cobertura: desde as cero horas do día primeiro de xaneiro ata as vintecatro horas do trinta e un de decembro do ano 2000.</p>
<p>Documentación de interese: os pregos de cláusulas administrativas particulares e de prescricións técnicas que rexerán neste concurso, estarán á disposición dos licitadores na oficina de información da Consellería de Pesca, Marisqueo e Acuicultura en Santiago de Compostela, San Caetano, bloque 5, así como nas delegacións territoriais pertencentes a esta consellería, durante o prazo de presentación de proposicións, os días e horas hábiles de oficina.</p>
<p>Prazo e presentación de propostas: as proposicións poderáse presentar no rexistro da Consellería de Pesca, Marisqueo e Acuicultura en Santiago de Compostela, así como nos rexistros das delegacións territoriais pertencentes a esta consellería. O prazo de presentación rematará ás 14 horas do décimo terceiro día natural seguinte ó da publicación desta resolución no Diario Oficial de Galicia.</p>
<p>No caso de utilizar calquera dos medios previstos no artigo 100 do Regulamento xeral de contratación do Estado, remitirase, no mesmo día, un telegrama ou fax á secretaría xeral, no que se comunique a presentación da oferta.</p>
<p>Apertura de proposicións: será realizada pola mesa de contratación, que se reunirá na Consellería de Pesca, Marisqueo e Acuicultura en Santiago de Compostela, ás dez horas (10 horas) do segundo día hábil contado a partir do seguinte ó de remate do prazo de presentación de propostas, sempre e cando este día non coincida en sábado ou festivo. Neste caso tal día pasará a se-lo primeiro hábil seguinte.</p>
<p>O importe do anuncio será por conta do adxudicatario.</p>
<p>Santiago de Compostela, 2 de decembro de 1999.</p>
<p>Juan José Álvarez Pérez</p>
<p>Secretario xeral da Consellería de Pesca,</p>
<p>Marisqueo e Acuicultura</p>

