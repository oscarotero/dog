---
date: '2017-04-20'
id: G0164-060417-0006
page: 18645
number: 76
agency: 'Consellería de Cultura, Educación e Ordenación Universitaria'
section: VI. Anuncios. a) Administración autonómica.
title: >-
  ANUNCIO do 4 de abril de 2017, da Dirección Xeral do Patrimonio Cultural, polo
  que se notifica o acordo de incoación dun procedemento sancionador por
  infracción da Lei 8/1995, do 30 de outubro, do patrimonio cultural de Galicia,
  porque, intentadas as notificacións, non se puideron practicar (expediente
  S-P-07.17).
range: Anuncio
url: >-
  https://www.xunta.gal/dog/Publicados/2017/20170420/AnuncioG0164-060417-0006_gl.html
---
<p>A Dirección Xeral do Patrimonio Cultural adoptou acordo de incoación do procedemento sancionador que se indica, por infracción da Lei 8/1995, do 30 de outubro, do patrimonio cultural de Galicia (LPCG). Intentada a notificación persoal deste acordo, non foi posible a súa práctica. </p>
    <p>Por medio do presente anuncio, e segundo dispoñen os artigos 44 e 46 da Lei 39/2015, do 1 de outubro, do procedemento administrativo común das administracións públicas, emprázase a persoa interesada que se indica no anexo para ser notificada por comparecencia dos actos cuxo contido se sinala. A comparecencia que poderá realizar deberá efectuarse no prazo de dez días hábiles, contados desde o seguinte ao da publicación deste anuncio no Boletín Oficial del Estado, na sede do Servizo de Vixilancia e Inspección da Dirección Xeral do Patrimonio Cultural, na Consellería de Cultura, Educación e Ordenación Universitaria, no Edificio Administrativo San Caetano, en Santiago de Compostela. A eficacia desta notificación queda supeditada á súa publicación no taboleiro de edictos único devandito.</p>
    <p>Transcorrido o prazo sinalado sen efectuarse a comparecencia, a notificación entenderase producida desde o día seguinte ao do vencemento do prazo, e continuarase coa tramitación do procedemento ata que se dite a correspondente resolución.</p>
    <p>Santiago de Compostela, 4 de abril de 2017</p>
    <footer><p>Mª Carmen Martínez Ínsua<br>Directora xeral do Patrimonio Cultural </p></footer>
    <h2>ANEXO</h2>
    <p>Expediente: S-P-07.17, información previa VI-PO-038.14. Pontevedra.</p>
    <p>Feito imputado: escavacións arqueolóxicas sen o preceptivo control arqueolóxico no termo municipal de Caldas de Reis. </p>
    <p>Afectada: Promociones Pazos Souto 2000, S.L.U. </p>
    <p>Último domicilio coñecido do interesado: Caldas de Reis. </p>
    <p>Acto notificado: acordo de incoación de expediente sancionador. </p>
    <p>Prazo para alegacións: quince (15) días.</p>

