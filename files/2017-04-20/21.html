---
date: '2017-04-20'
id: G2411-290317-0002
page: 18616
number: 76
agency: Xulgado do Social número 2 de Santiago de Compostela
section: V. Administración de xustiza.
title: EDICTO (21/2014).
range: Edicto
url: >-
  https://www.xunta.gal/dog/Publicados/2017/20170420/AnuncioG2411-290317-0002_gl.html
---
<p>Eu, Marina Pilar García de Evan, letrada da Administración de xustiza do Xulgado do Social número 2 de Santiago de Compostela, fago saber que no procedemento ordinario 21/2014 deste xulgado do social, seguido por instancia de Jesús Manuel Moledo Gueto contra María del Carmen Olveira Barraza, Fondo de Garantía Salarial sobre ordinario, se ditou a seguinte resolución:</p>
    <p>Que debo estimar a demanda presentada por instancia de José Manuel Moledo Gueto, asistido pola letrada Sra. Rodríguez Enríquez, contra María del Carmen Olveira Bazarra e o Fogasa que non comparece malia estar debidamente citados, sobre reclamación de cantidade e debo condenar a demandada ao aboamento á demandante da cantidade de 1.889,25 euros como cantidades debidas, máis os intereses previstos no artigo 29.3 do ET sobre a devandita cantidade, percibidos dende a data de presentación da papeleta de conciliación (STS 17.6.2014) ata a presente resolución e os do artigo 576 da LAC a partir da presente resolución.</p>
    <p>Debo absolver e absolvo o Fogasa sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
    <p>Notifíqueselles ás partes a presente resolución facéndolles saber que fronte a esta non cabe interpoñer recurso de suplicación.</p>
    <p>A anterior resolución entregarase ao letrado da Administración de xustiza para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mando e asino.</p>
    <p>E para que sirva de notificación en legal forma a María del Carmen Olveira Barraza, en ignorado paradoiro, expido o presente para a súa inserción no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 28 de marzo de 2017</p>
    <footer><p>A letrada da Administración de xustiza</p></footer>

