---
date: '2014-03-06'
id: G0164-240214-0003
page: 9716
number: 45
agency: 'Consellería de Cultura, Educación e Ordenación Universitaria'
section: VI. Anuncios. a) Administración autonómica.
title: >-
  ANUNCIO do 21 de febreiro de 2014, da Dirección Xeral de Centros e Recursos
  Humanos, polo que se emprazan as persoas interesadas no procedemento abreviado
  6/2014, seguido no Xulgado do Contencioso-Administrativo número 2 de Santiago
  de Compostela por instancia de Antonio Pérez Fernández.
range: Anuncio
url: >-
  https://www.xunta.gal/dog/Publicados/2014/20140306/AnuncioG0164-240214-0003_gl.html
---
<p>Antonio Pérez Fernández interpuxo recurso contencioso-administrativo, que se tramita como procedemento abreviado 6/2014 no Xulgado do Contencioso-Administrativo núm. 2 de Santiago de Compostela.</p>
    <p>O recurso contencioso-administrativo diríxese contra a Orde do 16 de outubro de 2013 do conselleiro de Cultura, Educación e Ordenación Universitaria, publicada no <em>Diario Oficial de Galicia</em> do 4 de novembro, pola que se convoca concurso de traslados entre persoal funcionario docente dos corpos de catedráticos e profesores de ensino secundario, escolas oficiais de idiomas, música e artes escénicas, artes plásticas e deseño, profesores técnicos de formación profesional, mestres de taller de artes plásticas e deseño, mestres, inspectores ao servizo da Administración educativa e inspectores de educación. En concreto, o dito recurso contencioso-administrativo diríxese contra as epígrafes 1.2.1 e 4.2 do baremo de méritos que se recolle no anexo XIV desa orde, por canto non se computa naqueles os servizos prestados como profesor numerario dos institutos politécnicos marítimo pesqueros.</p>
    <p>De conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a través do presente anuncio notifícaselle a interposición do antedito recurso contencioso-administrativo, para xeral coñecemento de todas as persoas interesadas, que se emprazan para que poidan comparecer no Xulgado do Contencioso Administrativo número 2 de Santiago de Compostela, no prazo de 9 (nove) días, contados desde o día seguinte ao da publicación deste anuncio no <em>Diario Oficial de Galicia</em>.</p>
    <p>Santiago de Compostela, 21 de febreiro de 2014</p>
    <footer><p>José Manuel Pinal Rodríguez<br>Director xeral de Centros e Recursos Humanos</p></footer>

