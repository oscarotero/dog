---
date: '2014-03-06'
id: O3G1-280214-0001
page: 9663
number: 45
agency: Instituto Enerxético de Galicia
section: III. Outras disposicións.
title: >-
  RESOLUCIÓN do 24 de febreiro de 2014 pola que se amplía a dotación
  orzamentaria prevista inicialmente na Resolución do 23 de decembro de 2013,
  que estableceu as bases reguladoras e a posterior convocatoria de subvencións,
  en réxime de concorrencia competitiva, para proxectos de aforro e eficiencia
  enerxética referidos á renovación das instalacións de iluminación pública
  exterior existentes nos concellos de Galicia (ILE), cofinanciadas polo Fondo
  Europeo de Desenvolvemento Rexional, no marco do programa operativo
  Feder-Galicia 2007-2013.
range: Resolución
url: >-
  https://www.xunta.gal/dog/Publicados/2014/20140306/AnuncioO3G1-280214-0001_gl.html
---
<p>Mediante a Resolución do 23 de decembro de 2013, desta dirección referida no encabezamento, publicada no <em>Diario Oficial de Galicia </em>número 18, do 28 de xaneiro de 2014, acordouse a aprobación das bases reguladoras xunto coa convocatoria de subvencións, cuxo procedemento administrativo de concesión se tramitará en réxime de concorrencia competitiva, para a renovación das instalacións de iluminación pública exterior existentes (ILE) nos concellos de Galicia baseadas en tecnoloxías obsoletas por outras máis eficientes, co conseguinte aforro enerxético.</p>
    <p>Tal e como consta na parte expositiva da citada resolución, a convocatoria de axudas tramitouse anticipadamente sobre a base do disposto no artigo 25 do Decreto 11/2009, do 8 de xaneiro, polo que se aproba o regulamento da Lei 9/2007, de subvencións de Galicia, e financiarase con cargo aos orzamentos do Instituto Enerxético de Galicia para o ano 2014, sendo a procedencia dos fondos de diversa natureza: fondos propios do Inega, fondos comunitarios derivados do programa operativo Feder-Galicia 2007-2013 e Fondos de Compensación Interterritorial (FCI) que cofinancian.</p>
    <p>O artigo 3 das bases reguladoras relativo ao financiamento prevé unha dotación inicial de 2.966.956 euros con cargo á aplicación orzamentaria 08.A2.733A.761.0. Porén, no parágrafo segundo dese mesmo artigo establécese a posibilidade de incrementar o crédito coa condición dunha maior dispoñibilidade derivada dalgunha das circunstancias previstas no artigo 30.2 do Decreto 11/2009, logo da aprobación da modificación orzamentaria que proceda.</p>
    <p>Unha das circunstancias que habilitan a ampliación do crédito é a recollida na letra c) do citado artigo 30.2, que remite directamente ao parágrafo 3º do artigo 25 xa comentado, en referencia á posibilidade de aumentar a contía máxima fixada na convocatoria como consecuencia de que o crédito orzamentario que resulte aprobado na Lei de orzamentos fose superior á contía estimada de inicio, podendo aplicarse o dito incremento a financiar a presente convocatoria.</p>
    <p>Polo anteriormente exposto, esta dirección</p>
    <h2>RESOLVE:</h2>
    <p>Primeiro. Ampliar a dotación de fondos inicialmente prevista para esta convocatoria na contía de 1.625.000 euros, polo que o importe total asignado para estas axudas con cargo á aplicación orzamentaria 08.A2.733A.761.0 tras esta ampliación ascende a 4.591.956 euros, de acordo coas variacións recollidas na seguinte táboa:</p>
    <table>
     <tbody>
      <tr>
       <td colspan="2">Financiamento previsto inicialmente nas bases reguladoras</td>
       <td rowspan="2">Variacións
        (€)</td>
       <td rowspan="2">Importe
        definitivo
        (€)</td>
      </tr>
      <tr>
       <td>Modalidade de fondos</td>
       <td>Importe
        inicial
        (€)</td>
      </tr>
      <tr>
       <td>Fondos propios do Inega</td>
       <td>2.466.956</td>
       <td>1.000.000</td>
       <td>3.466.956</td>
      </tr>
      <tr>
       <td>Fondos comunitarios derivados do programa operativo Feder-Galicia 2007-2013</td>
       <td>400.000</td>
       <td>500.000</td>
       <td>900.000</td>
      </tr>
      <tr>
       <td>Fondos de Compensación Interterritorial que cofinancian</td>
       <td>100.000</td>
       <td>125.000</td>
       <td>225.000</td>
      </tr>
      <tr>
       <td>Total</td>
       <td>2.966.956</td>
       <td>1.625.000</td>
       <td>4.591.956</td>
      </tr>
     </tbody>
    </table>
    <p>Segundo. Esta ampliación, unha vez publicada no <em>Diario Oficial de Galicia</em>, non implicará apertura de prazo para presentar novas solicitudes nin o inicio de novo cómputo de prazo para resolver.</p>
    <p>Santiago de Compostela, 24 de febreiro de 2014</p>
    <footer><p>Ángel Bernardo Tahoces<br>Director do Instituto Enerxético de Galicia</p></footer>

