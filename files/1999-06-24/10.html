---
date: '1999-06-24'
id: B3EA
page: 8
number: 120
agency: 'CONSELLERÍA DE PESCA, MARISQUEO E ACUICULTURA'
section: III. OUTRAS DISPOSICIÓNS
title: >-
  Orde do 14 de xuño de 1999 pola que se declaran e clasifican as zonas de
  producción de moluscos bivalvos e outros invertebrados mariños nas augas de
  competencia da Comunidade Autónoma de Galicia.
range: Orde
url: 'https://www.xunta.gal/dog/Publicados/1999/19990624/AnuncioB3EA_gl.html'
---
<p>A Directiva do Consello 79/923/CEE, do 30 de outubro, marcaba as normas relativas á calidade esixida ás augas para a cría de moluscos. Esta directiva foi transposta ó noso ordenamento xurídico polo Real decreto 38/1989 (BOE nº 17, do 20 de xaneiro), que recollía os criterios de calidade, así como a frecuencia mínima das mostraxes que se realizan nas diferentes zonas. Desde a entrada en vigor da citada disposición, a Consellería de Pesca, Marisqueo e Acuicultura realizou controis periódicos nas zonas de producción co fin de normalizar e adecuar á lexislación comunitaria a recolleita, cultivo e comercialización de moluscos.</p>
<p>Posteriormente, a Directiva 91/492/CEE, do 15 de xullo, estableceu a regulamentación técnico-sanitaria fixando as normas aplicables á comercialización de moluscos bivalvos vivos. A devandita directiva foi transposta polo Estado español, mediante os reais decretos 308/1993, do 26 de febreiro, e o 345/1993, do 5 de marzo (BOE nº 74, do 27 de marzo); este último incorpora á lexislación española temas relativos a normas de producción, así como as normas relativas á calidade das augas esixida pola Directiva 79/923/CEE, establecendo desta forma as normas que deberán cumpri-las zonas de producción e as zonas de protección e mellora, así como as condicións de aplicación común ós productos e o sistema de supervisión da producción.</p>
<p>Coa publicación da Directiva 97/61/CEE do Consello, do 20 de outubro de 1997, que modifica parcialmente o anexo da Directiva 91/492/CEE, parece adecuado que xunto coa súa incorporación ó ordenamento xurídico interno, se elaborase un texto único no que se refundan tódalas prescricións que están en vigor e deste xeito publícase o Real decreto 571/1999, do 9 de abril, polo que se aproba a Regulamentación técnico sanitaria que fixa as nor</p>
<p>mas aplicables á producción e comercialización de moluscos bivalvos vivos.</p>
<p>Co fin de darlles cumprimento ás mencionadas normas estatais e de acordo coas análises efectuadas, a Consellería de Pesca, Marisqueo e Acuicultura publicou a Orde do 23 de febreiro de 1998, na que declara e clasifica as zonas de producción de moluscos bivalvos e outros invertebrados mariños nas augas de competencia da Comunidade Autónoma de Galicia. Desde entón, e coa frecuencia de mostraxe establecida no anexo III da orde citada, seguíronse controlando tódalas zonas de producción da Comunidade Autónoma galega.</p>
<p>O resultado das análises efectuadas fai necesario proceder á actualización da relación e clasificación das zonas de producción.</p>
<p>Polo tanto, por proposta da Dirección Xeral de Recursos Mariños</p>
<p>DISPOÑO:</p>
<p>Artigo 1º</p>
<p>De acordo co establecido no Real decreto 345/1993, polo que se establecen as normas de calidade das augas e da producción de moluscos e outros invertebrados mariños vivos, para as augas da Comunidade Autónoma de Galicia, a relación e clasificación de zonas de producción é a que aparece recollida no anexo I desta orde.</p>
<p>Artigo 2º</p>
<p>Unicamente se poderán realizar labores de recollida ou producción das especies mariñas ás que se refire esta orde naquelas zonas que aparecen incluídas no anexo I.</p>
<p>Artigo 3º</p>
<p>As normas sobre os plans de mostraxe e os criterios que hai que ter en conta para proceder á revisión das zonas de producción son as que figuran no anexo II.</p>
<p>Disposición derrogatoria</p>
<p>Queda derrogada a orde da Consellería de Pesca, Marisqueo e Acuicultura, do 23 de febreiro de 1998 (DOG nº 47, do 10 de marzo) pola que se declaran e clasifican as zonas de producción de moluscos bivalvos e outros invertebrados mariños nas augas de competencia da Comunidade Autónoma de Galicia.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 14 de xuño de 1999.</p>
<p>Amancio Landín Jaráiz</p>
<p>Conselleiro de Pesca, Marisqueo e Acuicultura</p>
<p>ANEXO I</p>
<table><tbody><tr><td></td></tr>
<tr><td></td></tr>
<tr><td>Clave</td><td>Localización</td><td>Límites (coordenadas)</td><td>Clasif. da
zona</td><td>Especies ou grupo de especies de
referencia</td></tr>
<tr><td></td></tr>
</tbody></table>
<table><tbody><tr><td>GAL1-01/1</td><td>Rías de Ribadeo a Viveiro</td><td>-Esténdese desde a ría de Ribadeo, límite oriental de Galicia, ata a punta de Estaca de Bares, comprendendo a vertente galega da ría de Ribadeo e as rías de Foz, Viveiro e O Barqueiro, agás o esteiro do río Landro na parte interna da ría de Viveiro</td><td>B</td><td>Moluscos bivalvos bentónicos</td></tr>
<tr><td>GAL1-01/2</td><td>Esteiro do río Landro</td><td>-Esteiro do río Landro, na parte interna da ría de Viveiro, delimitada pola liña imaxinaria que vai desde a punta do crebaondas de acceso ó río Landro -luz vermella- ata o dique da outra marxe do río</td><td>C</td><td>Moluscos bivalvos bentónicos</td></tr>
<tr><td></td></tr>
<tr><td>GAL1-02/1</td><td>Ría de Ortigueira</td><td>-Inclúe a zona litoral localizada entre Punta Estaca de Bares e Cabo Prior, comprendendo as rías de Ortigueira e Cedeira, así como as respectivas enseadas. Límites desde o meridiano de Estaca de Bares ata o meridiano de Cabo Prior</td><td>B</td><td>Moluscos bivalvos bentónicos</td></tr>
<tr><td></td></tr>
<tr><td>GAL1-03/1</td><td>Ría de Ferrol</td><td>-Esténdese desde Cabo Prior ata Punta Coitelada, incluíndo a ría de Ferrol, agás a parte interna da ría de Ferrol</td><td>B</td><td>Moluscos bivalvos bentónicos</td></tr>
<tr><td>GAL1-03/2</td><td>Parte interna da ría de Ferrol</td><td>-Parte interna da ría de Ferrol delimitada pola liña imaxinaria que pasa por Punta Camposanto na costa norte e o extremo do peirao de Maniños na costa sur</td><td>C</td><td>Moluscos bivalvos bentónicos</td></tr>
<tr><td></td></tr>
<tr><td>GAL1-04/1</td><td>Ría de Ares-Betanzos</td><td>-Esténdese desde Punta Coitelada ata Punta Mera, incluíndo a ría de Ares-Betanzos, agás o esteiro do río Eume na parte interna da ría de Ares</td><td>B</td><td>Moluscos bivalvos bentónicos</td></tr>
<tr><td>GAL1-04/2</td><td>Esteiro do río Eume</td><td>-Esteiro do río Eume, na parte interna da ría de Ares, delimitada pola liña imaxinaria que vai desde Punta Magdalena na costa norte ata Punta Macuca na costa sur</td><td>C</td><td>Moluscos bivalvos bentónicos</td></tr>
<tr><td></td></tr>
<tr><td>GAL1-05/1</td><td>Ría da Coruña</td><td>-Esténdese desde Punta Mera ata Punta de Alba, agás a ría do Burgo na parte interna da ría da Coruña</td><td>B</td><td>Moluscos bivalvos bentónicos</td></tr>
<tr><td>GAL1-05/2</td><td>Ría do Burgo</td><td>-Ría do Burgo na parte interna da ría da Coruña, delimitada pola liña imaxinaria que vai desde Punta da barra Santa Cristina ata a rampla das Xubias</td><td>C</td><td>Moluscos bivalvos bentónicos</td></tr>
<tr><td></td></tr></tbody></table>
<table><tbody><tr><td></td></tr>
<tr><td></td></tr>
<tr><td>Clave</td><td>Localización</td><td>Límites (coordenadas)</td><td>Clasif. da
zona</td><td>Especies ou grupo de especies de
referencia</td></tr>
<tr><td></td></tr>
</tbody></table>
<table><tbody><tr><td>GAL1-06/1</td><td>Costa da Morte</td><td>-Esténdese desde Punta de Alba ata o Cabo de Fisterra, incluíndo as rías de Corme-Laxe e Camariñas</td><td>B</td><td>Moluscos bivalvos bentónicos</td></tr>
<tr><td></td></tr>
<tr><td>GAL1-07/1</td><td>Ría de Corcubión</td><td>-Esténdese desde o Cabo de Fisterra ata Punta Remedios, incluíndo o seo de Corcubión, a ría de Corcubión e a enseada de Carnota</td><td>B</td><td>Moluscos bivalvos bentónicos</td></tr>
<tr><td></td></tr>
<tr><td>GAL1-08/1</td><td>Ría de Muros e Noia</td><td>-Esténdese desde Punta Remedios ata Cabo Corrubedo, incluíndo a totalidade da ría, agás a enseada de Muros</td><td>B</td><td>Moluscos bivalvos bentónicos</td></tr>
<tr><td>GAL1-08/2</td><td>Enseada de Muros</td><td>-Enseada de Muros, delimitada pola liña imaxinaria que vai desde a Punta do Cabo ata o extremo sur da praia de Bornalle</td><td>C</td><td>Moluscos bivalvos bentónicos</td></tr>
<tr><td></td></tr>
<tr><td>GAL1-09/1</td><td>Ría de Arousa</td><td>-Esténdese desde Cabo Corrubedo ata Punta Miranda, incluíndo a totalidade da ría, agás o esteiro de Vilanova</td><td>B</td><td>Moluscos bivalvos bentónicos</td></tr>
<tr><td>GAL1-09/2</td><td>Esteiro de Vilanova</td><td>-Comprende o esteiro de Vilanova de Arousa ata a liña imaxinaria que vai da punta do peirao do porto pesqueiro ata a punta da Mina</td><td>C</td><td>Moluscos bivalvos bentónicos</td></tr>
<tr><td></td></tr>
<tr><td>GAL1-10/1</td><td>Ría de Pontevedra</td><td>-Esténdese desde Punta Miranda ata Punta Subrido, incluíndo a totalidade das rías de Aldán e Pontevedra, agás a parte interna da ría de Pontevedra, e as praias de San Cibrán e Vilariño na parte interna da ría de Aldán</td><td>B</td><td>Moluscos bivalvos bentónicos</td></tr>
<tr><td>GAL1-10/2</td><td>Parte interna da ría de Pontevedra</td><td>-Parte interna da ría de Pontevedra delimitada pola liña imaxinaria que vai desde o peirao de Combarro na costa norte ata Punta Praceres na costa sur</td><td>C</td><td>Moluscos bivalvos bentónicos</td></tr>
<tr><td>GAL1-10/3</td><td>Parte interna da ría de Aldán</td><td>-Praias de San Cibrán e Vilariño, na parte interna da ría de Aldán, delimitada pola liña imaxinaria que vai desde a punta do Con ata Punta Testada</td><td>C</td><td>Moluscos bivalvos bentónicos</td></tr>
<tr><td></td></tr>
<tr><td>GAL1-11/1</td><td>Ría de Vigo</td><td>-Franxa litoral que abrangue desde Punta Subrido ata A Guarda, límite con Portugal. Nesta área inclúense a ría de Vigo, a enseada de Baiona, así como a parte española do esteiro do río Miño, agás as praias de Moaña e Meira, e o esteiro do río Miñor na enseada de Baiona</td><td>B</td><td>Moluscos bivalvos bentónicos</td></tr>
<tr><td>GAL1-11/2</td><td>Enseada de Moaña</td><td>-Praias de Moaña e Meira delimitadas pola liña imaxinaria que vai desde a Punta do Con ata a Punta Arroás</td><td>C</td><td>Moluscos bivalvos bentónicos</td></tr>
<tr><td>GAL1-11/3</td><td>Esteiro do río Miñor</td><td>-Esteiro do río Miñor na enseada de Baiona</td><td>C</td><td>Moluscos bivalvos bentónicos</td></tr>
<tr><td></td></tr>
<tr><td>GAL1-12/1</td><td>Ría de Ares e Betanzos</td><td>-Polígonos Sada 1 e Sada 2</td><td>B</td><td>Cultivos en viveiros</td></tr>
<tr><td></td></tr>
<tr><td>GAL1-13/1</td><td>Ría de Muros e Noia</td><td>-Polígonos Noia A e Muros A</td><td>B</td><td>Cultivos en viveiros</td></tr>
<tr><td></td></tr>
<tr><td>GAL1-14/1</td><td>Ría de Muros e Noia</td><td>-Polígono Muros B</td><td>B</td><td>Cultivos en viveiros</td></tr>
<tr><td></td></tr>
<tr><td>GAL1-15/1</td><td>Ría de Arousa</td><td>-Polígono Ribeira B</td><td>B</td><td>Cultivos en viveiros</td></tr>
<tr><td></td></tr>
<tr><td>GAL1-16/1</td><td>Ría de Arousa</td><td>-Polígonos Caramiñal H-G e Ribeira C</td><td>B</td><td>Cultivos en viveiros</td></tr>
<tr><td></td></tr>
<tr><td>GAL1-17/1</td><td>Ría de Arousa</td><td>-Polígonos Caramiñal A-B-C</td><td>B</td><td>Cultivos en viveiros</td></tr>
<tr><td></td></tr>
<tr><td>GAL1-18/1</td><td>Ría de Arousa</td><td>-Polígonos Caramiñal D-E</td><td>B</td><td>Cultivos en viveiros</td></tr>
<tr><td></td></tr>
<tr><td>GAL1-19/1</td><td>Ría de Arousa</td><td>-Polígono Vilagarcía A</td><td>B</td><td>Cultivos en viveiros</td></tr>
<tr><td></td></tr>
<tr><td>GAL1-20/1</td><td>Ría de Arousa</td><td>-Polígono Vilagarcía B</td><td>B</td><td>Cultivos en viveiros</td></tr>
<tr><td></td></tr>
<tr><td>GAL1-21/1</td><td>Ría de Arousa</td><td>-Polígonos Cambados A1-A2-E</td><td>A</td><td>Cultivos en viveiros</td></tr>
<tr><td>GAL1-21/2</td><td>Ría de Arousa</td><td>-Polígono Cambados B</td><td>B</td><td>Cultivos en viveiros</td></tr>
<tr><td></td></tr>
<tr><td>GAL1-22/1</td><td>Ría de Arousa</td><td>-Polígono Cambados C</td><td>B</td><td>Cultivos en viveiros</td></tr>
<tr><td></td></tr>
<tr><td>GAL1-23/1</td><td>Ría de Arousa</td><td>-Polígono en reordenación Cambados D (antigo G)</td><td>B</td><td>Cultivos en viveiros</td></tr>
<tr><td></td></tr>
<tr><td>GAL1-24/1</td><td>Ría de Arousa</td><td>-Polígonos en reordenación O Grove A-B (antigos A-F)</td><td>B</td><td>Cultivos en viveiros</td></tr>
<tr><td></td></tr>
<tr><td>GAL1-25/1</td><td>Ría de Arousa</td><td>-Polígono O Grove C</td><td>A</td><td>Cultivos en viveiros</td></tr>
<tr><td></td></tr>
<tr><td>GAL1-26/1</td><td>Ría de Pontevedra</td><td>-Polígonos Portonovo A-B-C</td><td>B</td><td>Cultivos en viveiros</td></tr>
<tr><td></td></tr>
<tr><td>GAL1-27/1</td><td>Ría de Pontevedra</td><td>-Polígonos Bueu A-B</td><td>B</td><td>Cultivos en viveiros</td></tr>
<tr><td></td></tr>
<tr><td>GAL1-28/1</td><td>Ría de Pontevedra</td><td>-Polígonos Cangas A-B</td><td>B</td><td>Cultivos en viveiros</td></tr>
<tr><td></td></tr>
<tr><td>GAL1-29/1</td><td>Ría de Vigo</td><td>-Polígonos Cangas F-G-H</td><td>B</td><td>Cultivos en viveiros</td></tr>
<tr><td></td></tr>
<tr><td>GAL1-30/1</td><td>Ría de Vigo</td><td>-Polígonos Cangas C-D</td><td>B</td><td>Cultivos en viveiros</td></tr>
<tr><td></td></tr>
</tbody></table>
<table><tbody><tr><td>GAL1-31/1</td><td>Ría de Vigo</td><td>-Polígonos Cangas E e Redondela A</td><td>B</td><td>Cultivos en viveiros</td></tr>
<tr><td></td></tr></tbody></table>
<table><tbody><tr><td></td></tr>
<tr><td></td></tr>
<tr><td>Clave</td><td>Localización</td><td>Límites (coordenadas)</td><td>Clasif. da
zona</td><td>Especies ou grupo de especies de
referencia</td></tr>
<tr><td></td></tr>
</tbody></table>
<table><tbody><tr><td>GAL1-32/1</td><td>Ría de Vigo</td><td>-Polígonos Redondela B-C-D</td><td>B</td><td>Cultivos en viveiros</td></tr>
<tr><td></td></tr>
<tr><td>GAL1-33/1</td><td>Ría de Vigo</td><td>-Polígonos Redondela E e Vigo A</td><td>B</td><td>Cultivos en viveiros</td></tr>
<tr><td></td></tr></tbody></table>
<p>ANEXO II</p>
<p>Norma 1ª</p>
<p>A Consellería de Pesca, Marisqueo e Acuicultura, a través do Centro de Control da Calidade do Medio Mariño efectuará un control de tódalas zonas de producción, conforme o establecido no anexo III desta orde, co fin de garanti-la idoneidade dos productos extraídos nas diferentes zonas.</p>
<p>Norma 2ª</p>
<p>Cando os controis establecidos nas zonas de producción demostren unha alteración das condicións que determinaron a súa clasificación, a Dirección Xeral de Recursos Mariños prohibirá a recolleita na zona da que se trate ou procederá ó cambio de clasificación dela ata que se restablezan as condicións orixinais.</p>
<p>Norma 3ª</p>
<p>Dado o sistema de circulación estuárico característico das rías galegas, e considerando que en determinadas épocas do ano as achegas fluviais poden provocar fluctuacións nos valores de coliformes presentes no medio mariño, a Dirección Xeral de Recursos Mariños poderá establecer un sistema de cambios de clasificación que poderá ser periódico ou cíclico dependendo dos casos.</p>
<p>Norma 4ª</p>
<p>A Dirección Xeral de Recursos Mariños informará de maneira inmediata o delegado do Goberno en Galicia, as organizacións ou asociacións de productores, os responsables dos centros de depuración e expedición, os centros de transformación e os organismos con competencia en saúde pública de todo cambio que se produza en cada zona.</p>
<p>Norma 5ª</p>
<p>Cando as análises e controis efectuados nas zonas de producción clasificadas como B ou C demostren o cumprimento de tódolos parámetros esixidos durante un período mínimo dun ano, a Consellería de Pesca, Marisqueo e Acuicultura procederá e revisa-la clasificación da devandita zona.</p>
<p>ANEXO III</p>
<p>Programa de control das zonas de producción.</p>
<p>O control da calidade microbiolóxica realizarase cunha periodicidade mínima mensual nas zonas clasificadas como A e trimestral nas clasificadas como B ou C.</p>
<p>O control da posible presencia de contaminantes químicos realizarase cunha periodicidade mínima</p>
<p>anual nas zonas clasificadas como A ou B e semestral nas clasificadas como C.</p>
<p>O control do plancto tóxico e de biotoxinas mariñas realizarase de acordo co estipulado nos decretos 116/1995 (DOG nº 87, do 8 de maio), modificado polo Decreto 106/1999 (DOG nº 84, do 4 de maio); Decreto 98/1997 (DOG nº 82, do 30 de abril) e a Orde do 14 de novembro de 1995 (DOG nº 221, do 17 de novembro).</p>

