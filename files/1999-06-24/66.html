---
date: '1999-06-24'
id: B4D2
page: 8
number: 120
agency: CONCELLO DE PONTEVEDRA
section: VI. ANUNCIOS
title: >-
  Anuncio da aprobación definitiva do proxecto de estatutos e de bases de
  actuación da futura xunta de compensación da unidade de actuación número 29 do
  Plan Xeral de Ordenación Urbana, situada en Ponte Bolera.
range: Anuncio
url: 'https://www.xunta.gal/dog/Publicados/1999/19990624/AnuncioB4D2_gl.html'
---
<p>O Pleno da Corporación, en sesión do 27-5-1999, acordou aprobar definitivamente o proxecto de estatutos e o de bases de actuación da futura xunta de compensación da unidade de execución nº 29 do Plan Xeral de Ordenación Urbana-Ponte Bolera, formulado por José García Blanco, Carlos Romero García e Valentín González Dacal con data do 30-10-1998 e reformado o 23-12-1998, os que, coas súas respectivas donas, conforman a totalidade dos propietarios da unidade, coa finalidade de proceceder á súa xestión e execución designándose, como representante desta administración, no órgano rector da xunta ó concelleiro Juan Enrique Magdalena Chan, e requiríndose os propietarios afectados a constitución, mediante escritura pública, da xunta</p>
<p>de compensación da unidade, no prazo de tres meses desde a firmeza en vía administrativa do acto de aprobación de estatutos e bases, do cal o texto definitivo é o publicado no BOP nº 54 do 22-3-1999, ó adecuarse ás dispsosicións da Lei 6/1998, do 13 de abril.</p>
<p>O que se fai público para a súa executividade, subliñándose que contra este acto administrativo, que pon fin á vía administrativa, poderase interpoñer ben o recurso potestativo de reposición perante o mesmo órgano que a dictou e no prazo dun mes contado desde o día seguinte ó da súa modificación, consonte co establecido no artigo 116.1º da Lei 30/1992, do 26 de novembro, na redacción dada pola Lei 4/1999, ou ben directamente o recurso contencioso administrativo perante o Xulgado do Contencioso-Administrativo de Pontevedra no prazo de dous meses, contados a partir do día seguinte ó da súa notificación, conforme o disposto nos artigos 8.1º e 46.1º da Lei 29/1998, do 13 de xullo.</p>
<p>De se interpoñe-lo recurso potestativo de reposición, este deberá ser resolto e notificado no prazo dun mes segundo se establece no artigo 117.2º da citada Lei 30/1992, modificada pola Lei 4/1999, entendéndose desestimado polo transcurso do mencionado prazo sen resolución expresa, de conformidade co establecido no artigo 43.2º desa Lei 30/1992, poderase entón interpoñer recurso contencioso-administrativo dentro do prazo de seis meses contados desde o día seguinte ó daquel no que se deba entender presuntamente desestimado o recurso de reposición interposto, conforme o establecido no artigo 46.1º e 4º da Lei 29/1998.</p>
<p>Non obstante, tamén se poderá interpoñer calquera outro recurso que os interesados estimen procedentes consonte a dereito.</p>
<p>Pontevedra, 3 de xuño do 1999.</p>
<p>Juan Luis Pedrosa Fernández</p>
<p>Alcalde</p>
<p>Julio Dapena Outomuro</p>
<p>Secretario xeral</p>

