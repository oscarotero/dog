---
date: '1999-06-24'
id: B3E2
page: 8
number: 120
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Orde do 22 de xuño de 1999 pola que se determinan os servicios mínimos
  dirixidos a garanti-los servicios prestados polo persoal facultativo do
  Complexo Hospitalario de Pontevedra durante a folga que se levará a efecto
  desde as 8 horas do día 24 de xuño ata as 8 horas do día 26 de xuño de 1999.
range: Orde
url: 'https://www.xunta.gal/dog/Publicados/1999/19990624/AnuncioB3E2_gl.html'
---
<p>O artigo 28.2º da Constitución española recoñece, como dereito fundamental da persoa, o dereito á folga.</p>
<p>O exercicio deste dereito na Administración e nas empresas, entidades e institucións públicas ou privadas que presten servicios públicos ou de recoñecida e inaprazable necesidade, no ámbito e competencias da Comunidade Autónoma de Galicia, está condicionado ó mantemento dos servicios esenciais fixados no artigo 2 do Decreto 155/1998, do 9 de xuño (DOG nº 116, do 20 de xuño), entre os que se atopa a sanidade.</p>
<p>O exercicio público da prestación da asistencia sanitaria non se pode ver afectado gravemente polo lexítimo dereito do exercicio de folga, xa que aquel é considerado e recoñecido prioritariamente en relación a este.</p>
<p>O artigo 3 do citado decreto faculta os conselleiros competentes, por razón dos servicios esenciais afectados, para que, mediante orde e diante de cada situación de folga, decidan o mínimo de actividade necesaria para asegura-lo mantemento de tales servicios, así como para determina-lo persoal necesario para a súa prestación.</p>
<p>Convocada folga que afecta o persoal facultativo do Complexo Hospitalario de Pontevedra que se levará a efecto desde as 8 horas do día 24 de xuño ata as 8 horas do día 26 de xuño de 1999, oído o comité de folga, esta consellería</p>
<p>DISPÓN:</p>
<p>Artigo 1º</p>
<p>A folga convocada desde as 8 horas do día 24 de xuño ata as 8 horas do día 26 de xuño de 1999 que afecta o persoal facultativo do Complexo Hospitalario de Pontevedra enténdese condicionada ó mantemento dos servicios mínimos que se establecen no anexo desta orde.</p>
<p>Os servicios mínimos que se fixan resultan totalmente imprescindibles para mante-la adecuada cobertura dos servicios da institución sanitaria, para evitar de que se produzan graves prexuízos ós usuarios.</p>
<p>Tales mínimos responden á necesidade de compatibiliza-lo respecto ineludible ó exercicio do dereito á folga, coa atención ós usuarios que, baixo ningún concepto, poden quedar desasistidos polas características do servicio dispensado.</p>
<p>E por iso mantéñense os servicios mínimos necesarios para garanti-la asistencia imprescindible ós pacientes hospitalizados, así como a atención urxente ós usuarios, que non pode aprazarse sen consecuencias negativas para a saúde.</p>
<p>Entrando na análise pormenorizada dos servicios mínimos, establécense os criterios rectores de determinación destes que se corresponden cos asinados coas centrais sindicais con motivo das folgas anteriores.</p>
<p>Estes criterios rectores explicítanse do seguinte xeito:</p>
<p>* Persoal facultativo:</p>
<p>I. Cobertura do 100% da actividade urxente nun dobre ámbito.</p>
<p>-Servicios de urxencias e gardas médicas.</p>
<p>-Quirófanos urxentes para a atención dos usuarios que, ó ingresaren, requiran intervención cirúrxica inaprazable.</p>
<p>II. Cobertura da actividade cirúrxica dos pacientes hospitalizados, respecto ás patoloxías que poñan en perigo a vida destes ou agraven o seu estado de saúde.</p>
<p>III. Na área de hospitalización, establecerase o número necesario para garanti-la atención indefectible dos pacientes hospitalizados.</p>
<p>IV. Garantirase, así mesmo, a realización das probas complementarias urxentes e as que se refiren ós pacientes hospitalizados que, ó criterio do facultativo, sexan necesarias.</p>
<p>V. Atenderanse tamén as consultas urxentes ou preferentes.</p>
<p>Artigo 2º</p>
<p>A designación nominal, con carácter rotatorio, do persoal que deberá cubri-los distintos servicios será determinada polo director-xerente do centro, procedéndose á súa publicación nos taboleiros de anuncios do centro de traballo.</p>
<p>Artigo 3º</p>
<p>Os prazos e alteracións no traballo por parte do persoal necesario para o mantemento dos servicios mínimos determinados no anexo serán considerados ilegais para os efectos do establecido no artigo 16.1º do Real decreto lei 17/1977, do 4 de marzo (BOE nº 58, do 9 de marzo).</p>
<p>Artigo 4º</p>
<p>O disposto nos artigos anteriores non significará ningún tipo de limitación dos dereitos que a normativa reguladora da folga recoñece ó persoal nesta situación, nin tampouco sobre a tramitación e efectos das peticións que a motiven.</p>
<p>Artigo 5º</p>
<p>Sen prexuízo do que establecen os artigos anteriores, deberanse observa-las normas legais e regulamentarias vixentes en materia de garantías dos usuarios dos establecementos sanitarios.</p>
<p>Disposición derradeira</p>
<p>A presente orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 22 de xuño de 1999.</p>
<p>José Mª Hernández Cochón</p>
<p>Conselleiro de Sanidade e Servicios Sociais</p>
<p>ANEXO</p>
<p>Persoal facultativo:</p>
<p>Facultativos de urxencias o 100%.</p>
<p>Facultativos de garda o 100%.</p>
<table><tbody><tr><td></td></tr>
<tr><td></td></tr>
<tr><td>Servicios</td><td>S. mínimos</td></tr>
<tr><td></td></tr>
<tr><td>Mañá</td><td>Tarde</td></tr>
<tr><td></td></tr>
</tbody></table>
<table><tbody><tr><td>Análises clínicas</td><td>2</td><td>1</td></tr>
<tr><td></td></tr>
<tr><td>Anatomía patolóxica</td><td>1</td></tr>
<tr><td></td></tr>
<tr><td>Anestesioloxía</td><td>3</td><td>1</td></tr>
<tr><td></td></tr>
<tr><td>Cardioloxía</td><td>1</td></tr>
<tr><td></td></tr>
<tr><td>Cirurxía xeral</td><td>2</td><td>1</td></tr>
<tr><td></td></tr>
<tr><td>Dixestivo</td><td>1</td></tr>
<tr><td></td></tr>
<tr><td>Endocrinoloxía</td><td>1</td></tr>
<tr><td></td></tr>
<tr><td>Farmacia</td><td>1</td></tr>
<tr><td></td></tr></tbody></table>
<table><tbody><tr><td></td></tr>
<tr><td></td></tr>
<tr><td>Servicios</td><td>S. mínimos</td></tr>
<tr><td></td></tr>
<tr><td>Mañá</td><td>Tarde</td></tr>
<tr><td></td></tr>
</tbody></table>
<table><tbody><tr><td>Hematoloxía</td><td>1</td><td>1</td></tr>
<tr><td></td></tr>
<tr><td>Medicina interna</td><td>1</td><td>2</td></tr>
<tr><td></td></tr>
<tr><td>Nefroloxía</td><td>1</td><td>1</td></tr>
<tr><td></td></tr>
<tr><td>Neumoloxía</td><td>1</td></tr>
<tr><td></td></tr>
<tr><td>Neurofisioloxía</td><td>1</td></tr>
<tr><td></td></tr>
<tr><td>Obstetricia-xinecoloxía</td><td>2</td><td>1</td></tr>
<tr><td></td></tr>
<tr><td>Oftalmoloxía</td><td>2</td><td>1</td></tr>
<tr><td></td></tr>
<tr><td>Oncoloxía</td><td>1</td></tr>
<tr><td></td></tr>
<tr><td>Otorrinolaringoloxía</td><td>2</td><td>1</td></tr>
<tr><td></td></tr>
<tr><td>Pediatría</td><td>2</td><td>1</td></tr>
<tr><td></td></tr>
<tr><td>Radiodiagnóstico</td><td>2</td><td>1</td></tr>
<tr><td></td></tr>
<tr><td>Reumatoloxía</td><td>1</td></tr>
<tr><td></td></tr>
<tr><td>Rehabilitación</td><td>1</td></tr>
<tr><td></td></tr>
<tr><td>Traumatoloxía</td><td>3</td><td>1</td></tr>
<tr><td></td></tr>
<tr><td>UCI</td><td>1</td><td>1</td></tr>
<tr><td></td></tr>
<tr><td>Uroloxía</td><td>1</td><td>1</td></tr>
<tr><td></td></tr>
<tr><td>Urxencias</td><td>3</td><td>3</td></tr>
<tr><td></td></tr></tbody></table>
<p>Ambulatorio Virxe Peregrina</p>
<table><tbody><tr><td></td></tr>
<tr><td></td></tr>
<tr><td>Servicios</td><td>S. mínimos</td></tr>
<tr><td></td></tr>
</tbody></table>
<table><tbody><tr><td>Análises clínicas</td><td>1</td></tr>
<tr><td></td></tr>
<tr><td>COF</td><td>1</td></tr>
<tr><td></td></tr>
<tr><td>Radiodiagnóstico</td><td>1</td></tr>
<tr><td></td></tr></tbody></table>
<p>Casa do mar</p>
<table><tbody><tr><td></td></tr>
<tr><td></td></tr>
<tr><td>Servicios</td><td>S. mínimos</td></tr>
<tr><td></td></tr>
</tbody></table>
<table><tbody><tr><td>Cirurxía</td><td>1</td></tr>
<tr><td></td></tr>
<tr><td>Psiquiatría</td><td>1</td></tr>
<tr><td></td></tr>
<tr><td>Uroloxía</td><td>1</td></tr>
<tr><td></td></tr>
<tr><td>Dermatoloxía</td><td>1</td></tr>
<tr><td></td></tr></tbody></table>
<p>Ambulatoiro San Paio A Estrada</p>
<table><tbody><tr><td></td></tr>
<tr><td></td></tr>
<tr><td>Servicios</td><td>S. mínimos</td></tr>
<tr><td></td></tr>
</tbody></table>
<table><tbody><tr><td>Análises clínicas</td><td>1</td></tr>
<tr><td></td></tr>
<tr><td>Oftalmoloxía</td><td>1</td></tr>
<tr><td></td></tr></tbody></table>
<p>Ambulatorio San Roque Vilagarcía</p>
<table><tbody><tr><td></td></tr>
<tr><td></td></tr>
<tr><td>Servicios</td><td>S. mínimos</td></tr>
<tr><td></td></tr>
</tbody></table>
<table><tbody><tr><td>Análises clínicas</td><td>1</td></tr>
<tr><td></td></tr>
<tr><td>Radioloxía</td><td>1</td></tr>
<tr><td></td></tr></tbody></table>

