---
date: '2016-12-09'
id: L215-171116-0001
page: 54073
number: 234
agency: Concello de Cuntis
section: VI. Anuncios. b) Administración local.
title: >-
  ANUNCIO de licitación do servizo para a elaboración dun plan especial de
  infraestruturas e dotacións.
range: Anuncio
url: >-
  https://www.xunta.gal/dog/Publicados/2016/20161209/AnuncioL215-171116-0001_gl.html
---
<p>1. Entidade adxudicadora.</p>
    <p>a) Organismo: Concello de Cuntis.</p>
    <p>b) Dependencia que tramita o expediente: Secretaría.</p>
    <p>c) Obtención de documentación e información:</p>
    <p>1º. Dependencia: Secretaría.</p>
    <p>2º. Domicilio: praza da Constitución.</p>
    <p>3º. Localidade: Cuntis, CP 36636.</p>
    <p>4º. Teléfono: 986 54 80 05.</p>
    <p>5º. Correo electrónico:contratacion@concellodecuntis.es</p>
    <p>6º. Enderezo da internet do perfil do contratante da Xunta de Galicia:</p>
    <p>http://www.contratosdegalicia.gal/consultaOrganismo.jsp?lang=gl&amp;ID=800&amp;N=270&amp;OR=270</p>
    <p>2. Obxecto do contrato.</p>
    <p>a) Tipo: servizos.</p>
    <p>b) Descrición: servizo de elaboración dun plan especial de infraestruturas e dotacións.</p>
    <p>c) Lugar de execución: Concello de Cuntis.</p>
    <p>3. Tramitación e procedemento.</p>
    <p>a) Tramitación: ordinaria.</p>
    <p>b) Procedemento: aberto cun único criterio de adxudicación que será o prezo e que se valorará cunha puntuación máxima de 100 puntos.</p>
    <p>4. Valor estimado do contrato.</p>
    <p>O valor estimado do contrato é de 9.180,00 euros.</p>
    <p>Deberá indicarse o IVE en partida independente que ascende a 1.927,80 euros.</p>
    <p>Na dita oferta entenderanse incluídos todos os gastos que, de acordo co presente prego, son por conta do adxudicatario, así como todos os custos directos e indirectos a que este teña que facer fronte para presentar a súa oferta e cumprir con todas as obrigas contractuais.</p>
    <p>5. Duración do contrato.</p>
    <p>O prazo de execución será de catorce (14) meses efectivos de traballo que se distribuirán do seguinte xeito:</p>
    <p>• Borrador do plan e documento inicial estratéxico: dous (2) meses desde o asinamento do contrato.</p>
    <p>• Documentación para a aprobación inicial: catro (4) meses a partir da entrega por parte da Administración do informe ambiental estratéxico ou documento de alcance (no caso de someterse a avaliación ambiental estratéxica ordinaria).</p>
    <p>• Entrega do informe de contestación de alegacións: dous (2) meses desde a finalización de período de información pública e consultas, con entrega de certificación de alegacións e informes sectoriais por parte do Concello.</p>
    <p>• Documento para a aprobación provisional, proposta de estudo ambiental estratéxico (se é o caso) e documento resumo: dous (2) meses desde a entrega do informe das alegacións.</p>
    <p>• Documentación para a aprobación definitiva: tres (3) meses desde a entrega por parte do Concello do documento ambiental estratéxico (se é o caso) ou notificación municipal para a redacción da documentación completa para a aprobación definitiva.</p>
    <p>• Documento refundido, se é o caso: un (1) mes desde a aprobación definitiva.</p>
    <p>Estes prazos enténdense netos, non computables os períodos en que as administracións efectúan informes ou trámites non imputables ao contratista.</p>
    <p>6. Solvencia técnica e económica.</p>
    <p>A. Solvencia económica.</p>
    <p>Volume anual de negocios por importe igual ou superior ao exixido no convite a participar no procedemento e nos pregos do contrato, acreditado mediante a achega do resumo da declaración do IVE presentada en Facenda (modelo 390), correspondente ao último exercicio presentado.</p>
    <p>Trátase de que o licitador conte cos medios financeiros adecuados para o exercicio da súa actividade, moi especialmente no que se refire aos compromisos que para a execución do contrato poida contraer con terceiras persoas.</p>
    <p>B. Solvencia técnica.</p>
    <p>Deberase acreditar a solvencia técnica polos seguintes medios:</p>
    <p>Unha relación dos principais servizos ou traballos realizados nos últimos cinco anos que inclúa o importe, as datas e o destinatario, público ou privado, destes. Os servizos ou traballos efectuados acreditaranse mediante certificados expedidos ou visados polo órgano competente, cando o destinatario sexa unha entidade do sector público; cando o destinatario sexa un suxeito privado, mediante un certificado expedido por este ou, na falta deste certificado, mediante unha declaración do empresario. Se é o caso, estes certificados serán comunicados directamente ao órgano de contratación pola autoridade competente.</p>
    <p>Para entender cumprido o requisito de solvencia é suficiente coa presentación dun só destes certificados que acredite a realización dun servizo similar á do obxecto deste contrato.</p>
    <p>7. Garantías.</p>
    <p>a) Provisional: non se exixe.</p>
    <p>b) Definitiva: 5 % do prezo de adxudicación (excluído o IVE).</p>
    <p>8. Presentación de ofertas.</p>
    <p>a) Data límite de presentación: dentro do prazo de quince (15) días naturais, contados desde o seguinte ao da última publicación do presente anuncio de licitación no BOP ou no DOG.</p>
    <p>b) Documentación que hai que presentar: a sinalada na cláusula 11ª do prego de cláusulas administrativas particulares que rexen a contratación.</p>
    <p>c) Órgano a que vai dirixida a documentación: Alcaldía do Concello de Cuntis.</p>
    <p>d) Lugar de presentación: Rexistro Xeral do Concello de Cuntis ou en calquera dos lugares a que fai referencia o artigo 16.4 da Lei 39/2015.</p>
    <p>9. Apertura de ofertas.</p>
    <p>A data e a hora publicaranse no perfil do contratante.</p>
    <p>10. Gastos de publicidade.</p>
    <p>Serán por conta do adxudicatario os gastos de publicación dos anuncios nos boletíns oficiais.</p>
    <p>Cuntis, 10 de novembro de 2016</p>
    <footer><p>Manuel Campos Velay<br>Alcalde</p></footer>

