---
date: '1998-07-14'
id: EC7E
page: 7
number: 134
agency: CONCELLO DE SANXENXO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1998/19980714/AnuncioEC7E_gl.html'
---
<p>A Comisión de Goberno deste concello, en sesión celebrada o día 15 de maio de 1998, acordou prestar aprobación inicial ó estudio de detalle presentado pola mercantil Mame Pontevedra, S.L, que ten por obxecto a ordenación de volumes na parteposterior do edificio actualmente en construcción no paseo de Silgar 25, da vila de Sanxenxo, destinado a vivendas, para ocultar un medianil existente, segundo o proxecto redactado polo arquitecto Eugenio Jiménez Passolas.</p>
<p>Exponse o expediente a información pública durante o prazo dun mes, contado a partir do día seguinte ó da inserción deste anuncio no Diario Oficial de Galicia, co obxecto de que as persoas ou entidades que se consideren prexudicadas ou afectadas poidan formula-las alegacións que consideren procedentes.</p>
<p>De conformidade co disposto no artigo 34.2º da Lei 1/1997, do 24 de marzo, do solo de Galicia e 120 do Regulamento de planeamento urbanístico, suspéndese o outorgamento de licencias para a área do territorio obxecto do estudio.</p>
<p>Este anuncio suple as circunstancias que poidan concorrer no disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Sanxenxo, 12 de xuño de 1998.</p>
<p>José Luis Rodríguez Lorenzo</p>
<p>Alcalde</p>
<p>5972</p>

