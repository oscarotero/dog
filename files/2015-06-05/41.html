---
date: '2015-06-05'
id: L178-180515-0004
page: 22031
number: 105
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de aprobación definitiva do Plan parcial do solo urbanizable
  delimitado número 16 (SUD-16) Agra dos Campos-Aríns.
range: Anuncio
url: >-
  https://www.xunta.gal/dog/Publicados/2015/20150605/AnuncioL178-180515-0004_gl.html
---
<p>O Pleno da Corporación, na sesión ordinaria que tivo lugar o día 27 de marzo de 2015, adoptou, entre outros, o seguinte acordo:</p>
    <p>Aprobar definitivamente o Plan parcial do SUD-16 (Agra dos Campos-Aríns), segundo o documento reformado presentado con data do 16 de marzo de 2015 por Fomento de Iniciativas Inmobiliarias, S.L. e outros propietarios, ao al se engade o informe de sustentabilidade ambiental (ISA) que foi presentado o 14 de xullo de 2014.</p>
    <p>Como documentación complementaria unirase un anexo que recolla todos os condicionantes que derivan dos informes sectoriais emitidos para a redacción do futuro proxecto de urbanización, así como un plano que reflicta as zonas de protección resultantes da normativa sectorial aplicable. </p>
    <p>Para os efectos do disposto polo artigo 14 da Lei 9/2006, o promotor deberá presentar, logo da aprobación definitiva do plan parcial, a seguinte documentación:</p>
    <p>1. Unha declaración que resuma os seguintes aspectos:</p>
    <p>– De que modo foron integrados no plan parcial os aspectos ambientais.</p>
    <p>– Como se tomaron en consideración o ISA, os resultados das consultas, a memoria ambiental, así como, cando proceda, as discrepancias xurdidas no proceso.</p>
    <p>– As razóns da elección do plan parcial aprobado en relación coas alternativas consideradas.</p>
    <p>– As medidas adoptadas para o seguimento dos efectos no ambiente.</p>
    <p>2. Un resumo non técnico sobre a documentación contida nos puntos 1 e 2.</p>
    <p>Este acordo notificaráselles persoalmente a todos os interesados e publicarase no <em>Diario Oficial de Galicia</em>. Así mesmo, publicarase, xunto co texto íntegro da normativa urbanística aprobada, no <em>Boletín Oficial</em> da provincia.</p>
    <p>O acto de aprobación definitiva do citado plan parcial foi comunicado á Consellería de Medio Ambiente, Territorio e Infraestruturas con data do 21 de abril de 2015, en cumprimento do disposto polo artigo 92.3 da Lei 9/2002, do 30 de decembro, de ordenación urbanística e protección do medio rural de Galicia (LOUG).</p>
    <p>O anuncio de aprobación definitiva, xunto coa normativa, publicouse no <em>Boletín Oficial </em>da provincia da Coruña número 85, do 8 de maio de 2015.</p>
    <p>Contra o acordo de aprobación definitiva poderase interpoñer directamente recurso contencioso-administrativo, ante o Tribunal Superior de Xustiza de Galicia, no prazo de dous meses contados a partir do día seguinte ao da publicación deste anuncio.</p>
    <p>Santiago de Compostela, 8 de maio de 2015</p>
    <footer><p>P.D. (Decretos 4867/2014 e 4903/2014, do 9 e do 11 de xullo, respectivamente)<br>Teresa Gutiérrez López<br>Concelleira delegada da Área de Desenvolvemento Urbano e Sostible</p></footer>

