---
date: '2015-06-05'
id: G2229-150515-0001
page: 21973
number: 105
agency: Xulgado de Primeira Instancia e Instrución número 1 de Corcubión
section: V. Administración de xustiza.
title: EDICTO de notificación de sentenza (346/2011).
range: Edicto
url: >-
  https://www.xunta.gal/dog/Publicados/2015/20150605/AnuncioG2229-150515-0001_gl.html
---
<p>No procedemento de referencia foi ditada a sentenza, cuxos encabezamento e parte dispositiva son do teor literal seguinte:</p>
    <p>«Sentenza 92/2013.</p>
    <p>Corcubión, 8 de outubro de 2013.</p>
    <p>Vistos por min, Iván Barallobre Sánchez, xuíz do Xulgado de Primeira Instancia e Instrución número 1 de Corcubión e o seu partido xudicial, os presentes autos do xuízo ordinario seguidos co número 346/2011 sobre división de cousa común por instancia de Esmeralda Úbeda Haz, representada pola procuradora Sra. Borrero Castro e defendida pola letrada Sra. Lamela Pérez, contra Manuel Víctor Domínguez Calvo, en situación procesual de rebeldía; foi pronunciada a presente sentenza en nome de S.M. El-Rei.</p>
    <p>Resolvo:</p>
    <p>Que, desestimando a demanda interposta por Esmeralda Úbeda Haz, representada pola procuradora Sra. Borrero Castro e defendida pola letrada Sra. Lamela Pérez, contra Manuel Víctor Domínguez Calvo, en situación procesual de rebeldía,</p>
    <p>Debo absolver e absolvo Manuel Víctor Domínguez Calvo das pretensións exercidas contra el, con expresa imposición das custas procesuais á parte demandante.</p>
    <p>Notifíquese esta sentenza ás partes e advírtaselles de que non é firme, senón que contra ela cabe interpor recurso de apelación ante este xulgado no prazo de vinte días contados desde o seguinte á súa notificación para a súa resolución pola Audiencia Provincial da Coruña. A interposición de recurso contra a anterior resolución exixe a constitución do depósito de 50 euros mediante ingreso en efectivo, en calquera sucursal do Banesto, na conta de depósitos e consignacións deste órgano xudicial.</p>
    <p>Fáganse as anotacións correspondentes no libro de asuntos e lévese a presente ao libro de sentenzas e autos deste xulgado e testemuño desta aos autos principais.</p>
    <p>Así o pronuncio, mando e asino por esta miña sentenza, xulgando definitivamente en primeira instancia.</p>
    <p>Iván Barallobre Sánchez, xuíz do Xulgado de Primeira Instancia e Instrución número 1 de Corcubión e o seu partido xudicial». (Asinada).</p>
    <p>E como consecuencia do ignorado paradoiro do demandado Manuel Víctor Domínguez Calvo, expídese este edicto para que sirva de cédula de notificación.</p>
    <p>Corcubión, 9 de outubro de 2013</p>
    <footer><p>O/a secretario/a xudicial</p></footer>

