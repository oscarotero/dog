---
date: '2002-11-05'
id: 161F6
page: 15
number: 213
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Corrección de erros.-Orde do 10 de outubro de 2002 pola que se convoca
  concurso de traslados específico, entre funcionarios docentes do corpo de
  profesores de ensino secundario e profesores técnicos de formación profesional
  para cubrir prazas da especialidade de economía.
range: Corrección
url: 'https://www.xunta.gal/dog/Publicados/2002/20021105/Anuncio161F6_gl.html'
---
<p>Advertidos erros na devandita orde publicada no DOG do 28 de outubro do 2002, é necesario face-la seguinte rectificación:</p>
<p>-Na páxina 15.255, base terceira, onde di:</p>
<p>«De conformidade coa disposición transitoria quinta e o anexo V do Real decreto 1635/1995, do 6 de outubro, poderán solicitar estas prazas, por unha soa vez, e con ocasión de vacantes, os profesores de ensino secundario que aínda non sendo titulares da especialidade reúnan as seguintes condicións:</p>
<p>1. Ter destino no ámbito de xestión da Consellería de Educación e Ordenación Universitaria, sempre que, de conformidade co establecido no parágrafo segundo do número 6 da disposición adicional décimo quinta da Lei 30/1984, do 2 de agosto, transcorresen ó remate do presente curso académico, alomenos dous anos desde a toma de posesión do último destino definitivo.</p>
<p>2. Estar en posesión dalgunha das seguintes titulacións:..».</p>
<p>Debe dicir:</p>
<p>«De conformidade coa disposición transitoria quinta e co anexo V do Real decreto 1635/1995, do 6 de outubro, poderán solicitar estas prazas, por unha soa vez, e con ocasión de vacantes, os profesores de ensino secundario que aínda non sendo titulares da especialidade reúnan as seguintes condicións:</p>
<p>1.A. Funcionarios dependentes da Consellería de Educación e Ordenación Universitaria.</p>
<p>1.1. Poderán participar con carácter voluntario neste concurso de traslados:</p>
<p>a) Os funcionarios que estean en situación de servicio activo con destino definitivo en centros dependentes da Consellería de Educación e Ordenación Universitaria, sempre que, de conformidade co establecido no parágrafo segundo do número 6 da disposición adicional décimo quinta da Lei 30/1984, do 2 de agosto, transcorresen ó remate do presente curso académico, alomenos dous anos desde a toma de posesión do último destino definitivo.</p>
<p>b) Os funcionarios que se atopen en situación de servicios especiais declarada desde centros actualmente dependentes da Consellería de Eduación e Ordenación Universitaria, sempre que trascorresen ó remate do presente curso académico, alomenos dous anos desde a toma de posesión do último destino definitivo.</p>
<p>c) Os funcionarios que estean en situación de excedencia voluntaria declarada desde centros actualmente dependentes da Consellería de Educación e Ordenación Universitaria.</p>
<p>Se se tratase dos supostos de excedencia voluntaria por interese particular ou por agrupación familiar recollidos nos puntos 2º e 3º do artigo 55 da Lei 4/1988, do 26 de maio, da función pública galega, só poderán participar se ó finaliza-lo curso escolar en que se realicen as convocatorias transcorresen dous anos desde que pasaron a esta situación.</p>
<p>d) Os funcionarios que se atopen en situación de suspensión declarada desde centros actualmente dependentes da Consellería de Educación e Ordenación Universitaria, sempre que ó finaliza-lo curso escolar en que se realicen as convocatorias transcorrese o tempo de duración da sanción disciplinaria de suspensión.</p>
<p>1.2. Para os efectos previstos no punto 1 entenderase como data de finalización do curso académico a do 30 de setembro de 2003.</p>
<p>1.B. Os profesores con destino provisional durante o curso 2002/2003 que estean prestando servicios en centros dependentes da Consellería de Educación e Ordenación Universitaria.</p>
<p>2. Estar en posesión dalgunha das seguintes titulacións:...».</p>

