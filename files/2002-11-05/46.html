---
date: '2002-11-05'
id: '16286'
page: 15
number: 213
agency: CONCELLO DE CERVO
section: VI. ANUNCIOS
title: >-
  Anuncio de aprobación definitiva do modificado segundo do Plan parcial do
  parque empresarial de Cuíña, no concello de Cervo.
range: Anuncio
url: 'https://www.xunta.gal/dog/Publicados/2002/20021105/Anuncio16286_gl.html'
---
<p>O Concello Pleno, na sesión ordinaria do sete de setembro de dous mil dous, acordou aprobar definitivamente, por maioría absoluta do número legal de membros da Corporación, o modificado segundo do Plan parcial do parque empresarial de Cuíña, no concello de Cervo.</p>
<p>O que fago público para a súa executividade, cumprindo así co disposto no artigo 48.2º da Lei 1/1997, do 24 de marzo, do solo de Galicia, sinalando que contra o presente acordo, que é definitivo en vía administrativa, de conformidade co disposto no artigo 6 da Lei 7/1995, do 29 de xuño, de delegación e distribución de competencias en materia de urbanismo, se poderá interpor potestativamente recurso de reposición perante o mesmo órgano que o dictou, no prazo dun mes contado desde o día seguinte ó da publicación do presente acordo, de conformidade co disposto no artigo 116.1º da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben impugnalo directamente ante a orde xurisdiccional contencioso-administrativa.</p>
<p>Se se opta pola interposición do recurso potestativo de reposición, deberá resolvelo e notificalo ó concello no prazo dun mes, segundo establece o artigo 117.2º da Lei 30/1992, do 26 de novembro. Transcorrido un mes desde a interposición do recurso de reposición sen que teña recaído resolución en prazo, entenderase desestimado e poderase interpor recurso contencioso-administrativo.</p>
<p>Contra a resolución expresa do recurso de reposición ou ben directamente contra o presente acordo, poderase interpor recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia, de conformidade co disposto nos artigos 10.1º a) e 46.1º da Lei 29/1998, do 13 de xullo, no prazo de dous meses contados desde o día seguinte ó da notificación da resolución ou da publicación do presente acordo. Se a resolución non fose expresa, o prazo de interposición do recurso contencioso-administrativo será de seis meses e contarase a partir do día seguinte a aquel en que deba entenderse presuntamente desestimado o recurso potestativo de reposición interposto, segundo establecen os artigos 46.1º e 4º da Lei 29/1998, do 13 de xullo.</p>
<p>Advirto que tamén se poderá interpor calquera outro recurso que os interesados consideren pertinente na defensa dos seus intereses.</p>
<p>Cervo, 1 de outubro de 2002.</p>
<p>José Insua Pernas</p>
<p>Alcalde</p>

