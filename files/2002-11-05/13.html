---
date: '2002-11-05'
id: 161FA
page: 15
number: 213
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Resolución do 24 de outubro de 2002, da Dirección Xeral de Persoal, pola que
  se anuncia a publicación das puntuacións provisionais da fase de concurso dos
  procedementos selectivos de acceso ó corpo de profesores de ensino secundario,
  quenda especial, na especialidade de psicoloxía e pedagoxía.
range: Resolución
url: 'https://www.xunta.gal/dog/Publicados/2002/20021105/Anuncio161FA_gl.html'
---
<p>De conformidade coa base común 7.1 da Orde do 16 de xullo de 2002 pola que se convocaban procedementos selectivos de acceso ó corpo de profesores de ensino secundario quenda especial, na especialidade de psicoloxía e pedagoxía, establece que a valoración dos méritos presentados polos aspirantes será efectuada, en nome dos tribunais, por unha comisión integrada por funcionarios da Consellería de Educación e Ordenación Universitaria.</p>
<p>En consecuencia, esta dirección xeral</p>
<p>DISPÓN:</p>
<p>Primeiro.-Facer pública na Consellería de Educación e Ordenación Universitaria e nas delegacións provinciais, a partir do día seguinte da publicación desta resolución no Diario Oficial de Galicia, as puntuacións provisionais dos baremos establecidos na Orde do 16 de xullo de 2002.</p>
<p>Segundo.-Contra estas puntuacións poderá interpoñerse recurso de alzada, no prazo dun mes, contado desde o día seguinte ó da súa publicación, ante o</p>
<p>conselleiro de Educación e Ordenación Universitaria.</p>
<p>Santiago de Compostela, 24 de outubro de 2002.</p>
<p>Severino Somoza Gómez</p>
<p>Director xeral de Persoal</p>

