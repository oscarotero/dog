---
date: '2012-09-26'
id: G2410-060912-0001
page: 37372
number: 184
agency: Xulgado do Social número 1 de Santiago de Compostela
section: V. Administración de xustiza.
title: EDICTO (711/2011).
range: Edicto
url: >-
  https://www.xunta.gal/dog/Publicados/2012/20120926/AnuncioG2410-060912-0001_gl.html
---
<p>Elena María Varela Luaces, secretaria xudicial do Xulgado do Social número 1 de Santiago de Compostela, fago saber que no procedemento de despedimento/cesamentos en xeral 711/2011 deste xulgado do social, seguido por instancia de María Araujo Gómez contra a empresa Katedra Profesional, S.L., sobre despedimento, ditouse a seguinte sentenza do 5.6.2012, cuxo ditame é do teor literal seguinte:</p>
    <p>«Que estimo a demanda interposta por María Araujo Gómez fronte á mercantil Katedra Profesional, S.L. e, en consecuencia, declaro improcedente o despedimento da demandante e condeno a parte demandada a que opte, no prazo de cinco días desde a notificación da sentenza, ou ben por readmitir a traballadora nas mesmas condicións que rexían antes de producirse o despedimento, ou ben pola extinción da relación contractual con aboamento dunha indemnización de 1.555,45 euros, en ambos os dous casos con aboamento dos salarios de tramitación desde a data do despedimento ata a sentenza por importe de 5.676,45 euros, así como os que se devindiquen ata a notificación de sentenza, a razón de 24,79 euros por día.</p>
    <p>Notifíquese esta resolución ás partes, facéndolles saber que contra ela cabe recurso de suplicación ante a Sala do Social do Tribunal Superior de Xustiza de Galicia, que se deberá interpoñer ante este xulgado no prazo de cinco días hábiles contados a partir do seguinte o da presente notificación segundo prevé o artigo 189 da Lei de procedemento laboral.</p>
    <p>Así o acordo, mando e asino, Mª del Carmen Barcala Barreiro, maxistrada xuíza substituta do Xulgado do Social número 1 de Santiago de Compostela».</p>
    <p>E para que sirva de notificación en legal forma á mercantil Katedra Profesional, S.L., en paradoiro descoñecido, expido a presente para a súa inserción no <em>Diario Oficial de Galicia</em>.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 6 de setembro de 2012</p>
    <footer><p>A secretaria xudicial</p></footer>

