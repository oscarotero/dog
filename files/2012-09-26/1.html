---
date: '2012-09-26'
id: G0164-200912-0001
page: 37310
number: 184
agency: 'Consellería de Cultura, Educación e Ordenación Universitaria'
section: II. Autoridades e persoal. b) Nomeamentos.
title: >-
  DECRETO 191/2012, do 6 de setembro, polo que se dispón a substitución de dous
  membros do Consello Escolar de Galicia.
range: Decreto
url: >-
  https://www.xunta.gal/dog/Publicados/2012/20120926/AnuncioG0164-200912-0001_gl.html
---
<p>De conformidade co disposto nos artigos 4, 5 e 6 da Lei 3/1986, do 18 de decembro, de consellos escolares de Galicia, no artigo 10 do Decreto 44/1988, do 11 de febreiro, polo que se desenvolve a dita lei, e no artigo 16.1, letra c), do Decreto 87/1992, do 26 de marzo, polo que se aproba o regulamento de réxime interno do Consello Escolar de Galicia; atendendo á designación formalizada pola Confederación Galega de Asociación de Pais de Alumnos (Congapa), por proposta do conselleiro de Cultura, Educación e Ordenación Universitaria, e logo de deliberación do Consello da Xunta de Galicia na súa reunión do seis de setembro de dous mil doce,</p>
    <p class="dog-centrado-sin-cursiva-c-a">DISPOÑO:</p>
    <p>Artigo 1</p>
    <p>Que cesen como membros do Consello Escolar de Galicia:</p>
    <p>a) En representación da Administración educativa, José Luis Mira Lema.</p>
    <p>b) En representación dos pais de alumnos do ensino privado, María Inés Gómez Otero (Confederación Galega de Asociacións de Pais de Alumnos, Congapa).</p>
    <p>Artigo 2</p>
    <p>Noméanse membros do Consello Escolar de Galicia, nas condicións determinadas na Lei 3/1986, do 18 de decembro, de consellos escolares de Galicia:</p>
    <p>a) En representación da Administración educativa, María del Carmen Cimadevila Cea.</p>
    <p>b) En representación dos pais de alumnos do ensino privado, Jorge Javier Villarino Rey (Confederación Galega de Asociacións de Pais de Alumnos, Congapa).</p>
    <p>Artigo 3</p>
    <p>O mandato dos novos membros será ata que se proceda á legal renovación por metades que establece o artigo 6 da Lei 3/1986, do 18 de decembro, de consellos escolares de Galicia.</p>
    <p>Disposición derradeira. </p>
    <p>Este decreto entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, seis de setembro de dous mil doce</p>
    <footer><p>Alberto Núñez Feijóo<br>Presidente</p></footer>
    <p class="dog-firma-izq">Jesús Vázquez Abad<br>Conselleiro de Cultura, Educación e Ordenación Universitaria</p>

