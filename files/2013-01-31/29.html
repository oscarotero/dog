---
date: '2013-01-31'
id: CA04-110113-0006
page: 2775
number: 22
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 7 de xaneiro de 2013, da Xefatura Territorial da Coruña, pola
  que se autoriza administrativamente e se aproba o proxecto de execución dunha
  instalación eléctrica no concello de Abegondo (expediente IN407A 133/2009).
range: Resolución
url: >-
  https://www.xunta.gal/dog/Publicados/2013/20130131/AnuncioCA04-110113-0006_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: avda. de Arteixo, 171, 15007 A Coruña.</p>
    <p>Denominación: anexo I e anexo II de alimentación M.T. O Monte, s/n, Mabegondo.</p>
    <p>Situación: concello de Abegondo.</p>
    <p>Características técnicas: </p>
    <p>Substitución do centro de transformación (CT) en caseta de obra civil existente Mabegondo (expediente 5.887) por un centro de transformación prefabricado de tipo 2L+1P, de potencia de 250 kVA, e relación de transformación de 15/0,4-0,23 kV.</p>
    <p>Centro de seccionamento prefabricado uniblock Invest. Agraria, con seis celas de liña, con localización no Souto Grande, Mabegondo, no concello de Abegondo.</p>
    <p>Cumpridos os trámites ordenados na Lei 54/1997, do 27 de novembro (BOE nº 285), do sector eléctrico, e no título VII, capítulo II do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da devandita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e o ambiente.</p>
    <p>A instalación executarase nun prazo non superior a un ano, contado a partir da data desta resolución.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>A Coruña, 7 de xaneiro de 2013</p>
    <footer><p>P.A. (Artigo 39.3 do Decreto 324/2009; DOG nº 117, do 17 de xuño)<br>Isidoro Martínez Arca<br>Xefe do Servizo de Administración Industrial</p></footer>

