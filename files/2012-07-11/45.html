---
date: '2012-07-11'
id: L154-060712-0009
page: 27843
number: 132
agency: Concello de Narón
section: VI. Anuncios. b) Administración local.
title: >-
  ANUNCIO de exposición pública para a modificación do SRAU do contorno do
  polígono industrial Río do Pozo.
range: Anuncio
url: >-
  https://www.xunta.gal/dog/Publicados/2012/20120711/AnuncioL154-060712-0009_gl.html
---
<p>A Xunta de Goberno local en sesión do 5 de xullo de 2012 aprobou inicialmente o Plan de sectorización do ámbito I establecido na modificación puntual do PXOM de Narón para a modificación do SRAU do contorno do polígono industrial do Río do Pozo, redactado polo arquitecto Alfredo Garrote Pazos e outros, e promovido polo Concello de Narón.</p>
    <p>En cumprimento do establecido no art. 86.1.a) da Lei 9/2002, do 30 de decembro, de ordenación urbanística e protección do medio rural de Galicia (en diante LOUGA) sométese o dito plan a exposición pública durante o prazo dun mes, contado a partir do día seguinte ao da súa última inserción no <em>Diario Oficial de Galicia</em> e nos xornais <em>La Voz de Galicia</em> e <em>Diario de Ferrol</em>.</p>
    <p>Durante o indicado prazo, o Plan de sectorización poderá ser examinado por calquera interesado nas dependencias de Urbanismo deste concello (6º andar) en horario de atención ao público das 8.30 ás 13.00 horas, e formular as alegacións que consideren pertinentes.</p>
    <p>De conformidade co disposto no artigo 77.2 da LOUGA a aprobación inicial supón a suspensión do procedemento de outorgamento de licenzas naqueles ámbitos cuxas novas determinacións supoñan a modificación da ordenación urbanística vixente.</p>
    <p>Narón, 5 de xullo de 2012</p>
    <footer><p>José M. Blanco Suárez<br>Alcalde</p></footer>

