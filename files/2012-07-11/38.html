---
date: '2012-07-11'
id: O92-020712-0004
page: 27831
number: 132
agency: Instituto Galego de Promoción Económica
section: VI. Anuncios. a) Administración autonómica.
title: >-
  RESOLUCIÓN do 25 de xuño de 2012 pola que se comunica á empresa Acería As
  Pontes, S.L. o o incumprimento total das condicións do expediente 99/0138/CO,
  relativo a axudas aos proxectos empresariais de investimento que contribúan á
  creación e mantemento de emprego estable.
range: Resolución
url: >-
  https://www.xunta.gal/dog/Publicados/2012/20120711/AnuncioO92-020712-0004_gl.html
---
<p>Intentada a notificación persoal e devolta polo servizo de Correos ao resultar imposible a súa práctica, de conformidade co establecido no artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común (LRX-PAC), pola presente resolución ponse en coñecemento da empresa Acería As Pontes, S.L., titular do expediente 99/0138/CO, relativo a axudas aos proxectos empresariais de investimento que contribúan á creación e mantemento de emprego estable (Orde do 7 de xullo de 1997, DOG nº 139, do 21 de xullo) que o 18 de abril de 2012 o director xeral do Igape acordou declarar incumpridas totalmente as condicións impostas na resolución de concesión da axuda e proceder á revogación da axuda concedida.</p>
    <p>Os actos obxecto do presente anuncio non se publican na súa integridade en virtude da cautela prevista no artigo 61 da LRX-PAC. A resolución de arquivo esgota a vía administrativa, e contra ela poderá interpoñer recurso de alzada ante o conselleiro de Economía e Industria, no prazo máximo dun mes desde o día seguinte ao da publicación desta resolución no <em>Diario Oficial de Galicia</em>. O expediente ponse de manifesto á entidade neste centro directivo sito en Santiago de Compostela, Complexo Administrativo San Lázaro, s/n.</p>
    <p>Santiago de Compostela, 25 de xuño de 2012</p>
    <footer><p>Javier Aguilera Navarro<br>Director xeral do Instituto Galego de Promoción Económica</p></footer>

