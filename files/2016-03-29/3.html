---
date: '2016-03-29'
id: G0164-170316-0003
page: 11140
number: 59
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  EXTRACTO da Orde do 11 de marzo de 2016 pola que se establecen as bases
  reguladoras para a concesión, en réxime de concorrencia competitiva, de
  subvencións a concellos de Galicia e ás súas entidades públicas con
  personalidade xurídica propia e agrupacións de concellos, para o equipamento e
  mellora das instalacións e locais utilizados para a realización de actividades
  culturais, e se procede á súa convocatoria para o ano 2016.
range: Orde
url: >-
  https://www.xunta.gal/dog/Publicados/2016/20160329/AnuncioG0164-170316-0003_gl.html
---
<p>BDNS (Identif.): 302654.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index):</p>
    <p>Primeiro. Beneficiarios</p>
    <p>Concellos de Galicia e as súas entidades públicas, así como as agrupacións de concellos, titulares de locais culturais, cunha programación estable ao longo do ano.</p>
    <p>Segundo. Finalidade</p>
    <p>A concesión de axudas, en réxime de concorrencia competitiva, das subvencións destinadas á mellora e equipamento dos locais das corporacións locais e as súas entidades públicas con personalidade xurídica propia para o ano 2016, no que atinxe á mellora do equipamento e das dotacións técnicas dos locais destinados a actividades culturais.</p>
    <p>Para os efectos desta convocatoria, enténdense por locais de corporacións locais e as súas entidades públicas con personalidade xurídica propia aqueles que son propiedade das citadas entidades, sitos en Galicia e que contribúan ao fomento da cultura en Galicia.</p>
    <p>Terceiro. Bases reguladoras</p>
    <p>Orde do 11 de marzo de 2016 pola que se establecen as bases reguladoras para a concesión, en réxime de concorrencia competitiva, de subvencións a concellos de Galicia e ás súas entidades públicas con personalidade xurídica propia e agrupacións de concellos, para o equipamento e mellora das instalacións e locais utilizados para a realización de actividades culturais, e se procede á súa convocatoria para o ano 2016.</p>
    <p>Cuarto. Importe</p>
    <p>Para a concesión das subvencións convocadas destinarase un crédito de total 500.000 euros con cargo á aplicación orzamentaria 10.20.432B.760.0</p>
    <p>A axuda máxima por beneficiario que concederá a consellería será de 30.000 euros que, en ningún caso, poderá superar o 75 % do orzamento total do proxecto subvencionable. Este importe de 30.000 euros ascenderá a 35.000 euros cando se trate de solicitudes conxuntas, é dicir, solicitudes presentadas conxuntamente por máis dunha entidade local baixo calquera fórmula (agrupación, asociación, mancomunidade, fusión ou calquera outra similar). O importe máximo destas axudas non poderá, en ningún caso, superar o custo das actividades que desenvolvan as entidades beneficiarias.</p>
    <p>Quinto. Prazo de presentación de solicitudes</p>
    <p>Un mes desde o día seguinte ao da publicación deste extracto no Diario Oficial de Galicia.</p>
    <p>Santiago de Compostela, 11 de marzo de 2016</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

