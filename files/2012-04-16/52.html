---
date: '2012-04-16'
id: L141-230312-13908
page: 13559
number: 72
agency: Concello da Laracha
section: VI. Anuncios. b) Administración local.
title: >-
  ANUNCIO de aprobación definitiva do estudo de detalle para ordenar a ocupación
  e reaxustar as aliñacións de oito parcelas e agrupar tres delas, situadas en
  solo urbano, no Plan parcial Buenos Aires, área de repartición AR-S3.
range: Anuncio
url: >-
  https://www.xunta.gal/dog/Publicados/2012/20120416/AnuncioL141-230312-13908_gl.html
---
<p>1. O Pleno do Concello da Laracha, en sesión ordinaria do día 25 de xaneiro de 2012, adoptou o seguinte acordo:</p>
    <p>Primeiro. Aprobar definitivamente o estudo de detalle para ordenar a ocupación e reaxustar as aliñacións de oito parcelas e agrupar tres delas, situadas en solo urbano, no Plan parcial Buenos Aires, área de repartición AR-S3, tramitado por Melchor Barreiro e Hijos, S.L., segundo proxecto redactado polo arquitecto David Barreiro Loureiro, colexiado número 3419.</p>
    <p>Segundo. Publicar o acordo no <em>Diario Oficial de Galicia</em> e o articulado das normas do estudo de detalle, así como o acordo correspondente no <em>Boletín Oficial </em>da provincia; non entrará en vigor ata que se publique completamente o seu texto e transcorra o prazo previsto no artigo 65.2 da Lei 7/1985, do 2 abril, de bases do réxime Local. </p>
    <p>Terceiro. Ordenarlle ao secretario da Corporación que dilixencie os planos e documentos aprobados definitivamente.</p>
    <p>Cuarto. Comunicar a aprobación definitiva á Consellería de Medio Ambiente, Territorio e Infraestruturas, á vez que se lle dará traslado dunha copia autenticada de dous exemplares do instrumento aprobado definitivamente con todos os planos e documentos que integran o estudo de detalle.</p>
    <p>Recursos. Este acordo será impugnable mediante:</p>
    <p>Recurso potestativo de reposición ante o mesmo órgano que o ditou, no prazo dun mes a partir do día seguinte ao desta publicación, ou directamente ante a orde xurisdicional contencioso-administrativa, no prazo de dous meses.</p>
    <p>Pode exercitarse, de ser o caso, calquera outro que se considere procedente.</p>
    <p>2. De acordo co sinalado no artigo 92.2 da Lei 9/2002, do 30 de decembro, de ordenación urbanística e protección do medio rural de Galicia, publicouse no BOP número 29, do día 10 de febreiro de 2012, o texto dos documentos que o integran e plano de planta proposto.</p>
    <p>3. En cumprimento do disposto polo artigo 92.3 da Lei 9/2002, do 30 de decembro, de ordenación urbanística e protección do medio rural de Galicia, o acto de aprobación definitiva do citado estudo de detalle foi comunicado á Consellería de Medio Ambiente, Territorio e Infraestruturas o día 16 de febreiro de 2012.</p>
    <p>A Laracha, 20 de febreiro de 2012.</p>
    <footer><p>José Manuel López Varela<br>Alcalde</p></footer>

