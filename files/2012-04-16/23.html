---
date: '2012-04-16'
id: G0170-220312-13809
page: 13518
number: 72
agency: Xulgado do Social número 2 de Reforzo da Coruña
section: V. Administración de xustiza.
title: EDICTO (635/2009).
range: Edicto
url: >-
  https://www.xunta.gal/dog/Publicados/2012/20120416/AnuncioG0170-220312-13809_gl.html
---
<p>María Mercedes Santos García, secretaria xudicial do reforzo do Xulgado do Social número 2 da Coruña, fago saber que no procedemento de demanda 635/2009, seguido neste xulgado, ditouse sentenza cuxo encabezamento e resolución son do teor literal seguinte:</p>
    <p>«Na Coruña, o vinte e sete de febreiro de dous mil doce. Vistos por Montserrat Matos Salgado, maxistrada xuíza substituta do Xulgado do Social número 2 (reforzo) da Coruña e o seu partido, estes autos de xuízo número 635/2009 seguidos por instancia de Alberto Lleras Rosero Revelo, que comparece por si mesmo, contra V62 Interiorismo, S.L., en rebeldía procesual, o administrador concursal de V62 Interiorismo, que non comparece, e o Fogasa, que non comparece; a <em>litis</em> versa sobre reclamación de salarios.</p>
    <p>Decido que, estimando integramente a demanda formulada por Alberto Lleras Rosero Revelo, que comparece por si mesmo, contra V62 Interiorismo, S.L., en rebeldía procesual, o administrador concursal de V62 Interiorismo, que non comparece, e o Fogasa, que non comparece, debo condenar e condeno a demandada a aboar ao demandante a suma de 2.138,32 euros, no sentido exposto no fundamento primeiro, incrementada cos xuros moratorios pertinentes. Así mesmo, debo absolver o Fogasa, sen prexuízo da súa responsabilidade subsidiaria respecto a tales cantidades nos termos establecidos no artigo 33 do ET. Notifíqueselles esta sentenza ás partes, facéndolles saber que en virtude do disposto no artigo 191.2.g) da Lei 36/2011, do 11 de outubro, reguladora da xurisdición social, non cabe recurso contra ela».</p>
    <p>E para que sirva de notificación en legal forma á empresa V62 Interiorismo, S.L., en ignorado paradoiro, expido esta para a súa inserción no <em>Diario Oficial de Galicia</em>.</p>
    <p>A Coruña, 14 de marzo de 2012.</p>
    <footer><p>A secretaria xudicial</p></footer>

