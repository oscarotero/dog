---
date: '2003-06-05'
id: 12AFE
page: 7
number: 108
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 28 de abril de 2003, da Delegación Provincial de Lugo, de
  notificación de requirimento á promotora inmobiliaria Luseryma, S.L., no
  expediente de dilixencias previas 40/2002.
range: Cédula
url: 'https://www.xunta.gal/dog/Publicados/2003/20030605/Anuncio12AFE_gl.html'
---
<p>A Delegación Provincial de Lugo tramitou expediente de dilixencias previas 40/2002, seguidas en virtude de denuncia formulada por Lidia Sendón Esperante como propietaria da vivenda 4º E da rúa Estrada da Granxa, 120 de Lugo, contra a promotora inmobiliaria Luseryma, S.L., finalizando este trámite con requirimento á promotora inmobiliaria para que emende as deficiencias observadas na referida vivenda.</p>
<p>As obras de reparación que hai que realizar son as necesarias para emenda-las deficiencias observadas consistentes en:</p>
<p>-Filtración de auga a través da cuberta do teito do baño.</p>
<p>-Condensación en dormitorios baixo cuberta, nos encontros de forxado de cuberta e cerramentos.</p>
<p>-Fisuras en paredes dos dormitorios de baixo cuberta e teito de baño.</p>
<p>-Solado porcelánico de corredor con esmalte raiado nas entradas ás dependencias con tarima de madeira.</p>
<p>-Ventá de baixo cuberta con cristal raiado e carpintería reformada por golpe exterior.</p>
<p>Para tal fin concédeselle á empresa un prazo de 10 días para a remisión de proxecto e orzamento a esta delegación provincial e un prazo de 30 días para a súa execución.</p>
<p>A non realización das obras nos prazos sinalados determinará a iniciación do oportuno expediente sancionador.</p>
<p>Lugo, 28 de abril de 2003.</p>
<p>Antonio Boné Pina</p>
<p>Delegado provincial de Lugo</p>

