---
date: '2002-12-03'
id: 1A94A
page: 16
number: 233
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 27 de novembro de 2002 sobre autorización de apertura dun novo
  establecemento da axencia de viaxes Viajes Atlántico, S.A., sita na rúa Campo
  Castillo 9, Galerías Praza Maior, Lugo.
range: Resolución
url: 'https://www.xunta.gal/dog/Publicados/2002/20021203/Anuncio1A94A_gl.html'
---
<p>Examinado o expediente instruído para instancia de Benigno Miranda García, na súa calidade de representante legal da entidade mercantil Viajes Atlántico, S.A., titular da axencia de viaxes Viajes Atlántico, S.A., do grupo retallista, con XG-27 e casa central na praza Fuenterrabía, 3, de Santiago de Compostela (A Coruña), en solicitude da autorización de apertura dun novo establecemento na rúa Campo Castillo 9, Galerías Praza Maior, Lugo.</p>
<p>Resultando que, coa referida solicitude achegouse toda a documentación que se indica no Decreto 42/2001, do 1 de febreiro, de refundición en materia de axencias de viaxes, guías de turismo e turismo activo.</p>
<p>Considerando que na empresa solicitante e no novo establecemento da axencia de viaxes concorren tódalas condicións esixidas polo mencionado decreto para a obtención da súa autorización.</p>
<p>Considerando que na tramitación do expediente observáronse tódolos requisitos e formalidades establecidos legal e regulamentariamente.</p>
<p>Vistos a Lei 9/1997, do 21 de agosto, de ordenación e promoción do turismo en Galicia e o Decreto 42/2001, do 1 de febreiro, de refundición en materia de axencias de viaxes, guías de turismo e turismo activo, a Dirección Xeral de Turismo</p>
<p>RESOLVE:</p>
<p>Autorizar á axencia de viaxes Viajes Atlántico, S.A., con XG-27, do grupo retallista e casa central na praza Fuenterrabía, 3, de Santiago de Compostela (A Coruña), da que é titular Viajes Atlántico, S.A., a apertura dun novo establecemento na rúa Campo Castillo 9, Galerías Praza Maior, Lugo, que poderá exerce-la súa actividade mercantil a partir da data de publicación desta orde no DOG, con suxeición ó preceptuado no Decreto 42/2001, do 1 de febreiro, de refundición en materia de axencias de viaxes, guías de turismo e turismo activo. A dita axencia quedará inscrita no Rexistro de Empresas e Actividades Turísticas da Comunidade Autónoma galega.</p>
<p>Contra esta resolución, que pon fin á vía administrativa, poderase interpoñer recurso contencioso-administrativo ante o Tribunal Superior de Xustiza de Galicia, no prazo de dous meses contados desde o día seguinte ó da súa publicación no Diario Oficial de Galicia, de conformidade co artigo 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>Previamente, poderá interpoñer recurso potestativo de reposición no prazo dun mes contado desde o día seguinte ó da publicación desta resolución no DOG.</p>
<p>Todo iso sen prexuízo da posibilidade de interpoñer recurso extraordinario de revisión nos supostos e prazos previstos no artigo 118 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 27 de novembro de 2002.</p>
<p>P.D. (Orde 12-1-1998)</p>
<p>María A. Antón Vilasánchez</p>
<p>Directora xeral de Turismo</p>

