---
date: '2002-12-03'
id: 1A93A
page: 16
number: 233
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 30 de outubro de 2002, da Delegación Provincial de Lugo, pola
  que se somete a información pública a solicitude de autorización
  administrativa, aprobación do proxecto de execución e declaración de utilidade
  pública, en concreto, da instalación eléctrica L.M.T, C.T. e R.B.T. de
  Montemeá e Casatolda, no concello de Guitiriz. (Expediente 5/2002 A.T.).
range: Resolución
url: 'https://www.xunta.gal/dog/Publicados/2002/20021203/Anuncio1A93A_gl.html'
---
<p>1. Autorización administrativas.</p>
<p>Para os efectos previstos na Lei 54/1997, e título VII do Real decreto 1955/2000, do 1 de decembro, sobre autorizacións de instalacións de enerxía eléctricas, sométese a información pública a petición de autorización administrativa e aprobación do proxecto de execución para o trazado das liñas eléctricas de referencia, que contan coas características técnicas que se relatan a continuación:</p>
<p>Peticionario: BEGASA:</p>
<p>Finalidade: mellora-la infraestructura eléctrica existente na zona.</p>
<p>Características técnicas principais:</p>
<p>1. Liña de media tensión aérea con orixe na L.M.T. ó C.T. de Becín e remate no C.T. proxectado de Montemeá, de 1.181 metros de lonxitude, a 20 kV sobre apoios metálicos e de formigón en conductor LA-56.</p>
<p>2. Centro de transformación aéreo de intemperie de Montemeá, de 160 kVA de potencia e relación de transformación 20.000/380-220 V.</p>
<p>3. Rede de baixa tensión aérea de Montemeá, de 1.500 metros de lonxitude a 380/220 V sobre apoios de formigón en conductor R.Z.</p>
<p>2. Urxente ocupación.</p>
<p>O beneficiario, ó amparo do título IX da Lei 54/1997, do 27 de novembro, do sector eléctrico solicita, así mesmo, a declaración de utilidade pública das instalacións incluídas neste proxecto que, segundo o sinalado no artigo 54 da devandita lei, levará implícito en todo caso a necesidade de ocupación dos bens ou de adquisición dos dereitos afectados e implicará a urxente ocupación para os efectos do artigo 52 da Lei de expropiación forzosa. Polo tanto, a presente resolución de información pública, na que se relacionan tódolos bens e dereitos afectados pola urxente ocupación, realízase tamén para os efectos previstos no citado título IX da Lei 54/1997, e no capítulo V do título VII do Real decreto 1955/2000, do 1 de decembro.</p>
<p>3. Alegacións.</p>
<p>O que se fai público para que poida examinarse o proxecto de instalacións, nesta delegación provincial (edificio administrativo Ronda da Muralla 70, Lugo) e formula-las reclamacións, por duplicado, que se consideren oportunas durante o prazo de vinte días. Igualmente, os interesados poderán formular, se é o caso, e no mesmo prazo, as alegacións por escrito que coiden oportunas, podendo corrixi-los erros que se encontren ó relaciona-los bens afectados ata o mesmo momento do levantamento das actas previas.</p>
<p>Esta publicación realízase igualmente para os efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación, e así dirixirlle ó Ministerio Fiscal as dilixencias que se produzan, de conformidade co artigo 5 da Lei de expropiación forzosa, do 16 de decembro de 1954.</p>
<p>Lugo, 30 de outubro de 2002.</p>
<p>Jesús Bendaña Suárez</p>
<p>Delegado provincial de Lugo</p>
<p>Relación de propietarios, bens e dereitos afectados</p>
<p>Expediente: 05/2000 Provincia: Lugo</p>
<p>Reelectrificación en Montemeá e CasatoldaTermo municipal: Guitiriz</p>
<table><tbody><tr><td></td></tr>
<tr><td>PREDIOS</td><td>PROPIETARIOS</td><td>AFECCIÓN</td></tr></tbody></table>
<p>ApoioVoo</p>
<p>NºParaxeCultivoNome e apelidosEnderezonº apoiommlm</p>
<table><tbody><tr><td>9</td><td></td><td>Monte alto</td><td>Armando Paz Sánchez</td><td>R/ Orillamar, nº 58, 1º dta.
A Coruña</td><td>3</td><td>0,5</td><td>12</td><td>192</td></tr>
<tr><td>10</td><td></td><td>Monte alto</td><td>Manuel Bernal Montero</td><td>5-bis-ave Theodore Rou-Sseav 75-116 París (Francia)</td><td>3</td><td>0,5</td><td></td><td>156</td></tr>
<tr><td>11</td><td></td><td>Monte alto</td><td>Hdos. de José Martínez
Mendoza</td><td>R/ Héroes Dezaoito de Xullo, 8
Parga (Guitiriz)</td><td>3 e 4</td><td>1</td><td>139</td><td>2.224</td></tr>
<tr><td>25</td><td></td><td>Prado</td><td>Hdos. de José Martínez
Mendoza</td><td>R/ Héroes Dezaoito de Xullo, 8
Parga (Guitiriz)</td><td>6</td><td>0,5</td><td>11</td><td>110</td></tr>
<tr><td>27</td><td></td><td>Labradío</td><td>Hdos. de José Martínez
Mendoza</td><td>R/ Héroes Dezaoito de Xullo, 8
Parga (Guitiriz)</td><td></td><td></td><td>27</td><td>270</td></tr></tbody></table>

