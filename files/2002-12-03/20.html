---
date: '2002-12-03'
id: 1A926
page: 16
number: 233
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Anuncio do 23 de outubro de 2002, do recadador de zona da Coruña, polo que
  notifica dilixencia de embargo pendente de notificar e se empraza o interesado
  que se sinala (Cegape, S.L.).
range: Anuncio
url: 'https://www.xunta.gal/dog/Publicados/2002/20021203/Anuncio1A926_gl.html'
---
<p>O recadador da Comunidade Autónoma de Galicia, titular de zona da Coruña, por medio deste anuncio, comunica que se seguen neste órgano de recadación procedementos administrativos de constrinximento contra o debedor que se sinala na relación que se xunta, segundo establece o artigo 110 do Regulamento xeral de recadación. No devandito expediente practicouse dilixencia de embargo sobre o ben que aparece como propiedade do debedor;dilixencia que non lle puido ser notificada ó interesado malia os intentos feitos neste sentido. A referencia da dilixencia é a que sinala no anexo.</p>
<p>Dos embargos que se citan tomarase nota no rexistro que corresponda, a favor da Comunidade Autónoma de Galicia.</p>
<p>De conformidade co disposto no artigo 105 da Lei 230/1963, do 28 de decembro, xeral tributaria, modificado polo artigo 28 da Lei 66/1997, do 30 de decembro, de medidas fiscais, administrativas e de orde social, emprázase o interesado, ou o seu representante, para ser notificado por comparecencia.</p>
<p>A comparecencia deberá efectuarse ante o órgano de recadación (Zona de Recadación da Coruña, r/ Comandante Fontanes 17-1ºA) no prazo de dez días contados desde ó seguinte ó da publicación deste anuncio.</p>
<p>Transcorrido o dito prazo sen efectuarse a comparecencia, a notificación entenderase producida desde o día seguinte ó do vencemento do prazo sinalado para comparecer.</p>
<p>A Coruña, 23 de outubro de 2002.</p>
<p>Nazario Villalva</p>
<p>Recadador de zona da Coruña</p>
<p>ANEXO</p>
<p>Interesado: Cegape S.L.</p>
<p>NIF: B-15590979.</p>
<p>Data dilixencia: 1-10-2002.</p>
<p>Descrición do obxecto: porción de terreo a labradío chamado Eira, no lugar de Infesta, parroquia de San Cristovo das Viñas, de cabida 3.000 metros cadrados, que actualmente linda: norte, resto de parcela da que se segrega; sur, labradío alugado a Jesús Catoira; leste, labradío dos herdeiros de José Rivero, Luis Sánchez, Jorge Lage, Manuela Catoira, Manuel</p>
<p>Sánchez e outros propietarios descoñecidos; oeste, campo de Marina Moreno Gestal, casa de Mateo López, horta de Vicente Diéguez, casa e horta de Jesús Saavedra e camiño de Infesta a Vioño e hoxe, ademáis con finca do Ministerio de Obras Públicas e Urbanismo, zona expropiada do predio orixinario. O predio descrita é segregación da matriz número 36.788, inscrición 3ª do libro 469, folio 195 do Rexistro da Propiedade nº 2 da Coruña, titularidade do Concello da Coruña.</p>
<p>A Compañía Cegape S.L. é titular do predio descrito en virtude de escritura de permuta do 7 de marzo de 2001, outorgada polo Concello da Coruña a favor da referida compañía e autorizada polo notario da Coruña Miguel Jurjo Otero, baixo o número de protocolo 420.</p>
<p>CONSELLERÍA DE POLÍTICA TERRITORIAL, OBRAS PÚBLICAS</p>
<p>E VIVENDA</p>

