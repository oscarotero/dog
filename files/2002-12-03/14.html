---
date: '2002-12-03'
id: 1A90A
page: 16
number: 233
agency: >-
  XULGADO DE PRIMEIRA INSTANCIA E INSTRUCCIÓN NÚMERO UN DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto (361/1998).
range: Edicto
url: 'https://www.xunta.gal/dog/Publicados/2002/20021203/Anuncio1A90A_gl.html'
---
<p>María Elma Monzón Cuesta, secretaria do Xulgado de Primeira Instancia número un de Santiago de Compostela, fai saber, que neste tribunal se tramita procedemento de separación contenciosa 361/1998, por instancia de Rosa María Leis Calviño contra Manuel Camino Piñeiro, no que por resolución desta data se acordou expedir este edicto co obxecto de que se proceda á publicación da sentencia, que ten un encabezamento e unha parte dispositiva que din:</p>
<p>«Procedemento: separación contenciosa 361/1998.</p>
<p>En Santiago de Compostela, 10 de febreiro de 2000.</p>
<p>María Fe López Juíz, maxistrada-xuíza de primeira instancia e instrucción número un de Santiago de Compostela, vistos os autos seguidos neste xulgado co número 361/1998, por instancia de Rosa María Leis Calviño, representada pola procuradora Queiro García e dirixida pola letrada Vieito Mayo, contra Manuel Camino Piñeiro, coa intervención do Ministerio Fiscal.</p>
<p>Resolución. Acordo que procede a separación dos cónxuxes Rosa Mª Leis Calviño e Manuel Camino Piñeiro, elevando a definitiva a separación provisional que manteñen, cos demais efectos inherentes, tales como a disolución do réxime económico fa-</p>
<p>miliar.</p>
<p>En canto ós efectos subsidiarios, adxudícaselles á nai e ás fillas o uso do domicilio familiar, así como o enxoval e o mobiliario que nela hai.</p>
<p>Ámbolos proxenitores manterán a patria potestade sobre as fillas menores, correspondéndolle a garda e a custodia á nai.</p>
<p>O réxime de visitas, por parte do Sr. Camino Piñeiro con respecto ás súas fillas menores, aterase ó que se determine en execución de sentencia, sempre en interese e beneficio das menores.</p>
<p>O Sr. Camino Piñeiro ingresará no número de conta que a nai para tal efecto designe, a cantidade de 20.000 pesetas por cada unha das súas fillas, en concepto de alimentos, nos cinco primeiros días de cada mes, con actualización segundo a variación dos seus ingresos.</p>
<p>Non se fai expresa imposición de custas.</p>
<p>Lévese certificación desta sentencia ó proceso principal, e fágaselles saber ás partes que non é firme e que contra ela cabe interpor recurso de apelación dentro dos cinco días seguintes perante a Audiencia Provincial da Coruña.</p>
<p>E como consecuencia do ignorado paradoiro de Manuel Camino Piñeiro, libro e expido este edicto para a súa publicación no Diario Oficial de Galicia e no taboleiro de anuncios deste xulgado».</p>
<p>Dado en Santiago de Compostela o seis de novembro de dous mil dous.</p>
<p>A secretaria</p>
<p>Rubricado</p>
<p>XULGADO DE PRIMEIRA INSTANCIA E INSTRUCCIÓN NÚMERO DOUS</p>
<p>DE VIVEIRO</p>

