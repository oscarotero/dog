---
date: '2017-03-03'
id: G0424-210217-0014
page: 11001
number: 44
agency: 'Consellería de Economía, Emprego e Industria'
section: III. Outras disposicións.
title: >-
  RESOLUCIÓN do 16 de febreiro de 2017, da Secretaría Xeral de Emprego, pola que
  se ordena o rexistro, o depósito e a publicación no Diario Oficial de Galicia
  do acordo de prórroga do convenio colectivo da empresa  Nea F3 Ibérica, S.L.U.
range: Resolución
url: >-
  https://www.xunta.gal/dog/Publicados/2017/20170303/AnuncioG0424-210217-0014_gl.html
---
<p>Visto o acordo subscrito pola comisión negociadora do convenio colectivo de Nea F3 Ibérica, S.L.U., con data do 23 de decembro de 2016, e de conformidade co disposto no artigo 90.2 e 3 do Real decreto lexislativo 2/2015, do 23 de outubro, polo que se aproba o texto refundido da Lei do Estatuto dos traballadores, e no Real decreto 713/2010, do 28 de maio, sobre rexistro e depósito de convenios e acordos colectivos de traballo.</p>
    <p>A Secretaría Xeral de Emprego</p>
    <p>ACORDA:</p>
    <p>Primeiro. Ordenar o seu rexistro e depósito no Rexistro de Convenios e Acordos Colectivos de Traballo da Comunidade Autónoma de Galicia.</p>
    <p>Segundo. Dispoñer a súa publicación no <em>Diario Oficial de Galicia</em>.</p>
    <p>Santiago de Compostela, 16 de febreiro de 2017</p>
    <footer><p>Covadonga Toca Carús<br>Secretaria xeral de Emprego</p></footer>
    <p>Acta de acordo da comisión negociadora do convenio colectivo de<br>Nea F3 Ibérica, S.L.U.</p>
    <p>Vigo, 23 de decembro de 2016</p>
    <p>Reunidos:</p>
    <p>Por parte da empresa, Manuel Rivas Sabugueiro.</p>
    <p>Pola representación dos/das traballadores/traballadoras Juan Miguel Varela de la Torre, Modesto Martínez Montes, José Juan Vázquez López, José Ventura Veira Mosquera, Fernando Barcia Pérez e Ángel Manuel Gallego Romero.</p>
    <p>Expoñen:</p>
    <p>Que, tras varias reunións entre as partes da comisión negociadora do convenio colectivo da empresa Nea F3 Ibérica, S.L.U. se chegou ao seguinte acordo definitivo:</p>
    <p>Primeiro. Ambas as partes acordan prorrogar a vixencia do convenio colectivo do ano 2013 durante dous anos, contados desde o 1 de xaneiro de 2016 ata o 31 de decembro de 2017.</p>
    <p>O convenio prorrogarase de ano en ano se non media denuncia expresa das partes con 3 meses de antelación. En caso de denuncia do convenio, este continuará vixente ata a súa substitución por un novo, con independencia do tempo que se prolongue a súa negociación.</p>
    <p>Segundo. Ambas as partes acordan un incremento salarial do 1 por cento para todas as categorías dos conceptos salario base integrado, condición adquirida máis beneficiosa actualizable e condición adquirida máis beneficiosa non actualizable. O incremento durante o ano 2016 da condición adquirida máis beneficiosa non actualizable non implica a perda da súa condición non actualizable, e non obriga a empresa a realizar incrementos no devandito concepto en anos posteriores.</p>
    <p>Establécese a seguinte táboa salarial:</p>
    <table>
     <tbody>
      <tr>
       <td>Categoría</td>
       <td>Salario base ano 2016</td>
      </tr>
      <tr>
       <td>Grupo prof. 0</td>
       <td>20.708,56 €</td>
      </tr>
      <tr>
       <td>Grupo prof. I</td>
       <td>18.207,80 €</td>
      </tr>
      <tr>
       <td>Grupo prof. II</td>
       <td>15.836,96 €</td>
      </tr>
      <tr>
       <td>Grupo prof. III</td>
       <td>15.113,48 €</td>
      </tr>
      <tr>
       <td>Grupo prof. IV</td>
       <td>14.879,64 €</td>
      </tr>
      <tr>
       <td>Grupo prof. V</td>
       <td>14.413,27 €</td>
      </tr>
      <tr>
       <td>Grupo prof. VI</td>
       <td>14.174,74 €</td>
      </tr>
      <tr>
       <td>Grupo prof. VII</td>
       <td>13.972,74 €</td>
      </tr>
     </tbody>
    </table>
    <p>Aqueles/as traballadores/as cuxos ingresos (salario base, condición persoal actualizable, condición persoal non actualizable e comisións) fosen iguais ou inferiores a 17.000 euros durante o ano 2015 (prestando servizos durante todo o ano 2015), terán un incremento dun 1 por cento adicional dos conceptos salario base, condición persoal actualizable e condición persoal non actualizable.</p>
    <p>Este incremento adicional realizarase da seguinte forma: incrementarase un 1 por cento adicional a condición persoal non actualizable, e o importe equivalente ao incremento do 1 por cento adicional do salario base e da condición persoal actualizable reflectirase neste último concepto.</p>
    <p>Terceiro. Ambas as partes acordan que a empresa aboará os atrasos devindicados pola sinatura do presente acordo aos/as traballadores/as coa mensualidade do mes de setembro de 2016.</p>
    <p>Cuarto. <em>Prima de obxectivos</em></p>
    <p>Se os obxectivos previstos pola empresa se cumpriron (alcanzar durante o exercicio 2016 un beneficio antes de impostos igual ou superior ao alcanzado durante o exercicio 2015), a empresa aboará a aqueles/as traballadores/as cuxos ingresos (salario base, condición persoal actualizable, condición persoal non actualizable e comisións) fosen superiores a 17.000 euros durante o ano 2015, nun único pagamento non consolidable, o equivalente ao 0,6 por cento do salario base integrado, condición adquirida máis beneficiosa actualizable e condición adquirida máis beneficiosa non actualizable.</p>
    <p>A empresa aboará a prima por obxectivos coa nómina do mes de abril do ano 2017.</p>
    <p>Quinto. <em>Data de aplicación das táboas salariais </em></p>
    <p>As táboas salariais recollidas no presente acordo aplicaranse a partir de setembro de 2016.</p>
    <p>O que así subscriben as partes no lugar e na data arriba indicados.</p>

