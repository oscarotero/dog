---
date: '2017-03-03'
id: G2410-130217-0003
page: 11055
number: 44
agency: Xulgado do Social número 1 de Santiago de Compostela
section: V. Administración de xustiza.
title: EDICTO (350/2014).
range: Edicto
url: >-
  https://www.xunta.gal/dog/Publicados/2017/20170303/AnuncioG2410-130217-0003_gl.html
---
<p>María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fai saber que no procedemento ordinario 350/2014 deste xulgado do social, seguido por instancia de David Cela Taboada contra o Fondo de Garantía Salarial, Paorga, S.L., sobre ordinario, ditouse a seguinte resolución cuxa resolución expresa:</p>
    <p>«Que, estimando integramente a demanda interposta por David Cela Taboada contra Paorga, S.L. e o Fogasa, debo condenar e condeno a mercantil demandada a que aboe ao demandante a suma de 9.102,23 euros polo concepto sinalado no feito probado terceiro da presente resolución, máis o xuro do artigo 1108 do Código civil sobre a devandita suma devindicado desde a data de interposición da papeleta de conciliación ata a presente resolución e os xuros do artigo 576 da LAC a partir da presente resolución, así como ao aboamento das custas procesuais, con inclusión dos honorarios do letrado da parte demandante por importe de 200 euros.</p>
    <p>No que atinxe á responsabilidade do Fogasa non procede a súa condena nesta instancia, debendo observarse o que resulte conforme a aplicación do artigo 33 do ET.</p>
    <p>Notifíquese ás partes a presente resolución, facéndolles saber que fronte a ela cabe recurso de suplicación para ante a Sala do Social do Tribunal Superior de Xustiza de Galicia, no prazo de cinco días contados desde o seguinte o da súa notificación.</p>
    <p>A anterior resolución entregarase á letrada da Administración de xustiza para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mándoo e asínoo».</p>
    <p>E para que sirva de notificación en legal forma a Paorga, S.L., en ignorado paradoiro, expido o presente para a súa inserción no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 13 de febreiro de 2017</p>
    <footer><p>A letrada da Administración de xustiza</p></footer>

