---
date: '2000-06-28'
id: E28A
page: 10
number: 125
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 20 de xuño de 2000, da Dirección Xeral da Función Pública, pola
  que se publican as correccións de erros materiais nas listas para a cobertura,
  con carácter temporal, mediante o nomeamento de persoal interino, de postos de
  traballo reservados a funcionarios, reguladas no Decreto 89/1997, do 10 de
  abril, e correspondentes ó corpo administrativo da Xunta de Galicia (grupo C),
  listas A1 e A2, e que modifica a do 16 de maio de 2000 (Diario Oficial de
  Galicia número 103, do 29 de maio).
range: Resolución
url: 'https://www.xunta.gal/dog/Publicados/2000/20000628/AnuncioE28A_gl.html'
---
<p>Publicada a Resolución do 16 de maio de 2000 (DOG nº 103, do 29 de maio) pola que se fan públicas as listas para a cobertura, con carácter temporal, mediante o nomeamento de persoal interino, de postos de traballo reservados a funcionarios, reguladas no Decreto 89/1997, do 10 de abril, e correspondentes ó corpo administrativo da Xunta de Galicia (grupo C), e detectados erros materiais nas listas publicadas relativos ó sistema de desempate, unha vez corrixidos estes por parte da Comisión Permanente de Selección de Persoal para a cobertura de postos de traballo reservados a funcionarios e modificadas as correspondentes listas na sesión do 20 de xuño de 2000, unha vez elevada a correspondente proposta, esta dirección xeral</p>
<p>RESOLVE:</p>
<p>Primeiro.-Facer públicas, unha vez corrixidos os erros constatados relativos ó sistema de desempate e realizada-las oportunas modificacións, as listas para a cobertura con carácter temporal para o nomeamento de persoal interino de postos de traballo reservados a funcionarios correspondentes ó corpo administrativo da Xunta de Galicia (grupo C), (listas A1 e A2), da forma que a continuación se indica:</p>
<p>Anexo I: figuran os solicitantes incluídos nas listas.</p>
<p>Anexo II: figuran os solicitantes excluídos con expresión das causas de exclusión.</p>
<p>Segundo.-Os citados anexos atoparanse expostos nos taboleiros de anuncios da Consellería da Presidencia e Administración Pública e nos das súas delegacións provinciais, no da Delegación Territorial da Consellería de Pesca, Marisqueo e Acuicultura en Vigo e nas oficinas comarcais da Xunta de Galicia.</p>
<p>Terceiro.-Os interesados disporán dun prazo de 10 días para formula-las alegacións que coiden oportunas, que se dirixirán á comisión permanente de</p>
<p>selección de persoal para a cobertura de postos de traballo reservados a funcionarios (Dirección Xeral da Función Pública, Consellería da Presidencia e Administración Pública, edificios administrativos, San Caetano, s/n, Santiago de Compostela).</p>
<p>Para os efectos de información o teléfono de contacto é o 902 12 00 12 en horarios de 9 ás 19 horas, de luns a venres, e de 9 ás 14 horas os sábados.</p>
<p>Santiago de Compostela, 20 de xuño de 2000.</p>
<p>Joaquín López-Rúa Soler</p>
<p>Director xeral da Función Pública</p>

