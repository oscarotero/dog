---
date: '2000-06-28'
id: E376
page: 10
number: 125
agency: 'CÁMARA OFICIAL DE COMERCIO, INDUSTRIA E NAVEGACIÓN DE VILAGARCÍA DE AROUSA'
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2000/20000628/AnuncioE376_gl.html'
---
<p>De conformidade co establecido no artigo 22 do Regulamento xeral de cámaras, aprobado polo Decreto 1291/1974, do 2 maio, modificado polos reais decretos 753/1978, do 27 de marzo e 816/1990, do 22 de xuño, procédese a comunicarlles ós respectivos electores que quedaron vacantes no Pleno desta Corporación os postos correspondentes ós grupos 3, 6 e 11 do censo electoral, que se corresponden cos seguintes epígrafes do Imposto de Actividades Económicas: gurpo 3 (Alimentación) que comprende os epígrafes 411 a 429 da sección primeira (actividades empresarias); grupo 6 (Comercio por xunto. Intermediarios. Reparacións. Comercio sen establecemento permanente), que comprende os epígrafes 611 a 619, 621 a 623, 631, 661 a 665 e 691 a</p>
<p>699 da sección primeira (actividades empresariais); e grupo 11 (outros servicios ás empresas. Actividades diversas. Profesionais), que comprende os epígrafes 845, 846, 851 a 862 e 911 a 999 da sección primeira (actividades empresariais), así como toda a sección segunda, epígrafes 011 a 899 e grupo 11 (outros servicios ás empresas. Actividades(actividades profesionais) do citado imposto de actividades económicas.</p>
<p>Igualmente, faise saber que os electores incluídos nos epígrafes do Imposto de Actividades Económicas antes sinalados poden presenta-la súa candidatura de conformidade co que establece o Decreto 116/1997, do 14 de maio, polo que se regula o réxime electoral das cámaras oficiais de Comercio, Industria e Navegación (DOG do 20 de maio), o que deberán facer no prazo de vinte días seguintes ó da publicación desta convocatoria, e presentalas avaladas pola sinatura de, polo menos, dez electores do grupo correspondente. A acreditación da autenticidade da sinatura realizarase mediante fedatario público, recoñecemento bancario ou a certificación do secretario desta corporación.</p>
<p>A elección das tres vocalías vacantes terá lugar o día 28 de setembro do ano 2000; os colexios electorais permanecerán abertos desde as nove ata as vintedúas horas. Para tal efecto constituirase un colexio electoral na sede desta corporación, que estenderá a súa circunscrición ós municipios de Barro, Caldas de Reis, Cambados, Catoira, A Illa de Arousa, Meis, Pontecesures, Portas, Ribadumia, Valga, Vilagarcía de Arousa e Vilanova de Arousa. Outro na sede da Asociación de Empresarios da Estrada, sito na Estrada, avenida de Santiago, número 11, que se estenderá a súa circunscrición ós municipios de Campo Lameiro, Cercedo, Cuntis, A Estrada, Forcarei e Moraña; e un terceiro na sede da Asociación de Empresarios Grovenses de Bens e Servicios (EMGROBES), sita no Grove, rúa Luis Casais, número 1, que estenderá a súa circunscricións ós municipios do Grove, Meaño e Sanxenxo.</p>
<p>Os lectores que prevexan que na data de votación no poderán exerce-los seu dereito ó voto comparecendo no colexio electoral, poderán emiti-lo seu voto por correo, de conformidade cos requisitos e o procedemento establecidos no capítulo VIII do Decreto 116/1997, do 14 de maio, desenvolvido pola orde da Consellería de Industria e Comercio do 23 de xaneiro de 1998 (DOG do 30 de xaneiro).</p>
<p>De conformidade co establecido no artigo 22 do Regulamento xeral de cámaras, as competencias propias da xunta electoral serán asumidas polo comité executivo desta corporación.</p>
<p>Vilagarcía de Arousa, 1 de xuño de 2000.</p>
<p>Emilio Cores Arenaz</p>
<p>Secretario xeral da Cámara Oficial de Comercio, Industria e Navegación de Vilagarcía de Arousa</p>

