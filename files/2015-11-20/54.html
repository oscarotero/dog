---
date: '2015-11-20'
id: G0248-161115-0001
page: 44041
number: 222
agency: Axencia Tributaria de Galicia
section: VI. Anuncios. a) Administración autonómica.
title: >-
  ANUNCIO do 13 de novembro de 2015, da Zona de Recadación da Coruña, polo que
  se dá a coñecer a realización dunha poxa pública de bens e dereitos.
range: Anuncio
url: >-
  https://www.xunta.gal/dog/Publicados/2015/20151120/AnuncioG0248-161115-0001_gl.html
---
<p>De conformidade co acordo da Axencia Tributaria de Galicia do 21 de outubro de 2015, infórmase que o día 11 de decembro de 2015 ás 10.00 horas, no salón de actos da Delegación da Axencia Tributaria de Galicia na Coruña (sita na praza de Pontevedra, 22) terá lugar a poxa pública dos bens/dereitos que se describen a seguir:</p>
    <table>
     <thead>
      <tr>
       <td>Lote</td>
       <td>Descrición do ben</td>
       <td>Valoración</td>
       <td>Cargas</td>
       <td>Tipo 1</td>
       <td>Tramos</td>
      </tr>
     </thead>
     <tbody>
      <tr>
       <td>1</td>
       <td>Vivenda sita no quinto andar do edificio número 21 da rúa Xeneral Pardiñas de Santiago de Compostela. Inscrita no Rexistro da Propiedade de Santiago de Compostela 1 de número de predio 48864, tomo 1742, libro 649, folio 25, alta 1.</td>
       <td>161.360,32</td>
       <td>Non constan</td>
       <td>161.360,32</td>
       <td>500,00</td>
      </tr>
      <tr>
       <td>2</td>
       <td>50 % do pleno dominio por título de compravenda da praza de garaxe sinalada co número 5, no andar de soto; forma parte dun edificio na rúa Baixada á Praia de Canido sen número, na parroquia e concello de Malpica de Bergantiños. De superficie de 9,75 metros cadrados. Inscrita no Rexistro da propiedade de Carballo de número de predio 11215/G5, tomo 1123, libro 132, folio 177, alta 1.</td>
       <td>4.215,26</td>
       <td>Non constan</td>
       <td>4.215,26</td>
       <td>100,00</td>
      </tr>
      <tr>
       <td>3</td>
       <td>87,50 % da plena propiedade da casa de pedra chamada Pazo de Pastoriza, sinalada co número 5 do lugar de Souto Grande, parroquia de San Tirso de Mabegondo, concello de Abegondo; composta de andar baixo e alto cunha superficie construída por andar de 288 metros cadrados, ten un terreo unido no que hai varias edificacións: casa de andar baixo e alto con 106 metros cadrados construídos por andar, aparcamento de 45 metros cadrados construídos, capela de 45 metros cadrados construídos e instalación deportiva dedicada a piscina con 85 metros cadrados construídos. Forma todo un só predio de 11.581&amp;nbsp;metros cadrados, que linda: fronte oeste, camiño público; ás costas, leste, parcela 17 de Antonio Muíños Caridad; dereita (entrando), sur, pista a Pastoriza; e esquerda, norte, parcela 16 de Antonio Muíños Caridad. Este predio está formada polos predios catastrais con números 002404000NH58H0001ZM, 000400200NH58F0001HT e 15001A010000150000JY. Título de propiedade: herdanza de María Dolores Pardo de Andrade García, viúva que foi de Alfredo Malde González, segundo testamento aberto outorgado o 14 de novembro de 2007 diante do notario Jacobo-Esteban Pérez Rama (protocolo 2268) e escritura de aceptación, requirimento e partición de herdanza outorgada o 8 de marzo de 2012 diante do notario Víctor-José Peón Rama (protocolo 405).</td>
       <td>381.719,98</td>
       <td>Non constan</td>
       <td>381.719,98</td>
       <td>500,00</td>
      </tr>
      <tr>
       <td>4</td>
       <td>Local comercial sito na rúa Alfredo Vicenti, número 5, baixo, na cidade da Coruña, de superficie 135,76 metros cadrados. Inscrito no Rexistro da Propiedade da Coruña 1 de número de predio 78899, tomo 1694, libro 1694, folio 59, alta 6. Referencia catastral 7919012NJ4071N0001BM. Sobre este inmoble consta constituída unha hipoteca unilareral a favor da Axencia Tributaria de Galicia con data 13 de febreiro de 2015 outorgada en Betanzos diante do notario Francisco Javier Ramírez González.
        Consta contrato de arrende en vigor.</td>
       <td>438.474,93</td>
       <td>Non constan</td>
       <td>438.474,93</td>
       <td>1.000,00</td>
      </tr>
      <tr>
       <td>5</td>
       <td>Local dedicado a garaxe, sito na rúa Pla y Cancela, número 8, baixo, da cidade da Coruña, dunha superficie 134 metros cadrados. Inscrita no Rexistro da Propiedade da Coruña 1 de número de predio 89570, tomo 1876, libro 1876, folio 160, alta 2. Referencia catastral 7912219NJ4071S0001PI. Sobre este inmoble consta constituída unha hipoteca unilareral a favor da Axencia Tributaria de Galicia con data 13 de febreiro de 2015 outorgada en Betanzos diante do notario Francisco Javier Ramírez González.</td>
       <td>238.631,22</td>
       <td>Non constan</td>
       <td>238.631,22</td>
       <td>500,00</td>
      </tr>
      <tr>
       <td>6</td>
       <td>1) Vivenda en andar primeiro no número 1 da praza de Cervantes de Santiago de Compostela de superficie 35&amp;nbsp;metros cadrados. Inscrita no Rexistro da Propiedade de Santiago de Compostela 1 de número de predio 36799, tomo&amp;nbsp;1455, libro 417, folio 71.
        2) Vivenda en andar segundo no número 1 da praza de Cervantes de Santiago de Compostela de superficie 35&amp;nbsp;metros cadrados. Inscrita no Rexistro da Propiedade de Santiago de Compostela 1 de número de predio 36801, tomo&amp;nbsp;1455, libro 417, folio 77, alta 1.
        3) Vivenda en andar terceiro no número 1 da praza de Cervantes de Santiago de Compostela de superficie 35&amp;nbsp;metros cadrados. Inscrita no Rexistro da Propiedade de Santiago de Compostela 1 de número de predio 36803, tomo&amp;nbsp;1455, libro 414, folio 79.</td>
       <td>406.822,00</td>
       <td>112.671,00</td>
       <td>294.151,00</td>
       <td>1.000,00</td>
      </tr>
      <tr>
       <td>9</td>
       <td>Vivenda unifamiliar sita no lugar de Nebrixe nº 2 do concello de Cambre, cuha superficie construída de 352 metros cadrados sobre un predio de 2007 metros cadrados que linda: norte, labradío dos herdeiros de José Pazos e dos de José Seoane; sur, ladradío dos herdeiros de Manuel Souto e, en parte, camiño veciñal de Brives a Orto; leste, terreo de Saturnino Seoane e oeste, Vicente Pena Brandariz. Adquirida por testamento do 18 de agosto de 2010 e contrato de vitalicio do 8 de novembro de 2010 outorgados por Jesús Seoane Mantiñán, finado o 15 de novembro de 2011. Non consta a inscripción rexistral deste predio. Predio catastral 6617501NH5961N0001GM.</td>
       <td>114.892,22</td>
       <td>Non constan</td>
       <td>114.892,22</td>
       <td>100,00</td>
      </tr>
     </tbody>
    </table>
    <p>De conformidade co disposto no artigo 101 do Real decreto 939/2005, do 29 de xullo, polo que se aproba o Regulamento xeral de recadación, faise constar que:</p>
    <p>a) Están ao dispor dos interesados, na Zona de Recadación da Coruña, onde poden ser examinados ata o día anterior ao da poxa, os expedientes de constrinximento en que constan os títulos de propiedade dos bens ou dereitos poxados e o estado das súas cargas e gravames, cos cales se haberá que conformar, sen ter dereito a exixir outros.</p>
    <p>b) Cando se trate de bens ou dereitos inscritibles nos rexistros públicos, os licitadores non terán dereito a exixir outros títulos de propiedade que os achegados no expediente; de non estaren inscritos os bens ou dereitos no rexistro, o documento público de venda é título mediante o cal se pode efectuar a inmatriculación nos termos previstos na lexislación hipotecaria. Nos demais casos en que sexa preciso, deberán de proceder, se lles interesa, como dispón o título VI da Lei hipotecaria, para levar a cabo a concordancia entre o rexistro e a realidade xurídica.</p>
    <p>c) As cargas e gravames que subsistisen ao crédito dos executantes continuarán subsistindo, e enténdese que o rematante os acepta e queda subrogado nas súas responsabilidades, sen destinarse á súa extinción o prezo do remate.</p>
    <p>d) No tipo da poxa non se inclúen os impostos indirectos que graven a transmisión dos ditos bens ou dereitos.</p>
    <p>e) A obriga de constituír ante a mesa de poxa con anterioridade á súa realización un depósito do 20 % do tipo de poxa. De forma motivada poderá reducirse este depósito ata un mínimo do 10 %. Se os adxudicatarios non satisfán o prezo do remate, o dito depósito aplicarase á cancelación da débeda, sen prexuízo das responsabilidades en que poidan incorrer polos prexuízos que orixine a falta de pagamento do prezo de remate. O depósito deberá constituírse mediante cheque que cumpra os requisitos establecidos no artigo 35.1 do Regulamento xeral de recadación ou por calquera medio que se habilite para o efecto.</p>
    <p>f) A poxa suspenderase en calquera momento anterior á adxudicación de bens ou dereitos se se fai o pagamento da contía establecida no artigo 169.1 da Lei 58/2003, do 17 de decembro, xeral tributaria.</p>
    <p>g) O adxudicatario entregará no acto da adxudicación ou dentro dos 15 días seguintes a diferenza entre o depósito constituído e o prezo da adxudicación.</p>
    <p>h) Admitiranse ofertas en sobre pechado. Nese caso, a mesa de poxa substituirá os licitadores, e poxará por eles na forma prevista para o efecto.</p>
    <p>i) Despois de ter lugar a primera licitación, a mesa poderá acordar a realización dunha segunda licitación, logo da deliberación da súa conveniencia. Neste caso admitiranse poxas que cubran o novo tipo, que será o 75 % do tipo de poxa en primeira licitación.</p>
    <p>j) De conformidade co disposto no artigo 107 do Regulamento xeral de recadación, se quedasen bens sen adxudicar iniciarase o trámite de adxudicación directa por prazo de seis meses, e poderanse presentar ofertas en sobre pechado a partir dese momento á mesa de poxa.</p>
    <p>A mesa de poxa abrirá as ofertas presentadas ao remate do prazo do mes seguinte ao do seu inicio, e poderá proceder á adxudicación dos bens se algunha delas se considera suficiente nese momento. No caso contrario, anunciarase a extensión dun mes máis para a presentación de novas ofertas ou mellora das existentes, sen prexuízo da validez das ofertas presentadas ata ese momento; e así sucesivamente co límite total de seis meses.</p>
    <p>A Coruña, 13 de novembro de 2015</p>
    <footer><p>Julián Benavides Delgado<br>Recadador de zona da Coruña</p></footer>

