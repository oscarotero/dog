---
date: '2023-02-01'
id: G1097-250123-0002
page: 10727
number: 22
agency: Axencia Galega das Industrias Culturais
section: III. Outras disposicións.
title: >-
  RESOLUCIÓN do 31 de xaneiro de 2023 pola que se modifica a Resolución do 10 de
  marzo de 2022 pola que se establecen as bases reguladoras, en réxime de
  concorrencia competitiva, das subvencións para a produción e coprodución de
  proxectos audiovisuais galegos, e se convocan para o ano 2022 (código de
  procedemento CT207A).
range: Resolución
url: >-
  https://www.xunta.gal/dog/Publicados/2023/20230201/AnuncioG1097-250123-0002_gl.html
---
<p>A Lei 22/2021, do 28 de decembro, de orzamentos xerais do Estado para o ano 2022, inclúe a aplicación orzamentaria 37.01.941O.45405 denominada Promoción da cinematografía en linguas cooficiais, por importe de 10.500.000 euros, cuxa finalidade é a transferencia aos organismos competentes das comunidades autónomas para atender ao fomento e á protección do uso das linguas cooficiais distintas do castelán na cinematografía e no audiovisual.</p>
    <p>Para dar cumprimento ao establecido na dita lei, con do data 6 de decembro de 2022 publícase no Boletín Oficial del Estado a Resolución do 28 de novembro de 2022, do Instituto de la Cinematografía e das Artes Audiovisuais (ICAA), pola que se publica o convenio coa Axencia Galega das Industrias Culturais (Agadic), polo que se canaliza a concesión directa de axudas para fomentar a produción, distribución, exhibición e promoción da industria cinematográfica e audiovisual en lingua cooficial distinta do castelán no ano 2022.</p>
    <p>A cláusula cuarta deste convenio determina que os compromisos da entidade beneficiaria serán:</p>
    <p>«– Convocar e conceder axudas en concorrencia competitiva ou directas para o fomento da produción, distribución, exhibición e promoción do audiovisual en galego durante o exercicio 2022.</p>
    <p>– Realizar actuacións de promoción, cando proceda, desde a entidade beneficiaria conforme as súas competencias.</p>
    <p>– Recoñecerlas obrigacións e ter efectuado o pagamaneto antes do 1 de decembro de 2023».</p>
    <p>A Axencia Galega das Industrias Culturais ten publicada e concedida unha liña de axudas para a produción e coprodución de proxectos audiovisuais galegos e convócanse para o ano 2022 (código de procedemento CT207A), que se adapta aos criterios e finalidades que persegue o convenio asinado co ICAA. </p>
    <p>Porén, no momento da publicación desta liña de axudas, malia que estaba comprometido nos orzamentos xerais do Estado, non estaba asinado, nin publicado o instrumento xurídico que permite canalizar a colaboración entre o ICAA e Agadic e, polo tanto, xerar o crédito asignado á Comunidade Autónoma de Galicia, cuxo importe ascende a 1.212.805,03 euros.</p>
    <p>Polo exposto, proponse a modificación da fonte de financiación da liña de axudas, así como unha nova redistribución das anualidades, reflectida no cadro de financiamento, tendo en conta as concesión realizadas, e a inclusión de novas obrigas aos adxudicatarios no que atinxe á publicidade e difusión das actuacións efectuadas con cargo á axuda concedida.</p>
    <p>Polo exposto, proponse a modificación da fonte de financiamento da liña de axudas e a inclusión de novas obrigas aos adxudicatarios no que atinxe á publicidade e difusión das actuacións efectuadas con cargo á axuda concedida.</p>
    <p>Así pois, de acordo co exposto e co establecido na Lei 9/2007, do 13 de xuño, de subvencións de Galicia, no Decreto 11/2009, do 8 de xaneiro, polo que se aproba o seu regulamento, así como os preceptos básicos da Lei 38/2003, do 17 de novembro, xeral de subvencións, e no Real decreto 887/2006, do 21 de xullo , polo que se aproba o Regulamento xeral de subvencións, e en virtude das atribucións que me foron concedidas</p>
    <h2>Resolvo: </h2>
    <p>Artigo 1. Modificar o artigo 4, no número 1, que queda redactado como segue:</p>
    <p>«Artigo 4. Financiamento</p>
    <p>“…. O importe global máximo para o financiamento desta convocatoria será de 2.500.000 euros con cargo á aplicación orzamentaria 10.A1.432B.770.0 do orzamento de gasto da Axencia Galega das Industrias Culturais. Este crédito global contará con financiamento de fondos finalistas do Estado para as anualidades 2022 e 2023, por un importe de 75.793,50 e 579.839,60 euros, respectivamente (código de proxecto 2022 00005), a través do convenio entre Agadic e o ICAA. As anualidades 2024 e 2025 serán financiadas a través de fondos propios da Comunidade Autónoma de Galicia (código de proxecto 2010 0005). A distribución de financiamento reflíctese no cadro seguinte:</p>
    <table>
     <thead>
      <tr>
       <td>Aplicación
        orzamentaria</td>
       <td>Anualidade</td>
       <td>Código de proxecto</td>
       <td>Fonte de financiamento</td>
       <td colspan="2">Importe</td>
      </tr>
     </thead>
     <tbody>
      <tr>
       <td rowspan="2">10.A1.432B.770.0</td>
       <td rowspan="2">2022</td>
       <td>2010 00005</td>
       <td>FCA</td>
       <td>33.421,62 €</td>
       <td rowspan="2">109.215,12 €</td>
      </tr>
      <tr>
       <td>2022 00005</td>
       <td>Fondos finalistas do Estado</td>
       <td>75.793,50 €</td>
      </tr>
      <tr>
       <td rowspan="2">10.A1.432B.770.0</td>
       <td rowspan="2">2023</td>
       <td>2010 00005</td>
       <td>FCA</td>
       <td>84.045,52 €</td>
       <td rowspan="2">663.885,12 €</td>
      </tr>
      <tr>
       <td>2022 00005</td>
       <td>Fondos finalistas do Estado</td>
       <td>579.839,60 €</td>
      </tr>
      <tr>
       <td>10.A1.432B.770.0</td>
       <td>2024</td>
       <td>2010 00005</td>
       <td>FCA</td>
       <td>637.287,36 €</td>
       <td>637.287,36 €</td>
      </tr>
      <tr>
       <td>10.A1.432B.770.0</td>
       <td>2025</td>
       <td>2010 00005</td>
       <td>FCA</td>
       <td>1.089.612,40 €</td>
       <td>1.089.612,40 €</td>
      </tr>
      <tr>
       <td colspan="4">Total</td>
       <td colspan="2">2.500.000,00 €</td>
      </tr>
     </tbody>
    </table>
    <p>Artigo 2. Modificar o artigo 20, números 6 e 7, que quedan redactados como segue:</p>
    <p>«Artigo 20. Obrigas das persoas beneficiarias</p>
    <p>“….. 6. Nos títulos de crédito iniciais da producción deberá figurar en cartón único: “coa subvención da Xunta de Galicia e do Instituto de la Cinematografía e das Artes Audiovisuais, utilizando a imaxe gráfica corporativa que se descargará das páxinas oficiais de ambos os dous organismos. Así mesmo, en todos os materiais de promoción, distribución e publicidade da obra (carteis, músicas, portadas e outros materiais), farase constar que a produción foi subvencionada pola Xunta de Galicia e o Instituto da Cinematografía e das Artes Audiovisuais, utilizando igualmente as marcas principais. Cando se trate de series de ficción, animación ou documentais, a lenda e a marca figurarán no primeiro capítulo e nos créditos finais dos restantes.</p>
    <p>7. Facer constar na súa publicidade, incluída a realizada a través de páxinas web, ou na información que xeren en relación co proxecto subvencionado, o financiamento dos seus proxectos pola Xunta de Galicia e o Instituto da Cinematografía e das Artes Audiovisuais. Os custos correspondentes á dita publicidade serán por conta da persoa beneficiaria da subvención...”».</p>
    <p>Disposición adicional única</p>
    <p>Contra esta resolución, que esgota a vía administrativa, poderase interporñerse recurso potestativo de reposición o presidente do Consello Reitor, no prazo dun mes ante, contado a partir do día seguinte ao da súa publicicación no Diario Oficial de Galicia, ou directamente recurso contencioso-administrativo, ante os xulgados do contencioso-administrativo de Santiago de Compostela, no prazo de dous meses contados a partir do día seguinte ao da súa publicación no Diario Oficial de Galicia.</p>
    <p>Disposición derradeira única</p>
    <p>Esta resolución entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 31 de xaneiro de 2023</p>
    <footer><p>Román Rodríguez González <br>Presidente do Consello Reitor da Axencia Galega<br>das Industrias Culturais</p></footer>

