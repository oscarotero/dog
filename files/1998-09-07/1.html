---
date: '1998-09-07'
id: '3046'
page: 10
number: 173
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 24 de xullo de 1998, da Dirección Xeral de Ordenación Educativa
  e de Formación Profesional, pola que se conceden axudas para o desenvolvemento
  de proxectos educativos conxuntos no marco do Programa Sócrates, Lingua,
  Acción E, que se realizarán entre o 1 de xullo de 1998 e o 31 de abril de
  1999.
range: Resolución
url: 'https://www.xunta.gal/dog/Publicados/1998/19980907/Anuncio3046_gl.html'
---
<p>Por orde da Consellería de Educación do 29 de xullo de 1997 (DOG do 18 de setembro), convocáronse axudas para o desenvolvemento de proxectos educativos conxuntos no marco do Programa Sócrates, Lingua, Acción E.</p>
<p>De conformidade co disposto no apartado décimo da citada orde</p>
<p>RESOLVO:</p>
<p>Primeiro.-Adxudicarlles axudas, pola contía que se indica, para a realización de intercambios e encontros escolares que se desenvolverán entre o 1 de xullo de 1998 e o 31 de abril de 1999, ós centros que figuran relacionados no anexo I. Neste anexo tamén figuran os centros que renunciaron á axuda concedida antes da publicación no DOG. Os centros en reserva figuran no anexo II.</p>
<p>Segundo.-O libramento das axudas ós centros realizarase a través da Axencia Nacional Sócrates. A dita axencia enviaralle a cada un dos centros seleccionados o modelo de contrato elaborado pola Comisión Europea. Este documento deberá ser formalizado e asinado polo director do centro e remitido posteriormente á Axencia Nacional Sócrates (Bravo Murillo, 38. 28015 Madrid).</p>
<p>Terceiro.-Unha vez recibidos os fondos da Comisión Europea, a Axencia Nacional Sócrates iniciará a tramitación para efectua-lo libramento das cantidades correspondentes a cada un dos centros seleccionados, de acordo co establecido nos contratos asinados polos ditos centros.</p>
<p>Cuarto.-De acordo coa normativa vixente, os beneficiarios deste tipo de axudas quedan obrigados a:</p>
<p>1. Comunicar, se é o caso, a obtención de subvencións ou axudas para a mesma finalidade de calquera Administración ou ente público ou privado, nacional ou internacional.</p>
<p>2. Someterse ás actuacións de comprobación que, se é o caso, poida efectua-la Consellería de Educación e Ordenación Universitaria, así como a Axencia Nacional Sócrates e a Comisión Europea.</p>
<p>3. Xustifica-lo correcto investimento das axudas recibidas, mediante a presentación da seguinte documentación:</p>
<p>3.1. Memorias.</p>
<p>Os centros beneficiarios enviarán memoria descritiva do Proxecto Educativo Conxunto (PEC), cunha extensión máxima de 25 folios. A dita memoria reflectirá o grao de cumprimento dos obxectivos programados, a lista de alumnos participantes e a avaliación das actividades levadas a cabo, incluíndo o producto final elaborado polos alumnos. Poderá xuntarse material audiovisual. Enviarase igualmente copia do informe financeiro final e da folla de estatísticas enviada á Axencia Nacional Sócrates.</p>
<p>A documentación deberá remitirse á Dirección Xeral de Ordenación Educativa e de Formación Profesional (Edificio San Lázaro 107. 15771 Santiago de Compostela), especificando «Programa Sócrates, Lingua, Acción E», no prazo dun mes desde a finalización da actividade.</p>
<p>3.2. Xustificación económica.</p>
<p>3.2.1. Un informe financeiro final que inclúa o total dos gastos reais que poidan optar á axuda e nos que se incorrese para a participación, así como os ingresos totais, en particular os cofinanciamentos obtidos. Este informe presentarase seguindo o modelo de liquidación de subvención enviado pola Axencia Nacional.</p>
<p>3.2.2. Os billetes orixinais de transporte (avión, tren) de tódolos participantes no intercambio e as facturas de aloxamento.</p>
<p>3.2.3. A folla estatística enviada pola Axencia Nacional con tódolos datos formalizados.</p>
<p>3.2.4. Un resumo de dúas páxinas escrito a máquina e a dobre espacio do informe final (memoria pedagóxica) sobre as actividades desenvolvidas durante o proxecto que conteña a lista cos nomes dos participantes no intercambio, e mención ó producto final dos alumnos.</p>
<p>A citada xustificación económica deberá remitirse á dita Axencia Nacional Sócrates, e dentro do prazo marcado no punto 3.1., exceptuando a ficha de liquidación financeira, que se remitirá nos dez días seguintes á súa recepción.</p>
<p>Quinto.-A non xustificación da axuda percibida conforme o disposto nestas bases levará consigo o reintegro á Axencia Nacional Sócrates das cantidades non xustificadas e as esixencias dos xuros de demora, sen prexuízo das responsabilidades administrativas en que poida incorrer conforme os artigos 81 e 82 da vixente Lei xeral orzamentaria na súa nova redacción dada pola Lei 31/1990, do 27 de decembro.</p>
<p>Sexto.-Calquera alteración das condicións tidas en conta para a concesión das axudas e, en todo caso, a obtención concorrente de subvencións ou axudas outorgadas por outras administracións ou</p>
<p>entes públicos ou privados, nacionais ou internacionais, poderá dar lugar á modificación da resolución da concesión.</p>
<p>Sétimo.-Contra a resolución de adxudicación, os centros interesados poderán interpoñer no prazo dun mes, recurso ordinario ante o conselleiro de Educación e Ordenación Universitaria.</p>
<p>Oitavo.-A presente resolución entrará en vigor o día seguinte ó da súa publicación no DOG.</p>
<p>Santiago de Compostela, 24 de xullo de 1998.</p>
<p>José Luis Mira Lema</p>
<p>Director xeral de Ordenación Educativa</p>
<p>e Formación Profesional</p>
<p>ANEXO I</p>
<p>PROXECTOS SELECCIONADOS</p>
<table><tbody><tr><td></td></tr>
<tr><td></td></tr>
<tr><td>Centro</td><td>Provincia</td><td>Título do proxecto</td><td>País</td><td>Axuda lingua</td></tr>
<tr><td></td></tr>
</tbody></table>
<table><tbody><tr><td>IES María Casares. Santa Cruz</td><td>A Coruña</td><td>Dos Xograres a Internet</td><td>Francia</td><td>1650</td></tr>
<tr><td></td></tr>
<tr><td>IES Melide</td><td>A Coruña</td><td>A Comparison Of Denmark And Spain</td><td>Dinamarca</td><td>3050</td></tr>
<tr><td></td></tr>
<tr><td>IES Monte Neme</td><td>A Coruña</td><td>Liguria e Galicia. De Zonas de Emigración a Turismo</td><td>Italia</td><td>2098</td></tr>
<tr><td></td></tr>
<tr><td>Esc. Oficial Idiomas A Coruña</td><td>A Coruña</td><td>Comunicarse É Coñecerse</td><td>Inglaterra</td><td>1133</td></tr>
<tr><td></td></tr>
<tr><td>IES Luis Seoane</td><td>Pontevedra</td><td>Comparación de Estudiantes de Secretariado</td><td>Alemaña</td><td>Renuncia</td></tr>
<tr><td></td></tr></tbody></table>
<p>ANEXO II</p>
<p>PROXECTOS EN LISTA DE RESERVA</p>
<table><tbody><tr><td></td></tr>
<tr><td></td></tr>
<tr><td>Centro</td><td>Provincia</td><td>Título do proxecto</td><td>País</td><td>Nº Supl.</td></tr>
<tr><td></td></tr>
</tbody></table>
<table><tbody><tr><td>IES A Sangriña</td><td>Pontevedra</td><td>A Herdanza Helenística na Linguaxe Científica</td><td>Grecia</td><td>1</td></tr>
<tr><td></td></tr>
<tr><td>Colexio San José de la Guía</td><td>Pontevedra</td><td>Animación á Lectura</td><td>Bulgaria</td><td>2</td></tr>
<tr><td></td></tr>
<tr><td>IES Xinzo de Limia</td><td>Ourense</td><td>Civilización Clásica en Italia e Galicia</td><td>Italia</td><td>3</td></tr>
<tr><td></td></tr>
<tr><td>IES Lucus Augusti</td><td>Lugo</td><td>Galicia e Piamonte: Semellanzas e Diferencias</td><td>Italia</td><td>4</td></tr>
<tr><td></td></tr>
<tr><td>IES Monelos</td><td>A Coruña</td><td>Jubilaneum: Encontros na Rota de Peregrinaxe</td><td>Italia</td><td>5</td></tr>
<tr><td></td></tr>
<tr><td>IES Eduardo Blanco Amor</td><td>Ourense</td><td>Galicia e Manchester, Rexións Complementarias</td><td>Inglaterra</td><td>6</td></tr>
<tr><td></td></tr>
<tr><td>EFA Piñeiral</td><td>A Coruña</td><td>Estudio Cultural de Aquitania</td><td>Francia</td><td>7</td></tr>
<tr><td></td></tr>
<tr><td>IES Luis Seoane</td><td>Pontevedra</td><td>Comparación das Condicións de Traballo</td><td>Alemaña</td><td>8</td></tr>
<tr><td></td></tr></tbody></table>
<p>7320</p>

