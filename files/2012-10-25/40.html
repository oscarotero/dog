---
date: '2012-10-25'
id: C141-111012-0001
page: 40273
number: 204
agency: Portos de Galicia
section: VI. Anuncios. a) Administración autonómica.
title: >-
  CÉDULA do 10 de outubro de 2012 pola que se notifica a reclamación de custos
  ocasionados pola reposición de balaustrada e banco de madeira do paseo
  marítimo de Vilaxoán.
range: Cédula
url: >-
  https://www.xunta.gal/dog/Publicados/2012/20121025/AnuncioC141-111012-0001_gl.html
---
<p>De conformidade co disposto no artigo 59.4 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, notifícase mediante a publicación no <em>Diario Oficial de Galicia</em> a Antonio Jiménez Pérez, con DNI 35325038, en tanto que propietario do vehículo Mercedes Vito, con matrícula 5089-GNM, a reclamación dos custos ocasionados pola reposición de balaustrada e banco de madeira do paseo marítimo de Vilaxoán, como consecuencia de accidente acaecido o día 14 de marzo de 2012 e documentado en atestado da Policía Local, por non ser posible a notificación a través do servizo de Correos no último domicilio coñecido sito na avda. Cambados 157, 5A, 36611 Vilaxóan-Vilagarcía de Arousa (Pontevedra).</p>
    <p>O importe dos custos derivados da reposición de balaustrada e banco de madeira do paseo marítimo de Vilaxóan, executado de maneira subsidiaria por razóns de urxencia ascende á cantidade de mil seiscentos vinte e oito euros con cinco céntimos de euro (1.628,05 euros), IVE incluído.</p>
    <p>A reclamación efectúase ao abeiro do artigo 66 do Regulamento de servizo e policía portuarios do 12 de xuño de 1976, e dos artigos 96, 97 e 98 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Na súa virtude requírese a Antonio Jiménez Pérez, con DNI 35325038, para que proceda nos prazos previstos no artigo 62 da Lei 58/2003, do 17 de decembro, xeral tributaria, a aboar a cantidade de mil seiscentos vinte e oito euros con cinco céntimos de euro (1.628,05 euros), IVE incluído.</p>
    <p>Para o pagamento da dita cantidade deberá empregarse o modelo de impreso que se facilitará en servizos centrais de Portos de Galicia sitos en Área Central, praza de Europa, portal 5-A, de Santiago de Compostela, número de teléfono 902 40 08 70.</p>
    <p>De non aboarse a dita cantidade no prazo sinalado, esta será exixida pola la vía de constrinximento.</p>
    <p>O expediente completo encóntrase nas dependencias dos servizos centrais de Portos de Galicia onde poderá ser examinado en horario das 9.00 ás14.00 horas.</p>
    <p>A reclamación que efectúa a Dirección do ente público e que ten eficacia executiva non esgota a vía administrativa polo que contra ela cabe interpoñer recurso de alzada ante o presidente de Portos de Galicia no prazo dun mes contado desde o día seguinte ao da publicación.</p>
    <p>E para que conste e lle sirva de notificación, e en cumprimento do disposto no artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común, expido, asino e selo a presente cédula.</p>
    <p>Santiago de Compostela, 10 de outubro de 2012</p>
    <footer><p>José Ignacio Villar García<br>Director de Portos de Galicia</p></footer>

