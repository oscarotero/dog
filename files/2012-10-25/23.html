---
date: '2012-10-25'
id: CA02-171012-0008
page: 40226
number: 204
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 9 de outubro de 2012, da Secretaría Xeral de Calidade e Avaliación
  Ambiental, polo que se somete a información pública a solicitude de renovación
  da autorización ambiental integrada presentada por Ferroatlántica, S.A. para a
  fábrica de ferroaliaxes localizada no concello de Cee (clave do expediente de
  renovación 2012-IPPC-M-54).
range: Anuncio
url: >-
  https://www.xunta.gal/dog/Publicados/2012/20121025/AnuncioCA02-171012-0008_gl.html
---
<p>O 20 de febreiro de 2008 concedeuse a Ferroatlántica, S.A. a autorización ambiental integrada número 2006/0070_NAA/IPPC_036 para a fábrica de ferroaliaxes, localizada no concello de Cee (A Coruña). Nesta autorización establécese unha vixencia de cinco anos, contados a partir do día seguinte ao da súa notificación á titular. </p>
    <p>O artigo 25 da Lei 16/2002, do 1 de xullo, de prevención e control integrados da contaminación, estipula que transcorrido o prazo de vixencia da autorización esta debe ser renovada e, se é o caso, actualizada. Atendendo ao indicado, e para os efectos previstos no artigo 7.2 do Real decreto 509/2007, do 20 de abril, polo que se aproba o Regulamento para o desenvolvemento e execución da Lei 16/2002, faise público que durante o prazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposta a documentación presentada pola solicitante para a renovación da autorización ambiental integrada, constituída polos documentos titulados:</p>
    <p>– Ferroatlántica. Documento técnico para renovación de autorización ambiental integrada. Fábrica de Cee. Rev. 1, setembro 2012.</p>
    <p>– Ferroatlántica. Resumo non técnico para renovación de autorización ambiental integrada. Fábrica de Cee. Rev. 1, setembro 2012.</p>
    <p>Co fin de que calquera interesado poida consultalo e, se é o caso, formular no dito prazo as alegacións, suxestións ou observacións que considere convenientes. O antedito documento estará á disposición dos administrados, en horario de atención ao público, nas seguintes dependencias:</p>
    <p>– Secretaría Xeral de Calidade e Avaliación Ambiental – Servizo de Prevención e Control Integrados da Contaminación (San Lázaro, s/n, 15781 Santiago de Compostela).</p>
    <p>– Xefatura Territorial da Coruña da Consellería de Medio Ambiente, Territorio e Infraestruturas (rúa Vicente Ferrer, 2, 15008 A Coruña).</p>
    <p>– Concello de Cee (rúa Domingo Antonio de Andrade, s/n, 15270 Cee. A Coruña).</p>
    <p>Santiago de Compostela, 9 de outubro de 2012</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>

