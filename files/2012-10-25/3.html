---
date: '2012-10-25'
id: CA04-171012-0003
page: 40189
number: 204
agency: Consellería de Economía e Industria
section: III. Outras disposicións.
title: >-
  ORDE do 8 de outubro de 2012 pola que se dá publicidade á finalización do
  prazo de presentación de solicitudes de axudas no procedemento IN214A,
  correspondente á Orde do 11 de agosto de 2011 pola que se regula o proceso de
  selección de entidades colaboradoras na xestión de subvencións da Consellería
  de Economía e Industria para promover a sociedade da información no comercio
  retallista galego, se aproban as bases reguladoras das ditas subvencións e se
  procede á súa convocatoria para o ano 2012, cofinanciada polo Feder, no marco
  do Programa operativo Feder-Galicia 2007-2013.
range: Orde
url: >-
  https://www.xunta.gal/dog/Publicados/2012/20121025/AnuncioCA04-171012-0003_gl.html
---
<p>Mediante a Orde do 11 de agosto de 2011 regulouse o proceso de selección de entidades colaboradoras na xestión de subvencións da Consellería de Economía e Industria para promover a sociedade da información no comercio retallista galego, aprobáronse as bases reguladoras das ditas subvencións e procedeuse á súa convocatoria para o ano 2012, cofinanciada polo Feder, no marco do Programa operativo Feder-Galicia 2007-2013.</p>
    <p>Mediante a Orde do 13 de xullo de 2012, publicada no <em>Diario Oficial de Galicia</em> número 139, do 20 de xullo, abriuse o prazo de presentación de solicitudes de subvencións para promover a sociedade da información no comercio retallista galego a través de entidades colaboradoras (procedemento IN214A) previsto na citada orde e procedeuse á publicidade da relación das ditas entidades colaboradoras, seleccionadas ao abeiro da Orde do 11 de agosto de 2011 (procedemento IN214B).</p>
    <p>O artigo 5.1 do anexo II da Orde do 11 de agosto de 2011 recolle que, a partir do día seguinte ao da publicación no <em>Diario Oficial de Galicia</em> da correspondente orde do conselleiro de Economía e Industria pola que se proceda á apertura do prazo de presentación de solicitudes de subvención, se iniciará o citado prazo, que permanecerá aberto ata o 10 de novembro de 2012, ou ata que se esgote o crédito orzamentario se se produce este esgotamento en data anterior.</p>
    <p>Así mesmo, no artigo 6.5 do citado anexo II establécese que no momento en que a consellería esgote a consignación orzamentaria establecida no artigo 3 das bases reguladoras, porao en coñecemento das colaboradoras, e non admitirá nin aprobará ningunha nova solicitude, sen menoscabo da tramitación ordinaria das solicitudes de axuda correspondentes a avaliacións previas positivas xa comunicadas, de acordo co previsto no artigo 32 do Decreto 11/2009, do 8 de xaneiro, polo que se aproba o regulamento da Lei 9/2007, do 13 de xuño, de subvencións de Galicia.</p>
    <p>O citado artigo prevé, así mesmo, que esta circunstancia deberá ser publicada no DOG e na páxina web oficial da Consellería de Economía e Industria.</p>
    <p>De acordo co exposto,</p>
    <footer><p>DISPOÑO:</p></footer>
    <p>Dar publicidade á finalización, na mesma data desta disposición, do prazo de solicitudes de axudas correspondentes ao procedemento IN214A regulado pola Orde do 11 de agosto de 2011, da Consellería de Economía e Industria, pola que se regula o proceso de selección de entidades colaboradoras na xestión de subvencións da Consellería de Economía e Industria para promover a sociedade da información no comercio retallista galego, se aproban as bases reguladoras das ditas subvencións e se procede á súa convocatoria para o ano 2012, cofinanciada polo Feder, no marco do Programa operativo Feder-Galicia 2007-2013.</p>
    <p>Santiago de Compostela, 8 de outubro de 2012</p>
    <footer><p>Javier Guerra Fernández<br>Conselleiro de Economía e Industria</p></footer>

