---
date: '2018-09-27'
id: O3C2-190918-0001
page: 43690
number: 185
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 19 de setembro de 2018 pola que se convoca un curso de patrón de
  embarcacións de lecer (PER) dirixido a membros do corpo da Garda Civil con
  destino na Comunidade Autónoma de Galicia.
range: Resolución
url: >-
  https://www.xunta.gal/dog/Publicados/2018/20180927/AnuncioO3C2-190918-0001_gl.html
---
<p>De acordo co convenio de colaboración subscrito entre a Xunta de Galicia e a Secretaría de Estado de Seguridade do Ministerio do Interior para a colaboración en materia de formación e actualización do persoal dos corpos de seguridade do Estado destinados na Comunidade Autónoma de Galicia, convocase un curso de patrón de embarcacións de lecer (PER) dirixido a membros do corpo da Garda Civil con destino na Comunidade Autónoma de Galicia, cuxas bases se especifican a seguir:</p>
    <p>Obxectivo do curso.</p>
    <p>Obter a capacitación necesaria para poder pilotar embarcacións de ata 12 metros e a unha distancia da costa de ata 12 millas, no desenvolvemento das súas funcións.</p>
    <p>Contidos do curso.</p>
    <p>Parte teórica:</p>
    <p>– Tecnoloxía naval, manobras, seguridade no mar, navegación, meteoroloxía, radiocomunicacións, propulsión mecánica e lexislación.</p>
    <p>Parte práctica: </p>
    <p>– Prácticas de seguridade e navegación: </p>
    <p>Formas de utilizar o chaleco salvavidas, extintores, sinais pirotécnicos e espello de sinais, manexo de cabos, preparación para saír ao mar, preparativos antes de iniciar a manobra, comprobacións despois de arrancar, manobras na dársena, aplicacións das regras de rumbo e goberno, velocidade de seguridade e identificación de marcas e balizas, gobernar cunha referencia de terra e cun rumbo de agulla. Rumbo inverso. Obter a corrección total para un rumbo determinado cunha enfilación, situarse por liñas de posición simultánea. Identificación dos puntos notables da costa. Navegación de seguridade, manobras de home á auga. Utilización do M.O.B. do GPS e navegación electrónica.</p>
    <p>– Prácticas básicas de radiocomunicacións en simuladores homologados:</p>
    <p>Chamadas de socorro en radiotelefonía e LSD en VHF e utilización práctica de VHF portátiles.</p>
    <p>Desenvolvemento do curso.</p>
    <p>O curso ten unha duración de 50 horas lectivas, desenvolverase entre o 10 de outubro e o 11 de decembro de 2018. As sesións teóricas terán lugar na Agasp os días 10, 17, 24 e 31 de outubro; 7, 14, 21 e 28 de novembro e 5 de decembro de 2018 en horario de 16.00 a 20.00 horas.</p>
    <p>Número de plazas, destinatarios y criterios de selección.</p>
    <p>24 prazas repartidas por provincias da seguinte forma:</p>
    <p>– 8 prazas A Coruña.</p>
    <p>– 4 prazas Lugo.</p>
    <p>– 4 prazas Ourense.</p>
    <p>– 8 prazas Pontevedra.</p>
    <p>O curso está dirixido ao persoal dos corpos da Garda Civil que prestan servizos na Comunidade Autónoma galega. </p>
    <p>O criterio de selección será por rigorosa orde de inscrición ata cubrir o número de prazas. Os aspirantes que non obteñan praza pasarán a ocupar un posto de reserva, igualmente por orde de inscrición, e serán chamados no caso de producírense baixas antes de iniciarse o curso.</p>
    <p>Inscrición.</p>
    <p>A inscripción dos participantes será totalmente gratuíta.</p>
    <p>Solicitudes e prazo de presentación de solicitudes.</p>
    <p>1. O persoal que desexe participar neste curso deberá cubrir o formulario de matrícula telemática dispoñible na páxina web da Agasp (http://agasp.xunta.es), non se admitirá ningunha outra forma ou modelo de solicitude.</p>
    <p>2. A falsidade ou ocultación de datos esenciais para a selección das persoas solicitantes dará lugar á exclusión automática do curso solicitado, así como á imposibilidade de participar en ningún outro curso durante o prazo dun ano computado desde o momento en que se detecte o feito.</p>
    <p>3. Serán excluídas automaticamente aquelas solicitudes que non teñan cubertos correctamente todos os datos para realizar a selección do alumnado ou que sexan presentadas fóra de prazo.</p>
    <p>4. O prazo de presentación de solicitudes remata o día 4 de outubro de 2018, e comeza a partir do día seguinte ao da publicación desta resolución no DOG.</p>
    <p>Admisión.</p>
    <p>A Agasp publicará na súa páxina web a relación de persoas seleccionadas para participar no curso, así como un número adecuado de reservas, o día 8 de outubro de 2018.</p>
    <p>Os/as alumnos/as seleccionados/as serán informados/as da súa selección a través do correo electrónico e da mensaxaría telefónica.</p>
    <p>Lugar.</p>
    <p>A parte teórica do curso desenvolverase na sede da Agasp e as prácticas de seguridade e navegación na ría de Vigo. </p>
    <p>Modificacións.</p>
    <p>A Academia Galega de Seguridade Pública poderá modificar o desenvolvemento do curso para adaptalo ás necesidades da administración e ás continxencias que poidan xurdir. </p>
    <p>A Estrada, 19 de setembro de 2018</p>
    <footer><p>Luis Menor Pérez<br>Director xeral da Academia Galega de Seguridade Pública</p></footer>

