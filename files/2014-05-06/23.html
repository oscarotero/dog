---
date: '2014-05-06'
id: CA04-270314-0002
page: 20482
number: 85
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 20 de marzo de 2014, da Xefatura Territorial da Coruña, pola que
  se autoriza administrativamente o anteproxecto dunha instalación eléctrica no
  concello de Mesía (expediente IN407A 2013/194).
range: Resolución
url: >-
  https://www.xunta.gal/dog/Publicados/2014/20140506/AnuncioCA04-270314-0002_gl.html
---
<p>Visto o expediente para outorgamento de autorización administrativa do anteproxecto da instalación eléctrica que a seguir se cita:</p>
    <p>Solicitante: UDESA.</p>
    <p>Domicilio social: rúa José Ángel Valente, 17, local 62, 15706 Santiago de Compostela.</p>
    <p>Denominación: subestación transformadora Visantoña.</p>
    <p>Situación: concello de Mesía.</p>
    <p>Características técnicas: subestación transformadora 66/20 kV, de tecnoloxía intemperie tradicional (AIS), con dobre seccionador, implementada con equipamentos de exterior onde o corte se realiza baixo atmosfera SF6 e os demais equipamentos posuirán illamento ao aire entre fases. A súa topoloxía responde á seguinte configuración:</p>
    <p>– Sistema de 66 kV:</p>
    <p>- Dúas posicións de liña 66 kV (entrada/saída).</p>
    <p>- Unha posición de transformador 66/20 kV.</p>
    <p>- Un sistema de medida de tensión en barras. </p>
    <p>- Un transformador de potencia de 20 MVA (ONAN).</p>
    <p>– Sistema de 20 kV: </p>
    <p>- Conxunto de autoválvulas, illadores de apoio e caixas terminais de exterior (conexión do trafo de potencia coa sala de celas).</p>
    <p>- Edificio de control onde se albergarán os equipamentos de control, protección, medida e comunicacións.</p>
    <p>- Instalación de interior, en sala independente do edificio de control, cunha configuración eléctrica en simple barra, formada por un módulo de celas blindadas, illadas en SF6 e corte ao aire, coa seguinte distribución:</p>
    <p>- Unha (1) cela de liña de entrada de trafo 66/20 kV.</p>
    <p>- Oito (8) celas de saída liña.</p>
    <p>- Unha (1) cela de medida.</p>
    <p>- Unha (1) cela de transformador de servizos auxiliares. </p>
    <p>Liña aérea DC 66 kV en condutor LA-180 e fibra óptica OPGW-48, dunha lonxitude de 30 metros, coa orixe no apoio existente de LAT DC 220-66 kV Mesón-Teixeiro e remate no pórtico da subestación proxectada.</p>
    <p>Cumpridos os trámites ordenados na Lei 54/1997, do 27 de novembro (BOE núm. 285), do sector eléctrico, e no título VII, capítulo II, do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar administrativamente o anteproxecto da dita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>De acordo co establecido no artigo 128.4 do devandito Real decreto 1955/2000, establécese un prazo dun ano contado a partir da publicación desta resolución, para presentar a solicitude de aprobación do proxecto de execución desta instalación. Transcorrido o dito prazo sen solicitar tal aprobación, a presente solicitude de autorización entenderase caducada, podendo solicitar o peticionario, por razóns xustificadas, prórrogas deste prazo establecido.</p>
    <p>Esta autorización outórgase sen prexuízo de terceiros e independentemente das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>Contra esta resolución, que non é definitiva en vía administrativa, cabe interpor recurso de alzada ante o conselleiro de Economía e Industria no prazo dun mes contado a partir do día seguinte ao da súa notificación ou publicación nos termos establecidos nos artigos 107, 110, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro), sen prexuízo de que os interesados poidan interpor calquera outro recurso que consideren pertinente.</p>
    <p>A Coruña, 20 de marzo de 2014</p>
    <footer><p>Susana Vázquez Romero<br>Xefa territorial da Coruña</p></footer>

