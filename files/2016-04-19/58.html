---
date: '2016-04-19'
id: L178-310316-0001
page: 14376
number: 74
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de información pública da modificación puntual do Plan especial de
  reforma interior PERI-2 no ámbito da AEI-E, en Conxo de Arriba.
range: Anuncio
url: >-
  https://www.xunta.gal/dog/Publicados/2016/20160419/AnuncioL178-310316-0001_gl.html
---
<p>A Xunta de Goberno da cidade de Santiago de Compostela, na sesión ordinaria que tivo lugar o día 11 de marzo de 2016, adoptou o seguinte acordo:</p>
    <p>a) Aprobar inicialmente a modificación puntual do PERI-2 (Conxo de Arriba) no ámbito da AEI-E, segundo o proxecto presentado por Ríos Sánchez e Hijos Promociones, S.L., con data do 1 de marzo de 2016.</p>
    <p>b) Someter o expediente a información pública durante o prazo de dous meses, mediante anuncios que para o efecto se publicarán no <em>Diario Oficial de Galicia</em> e en dous xornais dos de maior difusión na provincia. </p>
    <p>Simultaneamente, practicarase notificación persoal aos propietarios das parcelas afectadas, segundo figuren no Catastro, e publicarase anuncio no <em>Boletín Oficial del Estado</em> co fin de que sirva de notificación do edicto aos titulares que non puidesen ser citados persoalmente, ben por ser descoñecidos, ignorarse o seu paradoiro ou por non atoparse no seu domicilio. </p>
    <p>c) Durante o trámite de información pública solicitarase o informe da Dirección Xeral do Patrimonio Cultural sobre posibles afeccións á edificación catalogada sita no número 70 da rúa de Conxo de Arriba. </p>
    <p>d) Como condición para a aprobación definitiva, deberase acreditar a aceptación dos propietarios que representen máis do 50 % da superficie da AEI-E.</p>
    <p>A aprobación inicial determina automaticamente, por aplicación do disposto polo artigo 77.2 da LOUG, a suspensión do outorgamento das licenzas que poidan resultar incompatibles coa nova ordenación proposta no ámbito desta modificación, durante o prazo máximo de dous anos contado desde a aprobación inicial.</p>
    <p>A documentación sometida a información pública comprenderá, ademais do proxecto de modificación inicialmente aprobado, o documento ambiental estratéxico presentado polo promotor con data do 13 de febreiro de 2015, a resolución do órgano ambiental pola cal se formula o Informe ambiental estratéxico e o resumo executivo exixido polo artigo 25.3 do Real decreto lexislativo 7/2015.</p>
    <p>O que se publica co fin de que, durante o prazo de dous meses, contado a partir do día seguinte ao da publicación deste anuncio, os interesados poderán consultar o expediente no Servizo de Planeamento e Xestión e formular as alegacións que xulguen oportunas. Na páxina web do Concello www.santiagodecompostela.gal poderase consultar a documentación que se somete a información pública.</p>
    <p>Santiago de Compostela, 21 de marzo de 2016</p>
    <footer><p>Martiño Noriega Sánchez<br>Alcalde</p></footer>

