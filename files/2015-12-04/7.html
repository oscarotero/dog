---
date: '2015-12-04'
id: O92-011215-0002
page: 45768
number: 232
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 1 de decembro de  2015 pola que se dá publicidade á resolución
  de concesión das axudas do Igape á promoción conxunta en mercados exteriores
  (Plan Primex).
range: Resolución
url: >-
  https://www.xunta.gal/dog/Publicados/2015/20151204/AnuncioO92-011215-0002_gl.html
---
<p>Mediante a Resolución do 24 de xullo de 2015 publicouse o acordo do Consello de Dirección do Instituto Galego de Promoción Económica que aprobou as bases reguladoras das axudas do Igape á promoción conxunta en mercados exteriores (Plan Primex) (DOG núm. 141, do 28 de xullo) e procedeuse á súa convocatoria para o exercicio 2015 en réxime de concorrencia competitiva. </p>
    <p>As ditas bases establecen no seu artigo 10.6 que, con carácter xeral, non se enviarán notificacións individuais da resolución e a notificación individual substitúese pola publicación no Diario Oficial de Galicia e na páxina web do Igape no enderezo www.tramita.igape.es, ao cal se remitirá desde o texto publicado no DOG.</p>
    <p>Na súa virtude e de conformidade coas facultades que teño conferidas,</p>
    <h2>RESOLVO:</h2>
    <p>Primeiro. Anunciar a publicación do texto completo da Resolución definitiva do 30 de novembro de 2015 de concesión das axudas do Igape á promoción conxunta en mercados exteriores (Plan Primex) no enderezo www.tramita.igape.es (epígrafe «Consulta de resolucións definitivas» http://www.igape.es/gl/oficina-virtual/resolucions-definitivas).</p>
    <p>Segundo. A Resolución definitiva do 30 de novembro de 2015 esgota a vía administrativa e contra ela poderá interpoñerse recurso contencioso-administrativo ante os xulgados do contencioso-administrativo de Santiago de Compostela, no prazo de dous meses contados a partir do día seguinte ao da publicación desta resolución no Diario Oficial de Galicia. Non obstante, previamente poderá interpoñer recurso de reposición ante a persoa titular da Dirección Xeral do Igape, dentro do prazo dun mes contado a partir do día seguinte ao da publicación desta resolución no DOG.</p>
    <p>Santiago de Compostela, 1 de decembro de 2015</p>
    <footer><p>Javier Aguilera Navarro<br>Director xeral do Instituto Galego de Promoción Económica</p></footer>

