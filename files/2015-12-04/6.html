---
date: '2015-12-04'
id: G0427-301115-0001
page: 45766
number: 232
agency: Consellería do Mar
section: III. Outras disposicións.
title: >-
  ORDE do 19 de novembro de 2015 pola que se modifica a Orde do 22 de decembro
  de 2014, pola que se aproba o Plan xeral de explotación marisqueira para o ano
  2015.
range: Orde
url: >-
  https://www.xunta.gal/dog/Publicados/2015/20151204/AnuncioG0427-301115-0001_gl.html
---
<p>A Orde do 22 de decembro pola que se aproba o Plan xeral de explotación marisqueira para o ano 2015 inclúe no seu artigo 11, cadro J, o plan de explotación de anemones da confraría de Cangas, cun máximo de 80 días de extracción.</p>
    <p>Os datos de seguimento da súa explotación desde os seus inicios en 2008 denotan un avance favorable que, no que vai de ano 2015, confirman a estabilidade da explotación que, ademais, vén acompañada dun progresivo incremento de interese comercial por esta especie de relativa recente incorporación á explotación en Galicia. </p>
    <p>A consolidación da explotación e a súa viabilidade económica está conectada á demanda comercial e ao abastecemento do mercado, pero sen que isto comprometa o estado das poboacións e a sustentabilidade da dita explotación no tempo. </p>
    <p>A información resultante das mostraxes realizadas após a explotación levada a cabo durante 2015 posibilita axustar os días máximos de extracción no plan de xestión de anemones aprobado á confraría de pescadores de Cangas para o ano 2015, co obxectivo de optimizar o rendemento biolóxico e económico da súa explotación.</p>
    <p>En virtude do anteriormente exposto, </p>
    <h2>DISPOÑO:</h2>
    <p>Artigo único. Modificación da Orde do 22 de decembro de 2014 pola que se aproba o Plan xeral de explotación marisqueira para o ano 2015.</p>
    <p>O cadro J (plans de explotación de anemone (Anemonia viridis), no que se refire ao plan de explotación da confraría de Cangas, queda redactado da seguinte maneira:</p>
    <table>
     <tbody>
      <tr>
       <td>Entidade</td>
       <td>Modalidade</td>
       <td>Zona de traballo</td>
       <td>Días máximos extracción</td>
       <td>Época probable de extracción</td>
       <td>Puntos de control</td>
      </tr>
      <tr>
       <td>C.P. Cangas</td>
       <td>MA
        MSAS</td>
       <td>De punta Balea ao extremo leste da praia de Liméns (incluíndo o faro da Borneira e illote Corbeiro); do extremo oeste da praia de Liméns ao extremo leste da praia de Barra; do extremo oeste da praia de Barra ata punta Robaleira</td>
       <td>120</td>
       <td>De xaneiro a decembro cunha veda nos meses de marzo e abril</td>
       <td>Zonas de traballo e peirao lonxa de Cangas</td>
      </tr>
     </tbody>
    </table>
    <p>Disposición derradeira única. Entrada en vigor</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 19 de novembro de 2015</p>
    <footer><p>Rosa Mª Quintana Carballo<br>Conselleira do Mar</p></footer>

