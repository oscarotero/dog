---
date: '2003-04-11'
id: D9DE
page: 4
number: 72
agency: CONCELLO DE TRABADA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2003/20030411/AnuncioD9DE_gl.html'
---
<p>A Comisión de Goberno en sesión extraordinaria do 13-3-2003 aprobou os pregos de condicións económico-administrativas e técnicas para a contratación por concurso público con trámite de urxencia da asistencia técnica para a realización dos traballos de redacción do Plan Xeral de Ordenación Municipal e Cartografía do Concello de Trabada, o que se expón ó público polo prazo de 8 días na secretaría do concello para efectos de exame e reclamacións, en horario de oficina.</p>
<p>O presente anuncio é un resumo dos elementos esenciais dos mesmos.</p>
<p>De conformidade co disposto no artigo 122.2º do R.D.L. 781/1986 anúnciase simultaneamente o prego de condicións do concurso e a contratación, se ben no suposto de formularse reclamacións aprazarase a contratación mentres non se resolvan polo órgano competente.</p>
<p>Os pregos de condicións en extenso poden ser obtidos na secretaría do concello en horario de oficina.</p>
<p>1. Entidade adxudicataria.</p>
<p>a) Organismo: Concello de Trabada.</p>
<p>b) Dependencia: Secretaría.</p>
<p>2. Obxecto.</p>
<p>A adxudicación, formalización e desenvolvemento do contrato que ten por obxecto o traballo denominado PXOM e cartografía do Concello de Trabada.</p>
<p>3. Tipo de licitación.</p>
<p>Sesenta mil cento un euros e vinteún céntimos (60.101,21), IVE incluído, que poderá ser modificado á baixa.</p>
<p>4. Tramitación, procedemento e forma de adxudicación.</p>
<p>a) Tramitación: urxente.</p>
<p>b) Procedemento: aberto.</p>
<p>c) Forma: concurso.</p>
<p>5. Garantía.</p>
<p>a) Provisional: excluída.</p>
<p>b) Definitiva: 4% do importe de adxudicación.</p>
<p>6. Obtención documentación e información.</p>
<p>a) Entidade: Concello de Trabada.</p>
<p>b) Horario: de 9 a 14.30 horas de luns a venres.</p>
<p>c) Rúa do Concello, nº 15.</p>
<p>d) 27765 Trabada.</p>
<p>e) Teléfono: 982 13 50 11, fax: 982 13 52 57.</p>
<p>7. Presentación de ofertas.</p>
<p>a) Este anuncio publicarase no BOP e no DOG.</p>
<p>b) Data límite: 15 días naturais contados a partir do seguinte ó da publicación do extracto no último boletín.</p>
<p>c) Lugar e xeito de presentación:</p>
<p>As proposicións presentaranse no Rexistro de Entrada do Concello de Trabada, en man, das 9 ás 14.30 horas, durante os quince días naturais seguintes á publicación do anuncio de licitación no BOP e no DOG. Tamén poderán presentarse por correo, e neste caso o interesado deberá acreditar, co xustificante correspondente, a data de imposición do envío na oficina de correos e anuncia-lo mesmo día, ata as 14 horas, ó Concello de Trabada, por fax o telegrama, a remisión da proposición. Sen cumprir tales requisitos non será admitida a proposición no caso en que se recibira fóra do prazo fixado no anuncio de licitación.</p>
<p>Non obstante transcorridos dez días naturais desde o remate do prazo de presentación, non será admitida ningunha proposición enviada por correo.</p>
<p>As proposicións constarán de dous sobres:</p>
<p>Sobre A: oferta.</p>
<p>Sobre B: de documentos.</p>
<p>8. Apertura de ofertas.</p>
<p>Dentro dos dez días hábiles seguintes ó do remate de presentación de ofertas e logo da convocatoria dos licitadores segundo a cláusula 10ª dos pregos.</p>
<p>9. Criterios de base para adxudicación.</p>
<p>Os recollidos na cláusula 11ª dos pregos.</p>
<p>Trabada, 31 de marzo de 2003.</p>
<p>José Manuel Yanes Ginzo</p>
<p>Alcalde</p>

