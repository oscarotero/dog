---
date: '2003-04-11'
id: D952
page: 4
number: 72
agency: CONSELLERÍA DE PESCA E ASUNTOS MARÍTIMOS
section: VI. ANUNCIOS
title: >-
  Orde do 10 de marzo de 2003 pola que se acorda a denegación da prórroga e
  extinción de diversas concesións administrativas que amparan os parques de
  cultivo de moluscos da zona do Carril, distrito marítimo de Vilagarcía de
  Arousa (Pontevedra).
range: Orde
url: 'https://www.xunta.gal/dog/Publicados/2003/20030411/AnuncioD952_gl.html'
---
<p>Vistas as peticións de prórroga das concesións que se citan no anexo, resulta:</p>
<p>Antecedentes de feito.</p>
<p>Primeiro.-Por orde do Ministerio de Comercio do 7 de outubro de 1975 (BOE número 254), outórganse 930 concesións administrativas para a instalación doutros tantos parques de cultivo de moluscos na zona do Carril, distrito marítimo de Vilagarcía de Arousa, a precario e por un prazo de 10 anos, prorrogables por petición dos interesados.</p>
<p>Por Orde do 29 de outubro de 1984 (DOG número 228) outórgase concesión administrativa para instalar un parque de cultivo de ameixas e berberechos</p>
<p>no distrito marítimo de Vilagarcía de Arousa, a favor de Manuel González Domínguez, cunha superficie de 527,25 metros cadrados.</p>
<p>Segundo.-Mediante Decreto 158/1991, do 16 de maio, declárase de interese marisqueiro e urxente execución a revisión e reordenación dos citados parques de cultivo, co obxecto de proceder a unha regularización da situación de feito existente, á revisión das circunstancias de titularidade dos parques e á oportuna reordenación que adecue a súa situación e superficie a unha explotación máis racional dos recursos.</p>
<p>Terceiro.-Aprobada a fase de revisión do citado proceso por resolución da Dirección Xeral de Marisqueo e Acuicultura do 26 de decembro de 1995, cómpre proceder ó inicio da fase de reordenación, da que xurdirán as novas concesións, para o que resulta inescusable desestimar, neste momento do proceso, tales peticións de prórroga.</p>
<p>Fundamentos xurídicos.</p>
<p>Primeiro.-Este órgano é competente para resolver tales peticións de conformidade co disposto no Real decreto 3318/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia en materia de pesca, e na Lei 6/1993, do 11 de maio, de pesca de Galicia.</p>
<p>Segundo.-Tendo en conta que o prazo de vixencia das concesións administrativas que amparan os citados parques expirou, e que de conformidade co disposto na letra C do artigo 72 da Lei 6/1993, do 11 de maio, as concesións se extinguirán polo vencemento do prazo de outorgamento sen que se solicitase e se concedese prórroga.</p>
<p>Por todo o anterior, esta consellería, facendo uso das súas atribucións e competencias, acorda denega-las prórrogas solicitadas e proceder, de conformidade co artigo 72 da Lei 6/1993, do 11 de maio, á extinción das concesións relacionadas no anexo a esta orde.</p>
<p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes, ante o conselleiro de Pesca e Asuntos Marítimos, ou recurso contencioso-administrativo, que se interporá no prazo de dous meses ante a xurisdicción contencioso-administrativa; ámbolos dous prazos se contarán desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, de réxime xurídico das administracións públicas e do procedemento administrativo común e o artigo 46.1º da Lei 29/1998, do 13 de xullo, da xurisdicción contencioso-administrativa.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 10 de marzo de 2003.</p>
<p>Enrique César López Veiga</p>
<p>Conselleiro de Pesca e Asuntos Marítimos</p>
<p>ANEXO</p>
<p>1. Orde do 7 de outubro de 1975 pola que se outorgan 930 concesións administrativas para instalación doutros tantos parques de cultivo de moluscos na zona do Carril, distrito marítimo de Vilagarcía de Arousa.</p>
<table><tbody><tr><td></td></tr>
<tr><td>Parcela
nº</td><td>Nome</td><td>Superficie
m</td></tr>
<tr><td></td></tr>
</tbody></table>
<table><tbody><tr><td>13</td><td>Ramón Longa Dios</td><td>496</td></tr>
<tr><td></td></tr>
<tr><td>31</td><td>José Junquera Doval</td><td>539</td></tr>
<tr><td></td></tr>
<tr><td>53</td><td>Jesús y Carlos Berride Teijeiro</td><td>456</td></tr>
<tr><td></td></tr>
<tr><td>73</td><td>Esclavitud Ferreiros García</td><td>323</td></tr>
<tr><td></td></tr>
<tr><td>79</td><td>María del Carmen Veloso Berride</td><td>66</td></tr>
<tr><td></td></tr>
<tr><td>95</td><td>Joaquina Baltar Teijeiro</td><td>51</td></tr>
<tr><td></td></tr>
<tr><td>115</td><td>Benito Veloso Martínez</td><td>45</td></tr>
<tr><td></td></tr>
<tr><td>122</td><td>José Abelenda Baltar</td><td>267</td></tr>
<tr><td></td></tr>
<tr><td>166</td><td>Jesús Berride Teijeiro</td><td>167</td></tr>
<tr><td></td></tr>
<tr><td>170</td><td>José Abelenda Baltar</td><td>167</td></tr>
<tr><td></td></tr>
<tr><td>251</td><td>María Asunción Abelenda Ares</td><td>349</td></tr>
<tr><td></td></tr>
<tr><td>263</td><td>José Luis Eiras Barreiro</td><td>142</td></tr>
<tr><td></td></tr>
<tr><td>264</td><td>José Luis Eiras Barreiro</td><td>278</td></tr>
<tr><td></td></tr>
<tr><td>334</td><td>María Asunción Abelenda Ares</td><td>72</td></tr>
<tr><td></td></tr>
<tr><td>377</td><td>María Moldes García</td><td>38</td></tr>
<tr><td></td></tr>
<tr><td>427</td><td>José L. Otero Rodríguez</td><td>117</td></tr>
<tr><td></td></tr>
<tr><td>479</td><td>Elvira García Ramos</td><td>66</td></tr>
<tr><td></td></tr>
<tr><td>480</td><td>María Josefa Ares Ramos</td><td>597</td></tr>
<tr><td></td></tr>
<tr><td>481</td><td>Rosa Rodríguez Chaves</td><td>200</td></tr>
<tr><td></td></tr>
<tr><td>502</td><td>María Moldes García</td><td>104</td></tr>
<tr><td></td></tr>
<tr><td>531</td><td>Antonio Franco Boullosa</td><td>100</td></tr>
<tr><td></td></tr>
<tr><td>536</td><td>María Moldes García</td><td>485</td></tr>
<tr><td></td></tr>
<tr><td>538</td><td>Rosa Rodríguez Chaves</td><td>608</td></tr>
<tr><td></td></tr>
<tr><td>548</td><td>Antonia Seoane García</td><td>56</td></tr>
<tr><td></td></tr>
<tr><td>549</td><td>Constantino Silva Ramos</td><td>30</td></tr>
<tr><td></td></tr>
<tr><td>550</td><td>Antonio Franco Boullosa</td><td>93</td></tr>
<tr><td></td></tr>
<tr><td>631</td><td>Guillermo Seoane García</td><td>1.048</td></tr>
<tr><td></td></tr>
<tr><td>650</td><td>María del Carmen Veloso Berride</td><td>110</td></tr>
<tr><td></td></tr>
<tr><td>652</td><td>Manuel Abad Argibay</td><td>605</td></tr>
<tr><td></td></tr>
<tr><td>697</td><td>Luis González Alonso</td><td>224</td></tr>
<tr><td></td></tr>
<tr><td>792</td><td>Mercedes Vicente Mayán</td><td>982</td></tr>
<tr><td></td></tr>
<tr><td>871</td><td>Manuel González Domínguez</td><td>599</td></tr>
<tr><td></td></tr></tbody></table>
<p>2. Orde do 29 de outubro de 1984 (DOG 228), pola que se outorga concesión administrativa para instalar un parque de cultivo de ameixas e berberechos no distrito marítimo de Vilagarcía de Arousa, a favor de Manuel González Domínguez, cunha superficie de 527,25 metros cadrados.</p>
<table><tbody><tr><td></td></tr>
<tr><td>Parcela
nº</td><td>Nome</td><td>Superficie
m</td></tr>
<tr><td></td></tr>
</tbody></table>
<table><tbody><tr><td>Exp. 5527</td><td>Manuel González Domínguez</td><td>527,25</td></tr>
<tr><td></td></tr></tbody></table>

