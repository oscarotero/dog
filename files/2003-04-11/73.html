---
date: '2003-04-11'
id: D9E6
page: 4
number: 72
agency: CONCELLO DE VERÍN
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/2003/20030411/AnuncioD9E6_gl.html'
---
<p>O Pleno do Concello, en sesión ordinaria do 28-3-2003, aprobou a modificación do acordo do Pleno de data 27-12-2002 relativo á aprobación inicial do Plan Especial de Protección e Reforma Interior do barrio de San Lázaro e do núcleo antigo de Verín, nos seguintes termos:</p>
<p>«Suspensión do outorgamento de licencias:</p>
<p>1. Ámbito: queda suspendida a concesión de licencias en todo o ámbito delimitado polo Plan Especial de Protección e Reforma Interior do barrio de San Lázaro e do núcleo antigo de Verín, agás nos seguintes casos:</p>
<p>a) Licencias de apertura que non leven aparellada a realización de obras ou instalacións.</p>
<p>b) Licencias de reforma de obras menores.</p>
<p>c) Licencias de apertura que leven aparellada unha mínima obra de reforma ou instalación interior irrelevante en relación co que se debe protexer.</p>
<p>d) Licencias de reforma e apertura de obras maiores que non alteren os criterios e obxectivos previstos no plan especial aprobado inicialmente.</p>
<p>e) Os cambios de titularidade de licencias de apertura que non sexan incompatibles co planeamento aprobado.</p>
<p>f) Licencias de apertura con informes favorables, especialmente se son do órgano competente en materia de patrimonio histórico.</p>
<p>O posible outorgamento das licencias relacionadas máis arriba debe contar co visto e prace do equipo redactor e da Comisión de Patrimonio.</p>
<p>2. Prazo: ata a aprobación definitiva do PEPRI e, como máximo, un ano desde a súa aprobación inicial».</p>
<p>O que se fai público para os efectos oportunos.</p>
<p>Verín, 28 de marzo de 2003.</p>
<p>Juan Manuel Jiménez Morán</p>
<p>Alcalde</p>

