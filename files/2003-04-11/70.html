---
date: '2003-04-11'
id: D9DA
page: 4
number: 72
agency: CONCELLO DE SANTIAGO DE COMPOSTELA
section: VI. ANUNCIOS
title: >-
  Anuncio de poxa, por procedemento aberto, da concesión de bens de uso público
  municipal na alameda de Santiago de Compostela.
range: Anuncio
url: 'https://www.xunta.gal/dog/Publicados/2003/20030411/AnuncioD9DA_gl.html'
---
<p>Obxecto do contrato: é a utilización de bens de uso público do Concello de Santiago de Compostela, que comprenden única e exclusivamente a zona de parque e paseos da alameda, para a instalación de barracas, carruseis e demais postos, elementos e xogos exclusivos e típicos de festa, durante as festas da Ascensión e do Apóstolo.</p>
<p>Tipo de licitación: a cantidade que o concesionario deberá aboar ó concello será de 108.000 euros IVE incluído como mínimo, realizándose as ofertas á alza.</p>
<p>Duración do contrato: desde o 15 de maio ata o 1 de xuño durante as festas da Ascensión e do 18 de xullo ó 3 de agosto durante as do Apóstolo.</p>
<p>Garantías. Fianza provisional: 3.005 euros. Fianza definitiva: 24.040,48 euros.</p>
<p>Prazo e lugar de presentación das proposicións: poderanse presentar no Rexistro Xeral do Concello de 9 a 14 horas en sobres pechados, coa documentación e requisitos esixidos no prego de condicións no prazo de oito días naturais contados a partir do día seguinte á data da derradeira das publicacións que corresponden facer no DOG e no BOP da Coruña.</p>
<p>Apertura de plicas: terá lugar na Casa do Concello (Secretaría) ás 12 horas o día hábil seguinte, non sábado, ó remate do prazo de presentación de proposicións.</p>
<p>Información e documentación: Concello de Santiago de Compostela (Sección de Contratación). Telf.: 981 54 30 33. Fax: 981 57 76 27.</p>
<p>Santiago de Compostela, 31 de marzo de 2003.</p>
<p>José A. Sánchez Bugallo</p>
<p>Alcalde</p>

