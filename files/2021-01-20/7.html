---
date: '2021-01-20'
id: G0427-070121-0004
page: 3230
number: 12
agency: Consellería do Mar
section: III. Outras disposicións.
title: >-
  RESOLUCIÓN do 7 de xaneiro de 2021, da Secretaría Xeral Técnica da Consellería
  do Mar, pola que se dá publicidade de dúas encomendas de xestión á empresa
  Tecnologías y Servicios Agrarios, S.A., filial do medio propio Empresa de
  Transformación Agraria, S.A., para executar durante os anos 2021 e 2022.
range: Resolución
url: >-
  https://www.xunta.gal/dog/Publicados/2021/20210120/AnuncioG0427-070121-0004_gl.html
---
<p>De conformidade co artigo 8 da Lei 19/2013, do 9 de decembro, de transparencia, acceso á información pública e bo goberno, dáse publicidade ás seguintes encomendas de xestión:</p>
    <p>1. Resolución do 14 de decembro de 2020, da Consellería do Mar, pola que se lle encarga ao medio propio Tecnologías y Servicios Agrarios, S.A. (Tragsatec) a asistencia técnica, o asesoramento económico e o servizo de seguimento das medidas 4.1.2 e 4.1.3 do FEMP. </p>
    <p>– Actividade: prestar apoio na xestión do encargo denominado «Desenvolvemento sustentable das zonas de pesca do FEMP 2014-2020» mediante unha asistencia técnica para realizar o seguimento das medidas 4.1.2 e 4.1.3 e proporcionar o asesoramento económico na xestión das solicitudes de axudas presentadas a través delas e que son xestionadas pola Dirección Xeral de Desenvolvemento Pesqueiro no marco da aplicación do Regulamento (EU) nº 508/2014, do Parlamento e do Consello, sobre o FEMP.</p>
    <p>– Natureza e alcance da xestión encomendada: encomenda de xestión a medios propios ao ter a empresa Tecnologías y Servicios Agrarios, S.A., filial da Empresa de Transformación Agraria, S.A., a consideración de medio propio instrumental e de servizo técnico da Administración xeral da Comunidade Autónoma de Galicia, en cumprimento do establecido nos artigos 10, 47 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia: desde o 1 de xaneiro de 2021 ata o 31 de decembro de 2022.</p>
    <p>– Financiamento: tramitación anticipada con cargo aos orzamentos da Comunidade Autónoma de Galicia para os anos 2021 e 2022, aplicación orzamentaria 15.02.723A.640.1, con código de proxecto 2016 00287. Cofinanciada polo FEMP nun 75 %, na medida 7 (asistencia técnica).</p>
    <p>2. Resolución do 19 de novembro de 2020, da Consellería do Mar, pola que se lle encarga ao medio propio Tecnologías y Servicios Agrarios, S.A. (Tragsatec) a realización dun servizo de apoio á xestión de emerxencias na Subdirección Xeral de Gardacostas de Galicia para o ano 2021.</p>
    <p>– Actividade: traballos correspondentes ao servizo de apoio á xestión de emerxencias na Subdirección Xeral de Gardacostas de Galicia para o ano 2021, mediante a atención, filtrado, priorización e canalización dos avisos recibidos, de conformidade co disposto no prego de condicións técnicas. </p>
    <p>– Natureza e alcance da xestión encomendada: encomenda de xestión a medios propios ao ter a empresa Tecnologías y Servicios Agrarios, S.A., filial da Empresa de Transformación Agraria, S.A., a consideración de medio propio instrumental e de servizo técnico da Administración xeral da Comunidade Autónoma de Galicia, en cumprimento do establecido nos artigos 10 e 47 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia: desde o 1 de xaneiro de 2021 ata o 31 de decembro de 2021.</p>
    <p>– Financiamento: tramitación anticipada con cargo aos orzamentos da Comunidade Autónoma de Galicia para o ano 2021, aplicación orzamentaria 15.01.541C.604.1, con código de proxecto 2011 00867.</p>
    <p>Santiago de Compostela, 7 de xaneiro de 2021</p>
    <footer><p>Silvia Cortiñas Fernández<br>Secretaria xeral técnica da Consellería do Mar</p></footer>

