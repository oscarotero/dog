---
date: '2020-11-25'
id: G0003-171120-0003
page: 46453
number: 238
agency: Servizo Galego de Saúde
section: III. Outras disposicións.
title: >-
  RESOLUCIÓN do 10 de novembro de 2020 pola que se encomenda á Axencia Galega
  para a Xestión do Coñecemento en Saúde (Acis) a xestión da formación en
  xestión e uso de gases medicinais, derivada da contratación centralizada de
  gases medicinais MI-SER1-16-021.
range: Resolución
url: >-
  https://www.xunta.gal/dog/Publicados/2020/20201125/AnuncioG0003-171120-0003_gl.html
---
<p>De conformidade co previsto no artigo 9.3 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á Resolución do 10 de novembro de 2020, do Servizo Galego de Saúde, pola que se encomenda á Axencia Galega para a Xestión do Coñecemento en Saúde a xestión da formación en xestión e uso de gases medicinais, derivada da contratación centralizada de gases medicinais MI-SER1-16-021. </p>
    <p>– Actividade:</p>
    <p>En virtude desta encomenda, a Axencia asumirá:</p>
    <p>a) A xestión da asistencia do alumnado proposto para cada actividade formativa.</p>
    <p>Estas actividades formativas deben estar enmarcadas dentro da formación referida ao uso dos gases medicinais e das súas instalacións.</p>
    <p>b) A programación, planificación e xestión das actividades formativas propostas polo Servizo Galego de Saúde, dentro dos límites orzamentarios establecidos.</p>
    <p>c) A elaboración de vídeos titoriais sobre as infraestruturas hospitalarias para a subministración de gases medicinais, o manexo de equipamentos de dispensación e as medidas de seguridade que se van aplicar.</p>
    <p>A xestión das actividades formativas por parte de Acis incluirá a xestión da acreditación dos cursos dirixidos aos profesionais sanitarios, a xestión das inscricións dos destinatarios, a planificación, programación, disposición e/ou contratación dos recursos formativos, humanos e materiais para a realización das actividades, a supervisión da execución dos cursos, a avaliación da satisfacción dos asistentes e da calidade da formación, a expedición de certificados de asistencia e de avaliación, a xestión económica das actividades formativas e a información sobre as actividades encomendadas para o seu control e verificación.</p>
    <p>A Acis, no desenvolvemento da actividade encomendada, seguirá as directrices e instrucións da Consellería de Sanidade-Servizo Galego de Saúde, á cal lle corresponden os poderes de verificación e control da encomenda. O Servizo de Coordinación de Servizos Xerais da Subdirección Xeral de Compras e Servizos (Dirección Xeral de Recursos Económicos), como servizo promotor e responsable da execución dos contratos centralizados de gases medicinais do Servicio Galego de Saúde, verificará e controlará esta encomenda.</p>
    <p>– Natureza e alcance da xestión encomendada: o encargo ten natureza de encargo a medio propio, de acordo co disposto no artigo 47 e seguintes da Lei 16/2010, do 17 de decembro, e no artigo 13 da Lei 14/2013, do 26 de decembro, de racionalización do sector público autonómico. Tal condición de medio propio está recollida no artigo 5 do Decreto 112/2015, do 31 de xullo, polo que se crea a Axencia Galega para a Xestión do Coñecemento en Saúde e se aproban os seus estatutos.</p>
    <p>– Prazo de vixencia: esta encomenda producirá efectos a partir da súa publicación no Diario Oficial de Galicia e manterase ata que se executen de conformidade e na súa totalidade as actividades encomendadas.</p>
    <p>Santiago de Compostela, 10 de novembro de 2020</p>
    <footer><p>Julio García Comesaña<br>Presidente do Servizo Galego de Saúde</p></footer>
    <h2>ANEXO</h2>
    <h3>Anexo en que se detallan o programa de formación, as datas previstas e os distintos colectivos implicados na xestión e mantemento da subministración de gases medicinais nos centros do Servizo Galego de Saúde, así como o importe económico asignado a cada un deles</h3>
    <table>
     <thead>
      <tr>
       <td>Denominación da acción formativa</td>
       <td>Persoal a que&lt;br&gt;vai dirixido</td>
       <td>Data prevista</td>
       <td>Nº de horas</td>
       <td>Nº de edicións</td>
       <td>Importe
        (euros)</td>
      </tr>
     </thead>
     <tbody>
      <tr>
       <td>Manexo dos gases medicinais no ámbito hospitalario.</td>
       <td>Persoal sanitario</td>
       <td>Feb.-mar. 2021</td>
       <td>8</td>
       <td>7</td>
       <td>6.000</td>
      </tr>
      <tr>
       <td>Manexo dos gases medicinais en atención primaria.</td>
       <td>Persoal sanitario</td>
       <td>Feb.-mar. 2021</td>
       <td>8</td>
       <td>7</td>
       <td>6.000</td>
      </tr>
      <tr>
       <td>Aplicacións dos gases medicinais no ámbito clínico.</td>
       <td>Persoal sanitario</td>
       <td>Feb.-mar. 2021</td>
       <td>4</td>
       <td>1</td>
       <td>600</td>
      </tr>
      <tr>
       <td>Manexo dos gases medicinais en atención primaria.</td>
       <td>Persoal non sanitario</td>
       <td>Feb.-mar. 2021</td>
       <td>4</td>
       <td>7</td>
       <td>3.000</td>
      </tr>
      <tr>
       <td>Manexo de Revit aplicado a instalacións de gases medicinais. Iniciación.</td>
       <td>Persoal non sanitario</td>
       <td>Feb.-mar. 2021</td>
       <td>40</td>
       <td>1</td>
       <td>12.000</td>
      </tr>
      <tr>
       <td>Manexo de Revit aplicado a instalacións de gases medicinais. Avanzado.</td>
       <td>Persoal non sanitario</td>
       <td>Feb.-mar. 2021</td>
       <td>40</td>
       <td>2</td>
       <td>24.000</td>
      </tr>
      <tr>
       <td>A xestión dos gases medicinais a través das aplicacións informáticas.</td>
       <td>Persoal non sanitario</td>
       <td>Nov. 2020</td>
       <td>4</td>
       <td>1</td>
       <td>600</td>
      </tr>
      <tr>
       <td>Xestión e control a través do XMAO do mantemento e instalacións de gases medicinais. Módulo 1.</td>
       <td>Persoal non sanitario</td>
       <td>Nov.-dec. 2020</td>
       <td>4</td>
       <td>1</td>
       <td>2.000</td>
      </tr>
      <tr>
       <td>Xestión e control a traves do XMAO do mantemento e instalacións de gases medicinais. Módulo 2.</td>
       <td>Persoal non sanitario</td>
       <td>Nov.-dec. 2020</td>
       <td>4</td>
       <td>1</td>
       <td>2.000</td>
      </tr>
      <tr>
       <td>Xestión e control a través do XMAO do mantemento e instalacións de gases medicinais. Módulo 3.</td>
       <td>Persoal non sanitario</td>
       <td>Nov.-dec. 2020</td>
       <td>4</td>
       <td>1</td>
       <td>2.000</td>
      </tr>
      <tr>
       <td>Xestión e control a través do XMAO do mantemento e instalacións de gases medicinais. Módulo 4.</td>
       <td>Persoal non sanitario</td>
       <td>Nov.-dec. 2020</td>
       <td>4</td>
       <td>1</td>
       <td>2.000</td>
      </tr>
      <tr>
       <td>Xestión e control a través do XMAO do mantemento e instalacións de gases medicinais. Módulo 5.</td>
       <td>Persoal non sanitario</td>
       <td>Feb.-mar. 2021</td>
       <td>4</td>
       <td>1</td>
       <td>2.000</td>
      </tr>
      <tr>
       <td>Xestión e control a través do XMAO do mantemento e instalacións de gases medicinais. Módulo 6.</td>
       <td>Persoal non sanitario</td>
       <td>Feb.-mar. 2021</td>
       <td>4</td>
       <td>1</td>
       <td>2.000</td>
      </tr>
      <tr>
       <td>Xestión e control a través do XMAO do mantemento e instalacións de gases medicinais. Módulo 7.</td>
       <td>Persoal non sanitario</td>
       <td>Feb.-mar. 2021</td>
       <td>4</td>
       <td>1</td>
       <td>2.000</td>
      </tr>
      <tr>
       <td>Xestión e control a través do XMAO do mantemento e instalacións de gases medicinais. Módulo 8.</td>
       <td>Persoal non sanitario</td>
       <td>Feb.-mar. 2021</td>
       <td>4</td>
       <td>1</td>
       <td>2.000</td>
      </tr>
      <tr>
       <td>Micropílulas formativas en formato multimedia co obxectivo: «presentación dos centros sanitarios como lugar seguro e eficaz na atención do paciente con fraxilidade respiratoria. Influencia dos gases medicinais».</td>
       <td>Persoal sanitario e non sanitario</td>
       <td>Abr. 2021</td>
       <td>------</td>
       <td>1</td>
       <td>26.120,77</td>
      </tr>
      <tr>
       <td colspan="5">Totais</td>
       <td>94.320,77 €</td>
      </tr>
     </tbody>
    </table>

