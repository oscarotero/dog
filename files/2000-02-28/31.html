---
date: '2000-02-28'
id: 4E4A
page: 2
number: 40
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Cédula do 31 de xaneiro de 2000, da Delegación Provincial de Lugo, pola que se
  fai pública a notificación da resolución do expediente sancionador
  S-LU-1/3/99, en materia de patrimonio cultural de Galicia, instruído con
  motivo das obras de remoción de terras no soar sito no número 11 da rúa Ánxel
  Fole de Lugo, contra a empresa C&M Investiment, S.A., NIF A-27102920
  (presidida e representada por Domingo Canto Vila).
range: Cédula
url: 'https://www.xunta.gal/dog/Publicados/2000/20000228/Anuncio4E4A_gl.html'
---
<p>En cumprimento do establecido polo artigo 58 e seguintes da Lei 30/1992, do 26 de novembro, de réxime xurídico das administracións públicas e do procedemento administrativo común (parcialmente modificada pola Lei 4/1999, do 13 de xaneiro), notifícaselle a resolución recaída no procedemento sancionador incoado, o 8 de marzo de 1999, á persoa que se sinala no anexo co seu último enderezo coñecido.</p>
<p>A persoa interesada dispón da resolución na Delegación Provincial de Cultura, Comunicación Social e Turismo de Lugo e do dereito de interpoñer recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ó da súa notificación, de conformidade co artigo 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>Advírtese que, de non interpoñer en tempo e forma os recursos que procedan, terá que aboa-la sanción imposta no período de pagamento voluntario, a favor do Tesouro da Facenda Galega, conta restrinxida de recadación de multas e sancións, número 204607204040000079 da Caixa de Aforros de Ourense en Lugo, facendo consta-lo número de expediente sancionador. Transcorridos os prazos previstos, procederase ó cobramento pola vía de constrinximento, de conformidade co establecido na disposición terceira da Orde do 22 de maio de 1987, da Consellería de Economía e Facenda (DOG do 3 de xuño).</p>
<p>Lugo, 31 de xaneiro de 2000.</p>
<p>Manuel Gulín Rodríguez</p>
<p>Instructor do procedemento</p>
<p>ANEXO</p>
<p>Expediente: S-LU-1/3/99.</p>
<p>Interesado: C&amp;amp;M Investiment, S.A., NIF A-27102920 (presidida e representada Domingo Canto Vila).</p>
<p>Enderezo: Xeneral Franco 6-1º, 27001 Lugo.</p>
<p>Feitos: realización de obras de remoción de terras levadas a cabo no soar nº 11 da rúa Ánxel Fole da cidade de Lugo, carecendo da preceptiva autorización da Dirección Xeral de Patrimonio Cultural.</p>
<p>Precepto infrinxido: artigo 91 h) da Lei 8/1995, do 30 de outubro, de patrimonio cultural de Galicia.</p>
<p>Precepto sancionador: artigo 95.2º da Lei 8/1995, do 30 de outubro, de patrimonio cultural de Galicia.</p>
<p>Sanción: 10.000.001 ptas.</p>

