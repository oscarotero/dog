---
date: '2002-03-11'
id: '4962'
page: 3
number: 50
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 20 de febreiro de 2002, da Dirección Xerencia do Hospital do
  Meixoeiro de Vigo, pola que se anuncia a contratación, polo sistema de
  concurso e por procedemento aberto, para a adquisición de publicacións
  periódicas (expediente 5/2002) e adquisición de roupa de hospitalización
  (expediente 8/2002).
range: Resolución
url: 'https://www.xunta.gal/dog/Publicados/2002/20020311/Anuncio4962_gl.html'
---
<p>O director xerente do Hospital do Meixoeiro de Vigo, en virtude das atribucións que lle foron delegadas por Orde do 23 de marzo de 2000, sobre delegación de competencias nos órganos centrais e periféricos do Servicio Galego de Saúde, e unha vez</p>
<p>cumpridos os trámites administrativos correspondentes, resolve convoca-los seguintes concursos:</p>
<p>Expediente 5/2002:</p>
<p>Obxecto: subministración de publicacións periódicas.</p>
<p>Orzamento: 96.783,80 euros.</p>
<p>Expediente 8/2002:</p>
<p>Obxecto: subministración de roupa de hospitalización.</p>
<p>Orzamento: 87.400 euros.</p>
<p>Garantía provisional: 2% do orzamento de cada un dos lotes ós que se licite.</p>
<p>Forma de adxudicación: concurso polo procedemento aberto.</p>
<p>Prazo de entrega: inmediato desde a formalización do contrato, con entregas parciais do material adxudicado, segundo necesidades do centro fixadas polos servicios competentes ata 31-12-2002.</p>
<p>Admisión de variantes: non se admiten variantes.</p>
<p>Solvencia económica e técnica: ver prego de cláusulas administrativas particulares que rexen o presente concurso.</p>
<p>Criterios de adxudicación: os establecidos no prego de cláusulas administrativas particulares.</p>
<p>Documentos de interese para os licitadores: o prego de cláusulas administrativas particulares e demais documentación complementaria poden ser solicitados na Unidade de Contratación Administrativa do Hospital do Meixoeiro, Meixoeiro s/n, 36200 de Vigo. En días laborables desde as 9 ás 14 horas. Teléfono: 986 81 11 59. Fax: 986 81 11 39.</p>
<p>Presentación de proposicións: as proposicións deberanse presentar en man, en sobres pechados e asinadas polo licitador ou persoa que o represente, no rexistro xeral deste hospital, antes das 14 horas do décimo quinto día natural contado a partir do seguinte ó da publicación desta resolución no Diario Oficial de Galicia, ou enviadas por correo, dentro do prazo sinalado.</p>
<p>Apertura de proposicións: terá lugar na sala de xuntas do Hospital do Meixoeiro, a partir das 9 horas</p>
<p>do décimo primeiro día natural contado desde o seguinte a aquel no que remate o prazo de presentación de ofertas. No caso de que dito día coincida en sábado ou festivo, a apertura de proposicións terá lugar o primeiro día hábil seguinte.</p>
<p>Documentación que deberán achega-los licitadores: os documentos que figuran no prego de cláusulas administrativas particulares.</p>
<p>Anuncios: os anuncios do presente concurso serán por conta do adxudicatario do contrato.</p>
<p>Vigo, 20 de febreiro de 2002.</p>
<p>Jesús Vázquez Almuíña</p>
<p>Director xerente do Hospital do Meixoeiro de Vigo</p>

