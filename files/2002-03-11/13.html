---
date: '2002-03-11'
id: '48E2'
page: 3
number: 50
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Orde do 19 de febreiro de 2002 pola que se anuncia convocatoria pública para a
  provisión, polo sistema de libre designación, de catro postos de traballo
  vacantes na Consellería de Educación e Ordenación Universitaria.
range: Orde
url: 'https://www.xunta.gal/dog/Publicados/2002/20020311/Anuncio48E2_gl.html'
---
<p>De conformidade co establecido no artigo 27.2º da Lei 4/1988, do 26 de maio, da función pública de Galicia, na súa nova redacción dada pola Lei 3/1995, do 10 de abril, e no artigo 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e no uso das atribucións conferidas polo artigo 15.4º da mesma lei, esta consellería</p>
<p>DISPÓN:</p>
<p>Primeiro.-Anuncia-la convocatoria para cubrir, polo sistema de libre designación, os postos de traballo vacantes que se indica no anexo I desta orde.</p>
<p>Segundo.-Poderán concorrer a ela os/as funcionarios/as de carreira que reúnan as condicións que para os postos de traballo se sinalan no anexo I.</p>
<p>Terceiro.-As solicitudes para participar nesta convocatoria presentaranse no rexistro xeral da Consellería de Educación e Ordenación Universitaria (edificio administrativo San Caetano s/n, Santiago de Compostela), nas súas delegacións provinciais, ou nas oficinas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de 15 días hábiles, contados a partir do seguinte ó da publicación desta orde no Diario Oficial de Galicia, segundo modelo que se inclúe no anexo II.</p>
<p>Cuarto.-Os aspirantes deberán xuntarlle á petición un currículum vitae e xustificar, mediante certificación ou copia compulsada, os méritos que aleguen.</p>
<p>Quinto.-No caso de resultar seleccionados/as para ocupa-los postos de traballo funcionarios/as con destino noutras administracións públicas, requirirase o informe favorable do departamento onde preste servicio, considerándose neste sentido de non emitirse no prazo de 15 días segundo o disposto no artigo 67 do Real decreto 364/1995, do 10 de marzo.</p>
<p>Sexto.-A resolución desta convocatoria farase pública no Diario Oficial de Galicia e poderán declararse desertos os postos de traballo, de considerarse oportuno.</p>
<p>Sétimo.-O prazo de toma de posesión será de tres días hábiles, se o destino anterior radica na mesma localidade do novo destino, e dun mes se radica en localidade distinta ou comporta o reingreso ó servicio activo do/a funcionario/a. Este prazo empezarase a contar a partir do día seguinte ó do cesamento, que deberá producirse dentro dos tres días hábiles seguintes ó da publicación da resolución no Diario Oficial de Galicia.</p>
<p>Se a resolución comporta o reingreso ó servicio activo, o prazo de toma de posesión comezará a contar desde o día seguinte ó da publicación da resolución.</p>
<p>Oitavo.-Contra esta orde, que pon fin á vía administrativa, os interesados poderán interpoñer potestativamente recurso de reposición perante o conselleiro de Educación e Ordenación Universitaria, no prazo dun mes contado desde o día seguinte ó da súa publicación no Diario Oficial de Galicia, de conformidade co establecido na Lei 30/1992, do 26 de novembro, na súa nova redacción dada pola Lei 4/1999, do 13 de xaneiro, ou poderán interpoñer directamente recurso contencioso-administrativo, perante o xulgado do contencioso-administrativo competente, no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 19 de febreiro de 2002.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO I</p>
<p>Denominación do posto: secretario/a provincial.</p>
<p>Código do posto: ED.C99.10.000.15001.036.</p>
<p>Dependencia: delegación provincial.</p>
<p>Localidade: A Coruña.</p>
<p>Grupo: A/B.</p>
<p>Nivel: 28.</p>
<p>Complemento específico: 10.865,64 euros.</p>
<p>Corpo ou escala: xeral.</p>
<p>Formación específica: 499.</p>
<p>Denominación do posto: subdirector/a xeral de Centros.</p>
<p>Código do posto: ED.C04.00.002.15770.001.</p>
<p>Dependencia: Dirección Xeral de Centros e Inspección Educativa.</p>
<p>Localidade: Santiago de Compostela.</p>
<p>Grupo: A.</p>
<p>Nivel: 30.</p>
<p>Complemento específico: 14.777,52 euros.</p>
<p>Corpo ou escala: xeral/docente.</p>
<p>Formación específica: 523.</p>
<p>Denominación do posto: subdirector/a xeral de Ordenación Educativa.</p>
<p>Código do posto: ED.C05.00.002.15770.001.</p>
<p>Dependencia: Dirección Xeral de Ordenación Educativa e Formación Profesional.</p>
<p>Localidade: Santiago de Compostela.</p>
<p>Grupo: A.</p>
<p>Nivel: 30.</p>
<p>Complemento específico: 14.777,52 euros.</p>
<p>Corpo ou escala: xeral/docente.</p>
<p>Formación específica: 523.</p>
<p>Denominación do posto: subdirector/a xeral de Promoción e Ensino da Lingua Galega.</p>
<p>Código do posto: ED.C07.00.001.15770.001.</p>
<p>Dependencia: Dirección Xeral de Política Lingüística.</p>
<p>Localidade: Santiago de Compostela.</p>
<p>Grupo: A.</p>
<p>Nivel: 30.</p>
<p>Complemento específico: 14.777,52 euros.</p>
<p>Corpo ou escala: xeral/docente.</p>
<p>Formación específica: 523.</p>

