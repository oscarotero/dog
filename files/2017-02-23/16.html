---
date: '2017-02-23'
id: G0424-170217-0001
page: 9082
number: 38
agency: 'Consellería de Economía, Emprego e Industria'
section: IV. Oposicións e concursos.
title: >-
  ORDE do 27 de xaneiro de 2017 pola que se convoca, para a súa provisión polo
  sistema de libre designación, un posto de traballo vacante na Axencia Galega
  de Innovación.
range: Orde
url: >-
  https://www.xunta.gal/dog/Publicados/2017/20170223/AnuncioG0424-170217-0001_gl.html
---
<p>De conformidade co establecido nos artigos 17 e 92 da Lei 2/2015, do 29 de abril, do emprego público de Galicia, e no Decreto 50/2012, do 12 de xaneiro, polo que se crea a Axencia Galega de Innovación e se aproban os seus estatutos, esta consellería</p>
    <p class="dog-titulo">DISPÓN:</p>
    <p>Primeiro. Anunciar a convocatoria para cubrir, polo sistema de libre designación, o posto de traballo que se indica no anexo I desta orde.</p>
    <p>Segundo. Poderán concorrer a ela os/as funcionarios/as de carreira que reúnan os requisitos sinalados no anexo I.</p>
    <p>Terceiro. As solicitudes dirixiranse por escrito, segundo o modelo que se inclúe no anexo II, á Axencia Galega de Innovación (praza de Europa, 10-A-6, 15707 Santiago de Compostela), no prazo de quince (15) días contados a partir do seguinte ao da publicación desta orde no <em>Diario Oficial de Galicia</em>, e poderán presentarse en calquera das formas previstas no artigo 16.4 da Lei 39/2015, do 1 de outubro, do procedemento administrativo común das administracións públicas.</p>
    <p>Cuarto. Os/as aspirantes deberán unir á petición un <em>curriculum vitae</em> e xustificar documentalmente os méritos que aleguen. Os méritos alegados e non probados non se terán en conta.</p>
    <p>Quinto. Esta convocatoria será resolta pola Consellería de Economía, Emprego e Industria. </p>
    <p>No caso de que resulte seleccionado/a para ocupar o posto de traballo que se anuncia no anexo I desta orde un/unha funcionario/a con destino noutras administracións públicas, tramitarase o seu traslado a esta comunidade autónoma conforme o artigo 67 do Real decreto 364/1995, do 10 de marzo, e demais disposicións concordantes.</p>
    <p>Sexto. A orde de resolución desta convocatoria farase pública no DOG e poderase declarar deserto o posto, se se considera oportuno.</p>
    <p>Sétimo. O prazo para a toma de posesión do novo destino obtido será de tres días hábiles se non implica cambio de residencia ou de sete días hábiles se comporta cambio de residencia.</p>
    <p>Cando o/a adxudicatario/a do posto obteña coa súa toma de posesión o reingreso ao servizo activo, o prazo de toma de posesión será de vinte días hábiles.</p>
    <p>O prazo posesorio empezará a contarse a partir do día seguinte ao do cesamento, que se deberá producir dentro dos tres días hábiles seguintes ao da publicación da orde de resolución no <em>Diario Oficial de Galicia</em>, ou desde a data en que se comunique a resolución do traslado á Comunidade Autónoma, para o caso de funcionarios/as doutras administracións públicas.</p>
    <p>Se a resolución comporta o reingreso ao servizo activo, o prazo de toma de posesión deberá computar desde o día seguinte ao da publicación da orde de resolución no <em>Diario Oficial de Galicia</em>.</p>
    <p>Oitavo. Contra esta orde, que pon fin á vía administrativa, os/as interesados/as poderán interpoñer recurso potestativo de reposición, ante o conselleiro de Economía, Emprego e Industria, no prazo dun mes contado desde o día seguinte ao da súa publicación no <em>Diario Oficial de Galicia</em>, de conformidade co establecido na Lei 39/2015, do 1 de outubro, ou poderán impugnala directamente, ante o xulgado do contencioso-administrativo competente, no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 27 de xaneiro de 2017</p>
    <footer><p>Francisco José Conde López<br>Conselleiro de Economía, Emprego e Industria</p></footer>
    <h2>ANEXO I</h2>
    <p>Código: IN.C03.00.000.15770.001.</p>
    <p>Denominación do posto: secretario/a do director/a xeral.</p>
    <p>Dependencia: Axencia Galega de Innovación.</p>
    <p>Localidade: Santiago de Compostela.</p>
    <p>Tipo de posto: N.</p>
    <p>Forma de provisión: LD.</p>
    <p>Corpo ou escala: xeral.</p>
    <p>Subgrupo: C1-C2.</p>
    <p>Nivel: 18.</p>
    <p>Complemento específico: 6.716,22 euros.</p>
    <p>Tipo adscrición: A11 (adscrición indistinta a funcionarios/as da Xunta de Galicia, Estado e CC.AA.).</p>
    <p>Formación específica: para persoal doutra Administración, curso de iniciación de galego (RI); coñecementos de informática a nivel usuario (mérito).</p>

