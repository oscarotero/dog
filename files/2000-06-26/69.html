---
date: '2000-06-26'
id: DF3E
page: 9
number: 123
agency: FUNDACIÓN GALICIA-EUROPA
section: VI. ANUNCIOS
title: >-
  Anuncio do 6 de xuño de 2000 polo que se fai pública a convocatoria de bolsas
  de formación en materias de divulgación comunitaria de interese para Galicia.
range: Anuncio
url: 'https://www.xunta.gal/dog/Publicados/2000/20000626/AnuncioDF3E_gl.html'
---
<p>De acordo cos seus fins fundacionais, a Fundación Galicia-Europa convoca catro bolsas para a formación en materias de divulgación comunitaria de interese para Galicia, por un importe singularizado de cento dez mil pesetas brutas mensuais, e por un período de seis meses, tendo como destino un dos centros galegos de información europea.</p>
<p>Os peticionarios deberán reuni-los seguintes requisitos:</p>
<p>a) Ser nacional español ou de calquera outro estado membro da Unión Europea, con veciñanza administrativa na Comunidade Autonóma de Galicia.</p>
<p>b) Estar en posesión dunha licenciatura universitaria, preferentemente relacionada coa xestión documental e de arquivos.</p>
<p>c) Dominio dos idiomas galego, castelán e inglés ou francés.</p>
<p>d) Manexo no nivel de usuario de tratamento de textos, bases de datos da Unión Europea e Internet.</p>
<p>O prazo de recepción de solicitudes rematará ó décimo quinto día natural contado desde o seguinte ó da data de publicación deste anuncio no Diario Oficial de Galicia. Para consulta-las bases reguladoras das bolsas, solicitar información e presenta-la pertinente documentación, os interesados deberán</p>
<p>dirixirse á Fundación Galicia-Europa, rúa dos Feáns, 5-baixo. 15706 Santiago de Compostela. (Teléfono 981 54 10 12).</p>
<p>Santiago de Compostela, 6 de xuño de 2000.</p>
<p>Jaime Pita Varela</p>
<p>Secretario xeral da Fundación Galicia-Europa</p>

