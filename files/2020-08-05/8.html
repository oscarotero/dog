---
date: '2020-08-05'
id: G0427-290720-0002
page: 31193
number: 156
agency: Consellería do Mar
section: III. Outras disposicións.
title: >-
  ORDE do 28 de xullo de 2020 pola que se publica a redistribución e a
  ampliación do crédito da Orde do 12 de decembro de 2019 pola que se establecen
  as bases reguladoras para a concesión, en réxime de concorrencia competitiva,
  de subvencións para investimentos produtivos, incremento da eficiencia
  enerxética e fomento da reconversión das empresas acuícolas a fontes de
  enerxía renovables, e para a obtención de servizos de asesoramento de carácter
  técnico, científico, xurídico, ambiental ou económico no ámbito da
  acuicultura, cofinanciadas co Fondo Europeo Marítimo e de Pesca (FEMP), e se
  procede á súa convocatoria para o ano 2020, tramitado como expediente
  anticipado de gasto (código de procedemento PE205F).
range: Orde
url: >-
  https://www.xunta.gal/dog/Publicados/2020/20200805/AnuncioG0427-290720-0002_gl.html
---
<p>O 27 de decembro de 2019 publicouse no <em>Diario Oficial de Galicia</em> a Orde do 12 de decembro de 2019 pola que se establecen as bases reguladoras para a concesión, en réxime de concorrencia competitiva, de subvencións para investimentos produtivos, incremento da eficiencia enerxética e fomento da reconversión das empresas acuícolas a fontes de enerxía renovables, e para a obtención de servizos de asesoramento de carácter técnico, científico, xurídico, ambiental ou económico no ámbito da acuicultura, cofinanciadas co Fondo Europeo Marítimo e de Pesca (FEMP), e se procede á súa convocatoria para o ano 2020, tramitado como expediente anticipado de gasto (código de procedemento PE205F).</p>
    <p>A mencionada orde establece no seu artigo 3.2 que se poderá ampliar o importe fixado na convocatoria no caso de que exista crédito dispoñible derivado dunha xeración, ampliación ou incorporación de crédito, de remanentes doutras convocatorias ou en calquera dos casos e coas condicións establecidas no número 2 do artigo 30 do Regulamento da Lei de subvencións de Galicia (Decreto 11/2009, do 8 de xaneiro), sen que iso dea lugar á apertura dun novo prazo de presentación de solicitudes, salvo indicación expresa en contrario na orde que se publique para o efecto.</p>
    <p>A Orde do 12 de decembro de 2019 ten por obxecto establecer as bases reguladoras para a concesión, en réxime de concorrencia competitiva das axudas destinadas ás seguintes accións:</p>
    <p>1. Modalidade A: axudas destinadas á realización de actuacións que teñen por obxecto o fomento dunha acuicultura sustentable desde unha perspectiva ambiental, socialmente responsable, baseada no coñecemento e competitiva (artigo 48, letras a), b), c), d), f) e h) do Regulamento (UE) nº 508/2014):</p>
    <p>2. Modalidade B: axudas destinadas a investimentos que aumenten a eficiencia enerxética e fomenten a reconversión das empresas acuícolas a fontes de enerxía renovables (artigo 48 letra k) do Regulamento (UE) nº 508/2014).</p>
    <p>3. Modalidade C: axudas destinadas á obtención de servizos de asesoramento de carácter técnico, científico, xurídico, ambiental ou económico, co fin de mellorar o rendemento global e a competitividade das explotacións acuícolas e reducir o impacto ambiental negativo do seu funcionamento (artigo 49 letra b) do Regulamento (UE) nº 508/2014).</p>
    <p>O crédito inicial previsto no artigo 3 da orde é o que a continuación se detalla:</p>
    <table>
     <tbody>
      <tr>
       <td>Aplicación orzamentaria</td>
       <td>Modalidade de axuda</td>
       <td>Ano 2020</td>
       <td>Ano 2021</td>
       <td>Total</td>
      </tr>
      <tr>
       <td>15.02.723A.772.2</td>
       <td>Modalidade A</td>
       <td>4.249.000,00 €</td>
       <td>5.751.000,00 €</td>
       <td>10.000.000,00 €</td>
      </tr>
      <tr>
       <td>15.02.723A.772.5</td>
       <td>Modalidade B</td>
       <td>200.000,00 €</td>
       <td>200.000,00 €</td>
       <td>400.000,00 €</td>
      </tr>
      <tr>
       <td>15.02.723A.772.6</td>
       <td>Modalidade C</td>
       <td>15.000,00 €</td>
       <td>15.000,00 €</td>
       <td>30.000,00 €</td>
      </tr>
     </tbody>
    </table>
    <p>Rematado o prazo de presentación de solicitudes da convocatoria compróbase que non se presentou ningunha solicitude na modalidade B e que o crédito inicial da anualidade 2020, das modalidades A e C, resulta insuficiente para atender todas as solicitudes presentadas.</p>
    <p>En consecuencia, cómpre realizar unha redistribución do crédito dos importes correspondentes á anualidade 2020 da aplicación orzamentaria 15.02.723A.772.5 da modalidade B, ás aplicacións orzamentarias 15.02.723A.772.2 e 15.02.723A.772.6 das modalidades A e C.</p>
    <p>En consecuencia, e segundo o establecido no artigo 30.2.a) do Decreto 11/2009, do 8 de xaneiro, ao existir dispoñibilidade de crédito procedente dunha ampliación, cómpre incrementar a contía máxima do orzamento destinado ás axudas que poderán ser concedidas nas modalidades A e C ao abeiro da referida Orde do 12 de decembro de 2019, coa finalidade de conceder as subvencións ao maior número de beneficiarios posibles.</p>
    <p>Por todo o exposto, e de acordo co disposto no artigo 27.15 do Estatuto de autonomía de Galicia, e en uso das competencias que me confire a Lei 1/1983, do 22 de febreiro, de normas reguladoras da Xunta e da súa Presidencia, oído o sector interesado, en virtude das competencias que ten atribuída a Consellería do Mar en materia de acuicultura, e no exercicio das atribucións que me foron conferidas,</p>
    <h2>DISPOÑO:</h2>
    <p>Artigo único</p>
    <p>1. Modifícase o crédito destinado ás axudas convocadas na Orde do 12 de decembro de 2019, redistribuíndo o crédito previsto na dita orde para a anualidade 2020 da seguinte maneira:</p>
    <table>
     <tbody>
      <tr>
       <td>Aplicación de orixe</td>
       <td>Proxecto de orixe</td>
       <td>Aplicación de destino</td>
       <td>Proxecto de destino</td>
       <td>Importe</td>
      </tr>
      <tr>
       <td>15.02.723A.772.5</td>
       <td>2016 269</td>
       <td>15.02.723A.772.6</td>
       <td>2016.272</td>
       <td>85.000,00 €</td>
      </tr>
      <tr>
       <td>15.02.723A.772.5</td>
       <td>2016 269</td>
       <td>15.02.723A.772.2</td>
       <td>2016.271</td>
       <td>115.000,00 €</td>
      </tr>
     </tbody>
    </table>
    <p>2. Amplíase o importe dos créditos correspondentes á anualidade 2020, destinados ás axudas que se van conceder ao abeiro da Orde do 12 de decembro de 2019, nas seguintes contías e aplicacións orzamentarias:</p>
    <table>
     <tbody>
      <tr>
       <td>Crédito</td>
       <td>Modalidade de axuda</td>
       <td>Aplicación orzamentaria</td>
       <td>Proxecto</td>
       <td>Ano 2020</td>
       <td>Ano 2021</td>
       <td>Total</td>
      </tr>
      <tr>
       <td>Inicial</td>
       <td>Modalidade A</td>
       <td>15.02.723A.772.2</td>
       <td>2016 271</td>
       <td>4.249.000,00 €</td>
       <td>5.751.000,00 €</td>
       <td>10.000.000,00 €</td>
      </tr>
      <tr>
       <td>Ampliado</td>
       <td>Modalidade A</td>
       <td>15.02.723A.772.2</td>
       <td>2016 271</td>
       <td>4.574.000,00 €</td>
       <td>5.751.000,00 €</td>
       <td>10.325.000,00 €</td>
      </tr>
      <tr>
       <td>Inicial</td>
       <td>Modalidade C</td>
       <td>15.02.723A.772.6</td>
       <td>2016 272</td>
       <td>15.000,00 €</td>
       <td>15.000,00 €</td>
       <td>30.000,00 €</td>
      </tr>
      <tr>
       <td>Ampliado</td>
       <td>Modalidade C</td>
       <td>15.02.723A.772.6</td>
       <td>2016 272</td>
       <td>100.000,00 €</td>
       <td>15.000,00</td>
       <td>115.000,00 €</td>
      </tr>
     </tbody>
    </table>
    <p>Esta ampliación non dá lugar á apertura dun novo prazo de presentación de solicitudes.</p>
    <p>Esta orde producirá efectos a partir do día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 28 de xullo de 2020</p>
    <footer><p>Rosa María Quintana Carballo<br>Conselleira do Mar</p></footer>

