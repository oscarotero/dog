---
date: '2003-12-05'
id: 22ED2
page: 15
number: 237
agency: XULGADO DE PRIMEIRA INSTANCIA NÚMERO UN DE VIGO
section: V. ADMINISTRACIÓN DE XUSTIZA
title: Edicto (985/2002).
range: Edicto
url: 'https://www.xunta.gal/dog/Publicados/2003/20031205/Anuncio22ED2_gl.html'
---
<p>No procedemento de referencia dictouse a resolución cun encabezamento e resolución do teor literal seguinte:</p>
<p>«Sentencia.-En Vigo o quince de setembro de dous mil tres.</p>
<p>Vistos por Mercedes Carmen del Riego, maxistrada-xuíza do Xulgado de Primeira Instancia número un de Vigo, estes autos de xuízo ordinario número 985/2002, promovidos por instancia de José Luis Andreu Martín e Isaura Pereira González, representados polo procurador Ricardo Vidal Sampedro, asistidos polo letrado Ramón González-Babé Iglesias, contra Manuel Montes, declarado en rebeldía, sobre resolución do contrato de arrendamento por falta de pagamento das rendas de local de negocio e reclamación de cantidade.</p>
<p>Decido que, estimando integramente o suplico da demanda inicial destas actuacións, interposta polo procurador dos tribunais Ricardo Vidal Sampedro en representación de José Luis Andreu Martín e Isaura Pereira González, contra Manuel Montes, debo declarar e declaro resolto o contrato de arrendamento que sobre o predio sito na avenida da Florida nº 60, baixo, letra H, de Vigo, existía entre os demandantes e a parte demandada, por falta de pagamento das rendas pactadas e, consecuentemente, debo declarar e declaro que procede o desafiuzamento da referida parte demandada do expresado predio, apercibíndoo de que se non o desaloxar dentro do termo legal, será lanzado del e á súa custa.</p>
<p>Así mesmo, debo condenar e condeno a esta parte demandada a lle aboar á parte demandante a cantidade de dezaseis mil oitocentos vinteoito euros con vinteoito céntimos (16.828,28) mailos xuros que se devenguen ata a data so seu completo pagamento.</p>
<p>Impóñenselle á parte demandada as custas causadas nesta instancia.</p>
<p>Contra esta sentencia cabe recurso de apelación para ante a Audiencia Provincial de Pontevedra, con sede en Vigo, que se deberá interpor no termo de cinco días hábiles contados desde o seguinte ó da súa notificación, por medio de escrito presentado ante este xulgado, conforme o disposto nos artigos 455 e seguintes da Lei de axuizamento civil.</p>
<p>Así, por esta miña sentencia, pronúncioo, mándoo e asínoo».</p>
<p>E como consecuencia do ignorado paradoiro de Manuel Montes, esténdese este edicto para que sirva de cédula de notificación.</p>
<p>Vigo, vintenove de setembro de dous mil tres.</p>
<p>A secretaria</p>
<p>Rubricado</p>

