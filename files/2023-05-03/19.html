---
date: '2023-05-03'
id: U500-280423-0001
page: 27359
number: 84
agency: Universidade de Vigo
section: IV. Oposicións e concursos.
title: >-
  RESOLUCIÓN do 28 de abril de 2023 pola que se amplía o prazo establecido de
  resolución do concurso de méritos do persoal funcionario de administración e
  servizos, convocado mediante a Resolución do 30 de setembro de 2022.
range: Resolución
url: >-
  https://www.xunta.gal/dog/Publicados/2023/20230503/AnuncioU500-280423-0001_gl.html
---
<p>Mediante a Resolución do 30 de setembro de 2022 convocouse un concurso de méritos para a provisión de postos de traballo do persoal funcionario de administración e servizos (DOG do 13 de outubro).</p>
    <p>Na base sétima da convocatoria establécese: «Esta convocatoria resolverase no prazo máximo de seis meses contados desde o remate do prazo de presentación de solicitudes», o cal rematou o 4 de novembro de 2022, polo que o prazo máximo de seis meses para resolver o concurso remata o vindeiro 4 de maio de 2023.</p>
    <p>Por mor da concorrencia de diversos procesos selectivos, así como doutros procedementos e circunstancias que condicionaron a tramitación do concurso impedindo cumprir o prazo máximo de resolución, faise preciso, tal e como prevé o artigo 23 da Lei 39/2015, do 1 de outubro, do procedemento administrativo común das administracións públicas, ampliar o prazo máximo para resolver este procedemento de concurso de méritos.</p>
    <p>En consecuencia, esta reitoría, en uso das atribucións que ten conferidas pola Lei orgánica 2/2023, do 22 de marzo, do sistema universitario, e polos estatutos da Universidade de Vigo,</p>
    <h2>RESOLVE:</h2>
    <p>Primeiro. Ampliar en catro meses o prazo de resolución do procedemento, de acordo co establecido na base sétima da Resolución do 30 de setembro de 2022 pola que se convocou un concurso de méritos para a provisión de postos de traballo do persoal funcionario de administración e servizos. </p>
    <p>Segundo. Contra esta resolución non cabe recurso, de conformidade co artigo 23.2 da Lei 39/2015, do 1 de outubro, do procedemento administrativo común das administracións públicas.</p>
    <p>Vigo, 28 de abril de 2023</p>
    <footer><p>Manuel Joaquín Reigosa Roger<br>Reitor da Universidade de Vigo</p></footer>

