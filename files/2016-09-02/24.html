---
date: '2016-09-02'
id: G0424-090816-0011
page: 38998
number: 166
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 9 de agosto de 2016, da Xefatura Territorial da Coruña, pola que
  se concede a autorización administrativa previa e de construción dunha
  instalación eléctrica no concello de Ribeira (expediente IN407A 2016/382-1).
range: Resolución
url: >-
  https://www.xunta.gal/dog/Publicados/2016/20160902/AnuncioG0424-090816-0011_gl.html
---
<p>Visto o expediente para outorgamento de autorización administrativa previa e de construción da instalación eléctrica que a seguir se cita:</p>
    <p>Solicitante: Concello de Ribeira.</p>
    <p>Domicilio social: praza Lonxa, 15960 Ribeira.</p>
    <p>Denominación: proxecto LMTS, CTEP subt. 630 kVA a 20 kV en Ribeira, avenida Malecón, 39.</p>
    <p>Situación: avenida Malecón, 39, Ribeira.</p>
    <p>Características técnicas: liña de media tensión soterrada, con inicio na liña PMR803 (entre CT 15CY93 e CT 15SY98), condutor RHZ1 2OL 12/20 kV 3×(1×240 mm2), Al, lonxitude 37 m e final no centro de seccionamento proxectado. </p>
    <p>Centro de transformación (21LP) en edificio prefabricado soterrado. Celas prefabricadas de entrada, saída e protección (24 kV, 400 A, 16 kA). Transformador de 630 kVA, refrixeración natural en baño de aceite mineral e relación 20kV/420 V.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no título VII do capítulo II do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e de acordo coa Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54), esta xefatura territorial resolve:</p>
    <p>Conceder a autorización administrativa previa e a autorización administrativa de construción da dita instalación, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación.</p>
    <p>Esta instalación está previsto que se execute nun prazo dun ano, contado a partir da data da última autorización administrativa necesaria.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e o ambiente.</p>
    <p>Contra a presente resolución, que non é definitiva na vía administrativa, cabe interpor recurso de alzada ante o conselleiro de Economía, Emprego e Industria no prazo dun mes contado a partir do día seguinte ao da súa notificación ou publicación nos termos establecidos nos artigos 107, 110, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro), sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 9 de agosto de 2016</p>
    <footer><p>Isidoro Martínez Arca<br>Xefe territorial da Coruña</p></footer>

