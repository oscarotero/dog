---
date: '2016-03-14'
id: O3C2-070316-0001
page: 9389
number: 50
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 2 de marzo de 2016 pola que se convoca un congreso denominado Os
  novos retos da seguridade privada.
range: Resolución
url: >-
  https://www.xunta.gal/dog/Publicados/2016/20160314/AnuncioO3C2-070316-0001_gl.html
---
<p>A Academia Galega de Seguridade Pública, de acordo co plan de formación aprobado polo seu Consello Reitor do 11 de febreiro de 2016, anuncia a convocatoria dun congreso denominado «Os novos retos da seguridade privada», de acordo coas seguintes bases:</p>
    <p>1. Datos da actividade.</p>
    <p>Denominación: Os novos retos da seguridade privada.</p>
    <p>Tipo: congreso.</p>
    <p>Edicións: 1.</p>
    <p>Horas lectivas: 8.</p>
    <p>Modalidade: presencial.</p>
    <p>Obxectivos.</p>
    <p>– Analizar a nova lei de seguridade privada.</p>
    <p>– Desenvolver as novas liñas de traballo para o sector.</p>
    <p>– Expoñer o novo papel da seguridade privada respecto á seguridade pública.</p>
    <p>Programa.</p>
    <p>9.30-10.00 horas. Recepción e acreditación de asistentes.</p>
    <p>10.00-10.30 horas. Inauguración.</p>
    <p>10.30-11.30 horas. A Lei de seguridade privada.</p>
    <p>12.00-13.30 horas. Novas ferramentas para a elaboración de plans de emerxencia e evacuación.</p>
    <p>13.30-14.00 horas. A afectación de dereitos fundamentais por actividades de seguridade privada, especial referencia á videovixilancia e á utilización de cámaras fixas e móbiles.</p>
    <p>15.30-17.00 horas. Os gardas particulares de campo ante a nova lei de seguridade privada e o seu papel preventivo ambiental.</p>
    <p>17.30-18.45 horas. Mesa redonda: colaboración e coordinación entre seguridade pública e seguridade privada.</p>
    <p>18.45 horas. Conclusións e clausura.</p>
    <p>2. Desenvolvemento da convocatoria.</p>
    <p>Destinatarios/as.</p>
    <p>Persoal de seguridade privada, gardas rurais e especialidades, garda civil, policía nacional e público interesado en xeral.</p>
    <p>Prazas ofertadas.</p>
    <p>Limitado á capacidade máxima (400 persoas).</p>
    <p>3. Solicitudes de participación.</p>
    <p>a) O persoal que desexe participar no congreso convocado nesta resolución deberá cubrir o formulario de matrícula telemática na páxina web da Agasp http://agasp.xunta.es.</p>
    <p>Non se admitirá ningunha outra forma ou modelo de solicitude.</p>
    <p>b) Prazo para a presentación de solicitudes: o prazo de inscrición e presentación de solicitudes de participación rematará o día 30 de marzo de 2016.</p>
    <p>4. Formulario normalizado de solicitude.</p>
    <p>a) Os formularios de solicitude a que se refire a base anterior serán obtidos e cubertos pola persoa solicitante necesariamente a través da páxina web da Academia Galega de Seguridade Pública, que poden encontrar no enderezo da internet http://agasp.xunta.es .</p>
    <p>b) Para cubrir correctamente os formularios de solicitude, no citado enderezo da internet dispoñerase de instrucións de axuda que deberán ser observadas en todo momento polas persoas solicitantes.</p>
    <p>c) Os formularios poderán ser obtidos e cubertos ata as 14.00 horas da data de finalización do prazo de presentación de solicitudes.</p>
    <p>d) En caso de dúbida, dificultades técnicas ou necesidade de máis información poderán dirixirse á Agasp a través do número de teléfono 886 20 61 10, do fax: 886 20 61 22 ou enderezo de correo electrónico formacion.agasp@xunta.es, que adoptará as medidas necesarias para facilitar a presentación de solicitudes.</p>
    <p>Criterios de selección.</p>
    <p>Exclusivamente por orde de inscrición.</p>
    <p>Lista de solicitudes seleccionadas.</p>
    <p>O día 1 de abril de 2016 a Academia Galega de Seguridade Pública publicará no sitio web http://agasp.xunta.es as solicitudes de participación que resultasen seleccionadas segundo os criterios de selección mencionados anteriormente.</p>
    <p>5. Desenvolvemento da actividade.</p>
    <p>Lugar: Agasp.</p>
    <p>Datas: 6 de abril de 2016.</p>
    <p>Horario: 9.30 a 20.00 horas.</p>
    <p>Certificado de asistencia.</p>
    <p>Ao finalizar a actividade entregarase un certificado de asistencia a todas aquelas persoas que acrediten a súa asistencia continuada.</p>
    <p>6. Dereitos e deberes do alumnado participante.</p>
    <p>Durante o desenvolvemento da actividade ao alumnado seralle de aplicación, en canto aos dereitos e deberes, o previsto no Regulamento de réxime interior da Agasp, aprobado por Orde da Consellaría de Presidencia, Administracións Públicas e Xustiza, do 4 de febreiro de 2009 (DOG núm. 30, do 12 de febreiro).</p>
    <p>7. Modificacións e incidencias.</p>
    <p>A Academia Galega de Seguridade Pública poderá modificar o desenvolvemento normal da actividade para adaptala ás necesidades da Administración e ás continxencias que poidan xurdir.</p>
    <p>A Agasp tamén poderá suprimir o curso, ampliar novas edicións deste ou suspendelo temporalmente cando así veña exixido por circunstancias que afecten a súa organización, realización ou docencia.</p>
    <p>A Estrada, 2 de marzo de 2016</p>
    <footer><p>Luis Menor Pérez<br>Director xeral da Academia Galega de Seguridade Pública</p></footer>

