---
date: '2016-03-14'
id: G2182-230216-0004
page: 9419
number: 50
agency: Xulgado de Primeira Instancia número 1 de Vigo
section: V. Administración de xustiza.
title: EDICTO (386/2015).
range: Edicto
url: >-
  https://www.xunta.gal/dog/Publicados/2016/20160314/AnuncioG2182-230216-0004_gl.html
---
<p>María Lago Rivero, secretaria xudicial do Xulgado de Primeira Instancia número 1 de Vigo, polo presente, </p>
    <p>Anuncio:</p>
    <p>No presente procedemento de xuízo ordinario número 386/2015, seguido por instancia de Bufete Hinrichs, C.B. fronte a Promociones Cal de Nigrán, S.L. ditouse sentenza, cuxo encabezamento e resolución son do teor literal seguinte:</p>
    <p>«Sentenza:</p>
    <p>Vigo, 15 de xaneiro de 2016.</p>
    <p>Vistos por María Isabel Castro Martínez, maxistrada xuíza do Xulgado de Primeira Instancia número 1 de Vigo, os autos de xuízo ordinario sobre reclamación de cantidade co número 386/2015, promovidos por Bufete Hinrichs, C.B., representado pola procuradora Sra. Toucedo Guisande e asistida do letrado Sr. García Sendón; contra Promociones Cal de Nigrán, S.L., en situación procesual de rebeldía.</p>
    <p>Parte dispositiva:</p>
    <p>Estimando integramente a demanda promovida por Bufete Hinrichs, C.B. contra Promociones Cal de Nigrán, S.L., debo condenar e condeno a demandada a aboar á demandante a cantidade de 6.750,08 euros, máis xuros, e ao pagamento das custas procesuais.</p>
    <p>Notifíquese ás partes.</p>
    <p>Contra esta resolución cabe recurso de apelación, que deberá interpoñerse ante este xulgado no prazo de vinte días desde a súa notificación, para a Audiencia Provincial de Pontevedra.</p>
    <p>Conforme a disposición adicional décimo quinta da LOPX, para a admisión do recurso se deberá acreditar ter constituído, na conta de depósitos e consignacións deste órgano, un depósito de 50 euros, salvo que o recorrente sexa beneficiario de xustiza gratuíta, o Ministerio Fiscal, o Estado, comunidade autónoma, entidade local ou organismo autónomo dependente.</p>
    <p>O depósito deberá constituílo ingresando a citada cantidade no Banesto, na conta deste expediente, indicando no campo “concepto” a indicación “Recurso”, seguida do código “02 Civil-Apelación”.</p>
    <p>Se o ingreso se fai mediante transferencia bancaria, deberá incluír, tras a conta referida, separados por un espazo, a indicación “Recurso”, seguida do código “02 Civil-Apelación”.</p>
    <p>En caso de que deba realizar outros pagamentos na mesma conta, deberá verificar un ingreso por cada concepto, incluso se obedecen a outros recursos da mesma ou distinta clase indicando, neste caso, no campo observacións a data da resolución impugnada co formato dd/mm/aaaa.</p>
    <p>Así o acordo, mando e asino».</p>
    <p>E, encontrándose a demandada Promociones Cal de Nigrán, S.L., en paradoiro descoñecido, expídese o presente edicto co fin de que sirva de notificación en forma.</p>
    <p>Vigo, 1 de febreiro de 2016</p>
    <footer><p>A secretaria xudicial</p></footer>

