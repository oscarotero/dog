---
date: '2016-03-14'
id: G0422-040316-0003
page: 9344
number: 50
agency: Consellería de Medio Ambiente e Ordenación do Territorio
section: III. Outras disposicións.
title: >-
  RESOLUCIÓN do 16 de decembro de 2015, da Secretaría Xeral de Ordenación do
  Territorio e Urbanismo, de aprobación definitiva da modificación puntual do
  Plan xeral de ordenación urbana de Meira para delimitación dos núcleos rurais
  de Riocabo, A Pena, A Valiña e Paredes (expediente PTU-LU-14/029).
range: Resolución
url: >-
  https://www.xunta.gal/dog/Publicados/2016/20160314/AnuncioG0422-040316-0003_gl.html
---
<p>O Concello de Meira remite o proxecto técnico de modificación puntual do PXOU de Meira, datado en xuño de 2015 e redactado pola consultora GAU, Arquitectura y Urbanismo, integrado por unha memoria descritiva e xustificativa, unha normativa, uns planos de ordenación e unha información e catálogo de elementos patrimoniais, xunto coa documentación administrativa correspondente, á tramitación municipal do expediente e solicita a súa aprobación definitiva, conforme a disposición adicional 2ª.2 da Lei de ordenación urbanística e protección do medio rural de Galicia.</p>
    <p>Analizada a documentación achegada polo Concello de Meira e vista a proposta subscrita pola Subdirección Xeral de Urbanismo, resulta: </p>
    <p>I. Antecedentes.</p>
    <p>• Remisión do documento de inicio á SXCAA (31.7.2012) que se resolve co non sometemento a modificación a avaliación ambiental estratéxica (Decisión do 30.8.2012).</p>
    <p>• Emisión de informes municipais previos á aprobación inicial: xurídico (4.10.2012, sobre a tramitación e contido) e técnico (22.11.2012, verbo da conformidade da modificación coa lexislación vixente e a calidade técnica da ordenación).</p>
    <p>• Remisión ao Servizo de Urbanismo de Lugo (29.11.2012), devolvéndose (2.1.2013) con indicación da tramitación a seguir e informes sectoriais que se vaian recadar.</p>
    <p>• Informe da Demarcación de Estradas do Estado en Galicia en relación coa incidencia na estrada N-640 (3.5.2013), de carácter desfavorable.</p>
    <p>• Anuncio de exposición pública da modificación (3.7.2013-2.8.2013): anuncios no DOG e nos diarios El Progreso e La Voz de Galicia. Presentáronse 6 alegacións.</p>
    <p>• Informe da Dirección Xeral do Patrimonio Cultural (23.9.2013), de carácter desfavorable.</p>
    <p>• Resolución das alegacións presentadas (acordo plenario do 24.10.2013).</p>
    <p>• Aprobación provisional polo Concello Pleno do 26.11.2013.</p>
    <p>• Informe da Demarcación de Estradas do Estado en Galicia (3.12.2013), de carácter favorable. </p>
    <p>• Resolución da Secretaría Xeral de Ordenación do Territorio e Urbanismo do 26 de marzo de 2014. </p>
    <p>• Aprobación inicial plenaria (9.6.2014) dunha nova versión do proxecto.</p>
    <p>• Emisión de informe da CHMS (4.7.2014), de carácter favorable.</p>
    <p>• Publicación de anuncio e exposición pública no DOG do 15 de xullo de 2014. O dito anuncio non se completou cos correspondentes nos xornais de prensa e aludía a un prazo inferior ao exixido pola lei, polo que se realizou un novo trámite de exposición pública posteriormente.</p>
    <p>• Emisión de informe da DXPC (22.9.2014) favorable condicionado á incorporación no documento definitivo das medidas correctoras e protectoras indicadas.</p>
    <p>• Nova exposición pública polo prazo de dous (2) meses (19.12.2014-18.2.2014), mediante anuncios no DOG do 17 de decembro de 2014 e nos xornais El Progreso e La Voz de Galicia do 18 de decembro. Non se presentaron alegacións consonte certificación do 23.2.2015.</p>
    <p>• Aprobación provisional da modificación (acordo plenario do 25.2.2015).</p>
    <p>• Requirimento da SXOTU que solicita a emenda de deficiencias (16.6.2015).</p>
    <p>• Aprobación provisional da modificación (acordo plenario do 17.9.2015).</p>
    <p>• Remisión á SXOTU para resolver sobre a aprobación definitiva (28.9.2015).</p>
    <p>• Meira conta cun Plan xeral de ordenación urbana aprobado o 29.12.1977, que carece de ordenación gráfica do territorio exterior ao solo urbano da vila capital.</p>
    <p>II. Formalización do requirimento da SXOTU do 16.6.2015.</p>
    <p>1. Inclúense no proxecto os espazos reservados para dotacións (instalacións de lavadoiro e abastecemento) no contorno da parcela con referencia catastral 27029A03800001, de acordo co establecido na DA 2ª da LOUG.</p>
    <p>2. Recóllese adecuadamente a configuración das aliñacións xeradas polo camiño municipal con referencia catastral 27029A03809001.</p>
    <p>3. Corríxense as determinacións gráficas das aliñacións consolidadas no sentido requirido.</p>
    <p>4. Compróbase que se cumpre en todos os núcleos co requisito de consolidación establecido polo artigo 13 da LOUG.</p>
    <p>5. Por todo o anterior, conclúese que se emendaron as deficiencias indicadas no requirimento desta SXOTU do 16.6.2015.</p>
    <p>De acordo co punto 2 da disposición adicional segunda da LOUG e, en virtude do disposto no artigo 10.1.ñ) do Decreto 167/2015, do 13 de novembro, polo que se establece a estrutura orgánica da Consellería de Medio Ambiente e Ordenación do Territorio, a competencia para resolver sobre a aprobación definitiva dos expedientes de delimitación de solo de núcleos rurais correspóndelle á secretaria xeral de Ordenación do Territorio e Urbanismo.</p>
    <p>III. Resolución. </p>
    <p>Visto canto antecede,</p>
    <h2>RESOLVO:</h2>
    <p>1. Aprobar definitivamente a modificación puntual do PXOU de Meira para a delimitación dos núcleos rurais de Riocabo, A Pena, A Valiña e Paredes.</p>
    <p>2. Contra esta resolución cabe interpoñer recurso contencioso-administrativo ante o Tribunal Superior de Xustiza de Galicia, no prazo de dous (2) meses, que se contarán desde o día seguinte ao da súa publicación, de conformidade co disposto nos artigos 10 e 46 da Lei 29/1998, do 13 de xullo, reguladora da xurisdición contencioso-administrativa. </p>
    <p>3. Notifíquese ao concello e publíquese no Diario Oficial de Galicia.</p>
    <p>Santiago de Compostela, 16 de decembro de 2015</p>
    <footer><p>María Encarnación Rivas Díaz<br>Secretaria xeral de Ordenación do Territorio e Urbanismo</p></footer>

