---
date: '1997-04-23'
id: 59AA
page: 3
number: 77
agency: >-
  XULGADO DE PRIMEIRA INSTANCIA E INSTRUCCIÓN NÚMERO CINCO DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto (133/1995).
range: Edicto
url: 'https://www.xunta.gal/dog/Publicados/1997/19970423/Anuncio59AA_gl.html'
---
<p>María Manuela García Jalón de la Lama, secretaria do Xulgado de Primeira Instancia e Instrucción número cinco de Santiago de Compostela, dá fe de que no xuízo de cognición que se segue neste xulgado co número 133/1995, se dictou a sentencia, que ten o encabezado e parte dispositiva do teor literal seguinte:</p>
<p>«Sentencia. En Santiago de Compostela o 6 de marzo de 1997, Ángel Pantín Reigada, maxistrado-xuíz titular do Xulgado de Primeira Instancia e Instrucción número cinco dos desta cidade dictou a presente resolución no procedemento civil de cognición seguido neste xulgado co número 133/1995, no que actuaron como demandante Banco Central Hispanoamericano, S.A., con domicilio en Madrid, representado polo procurador dos tribunais Ricardo García-Piccoli Atanes e asistido pola letrada Sonia Rodríguez Arroyo e como demandado Construcción, Obras e Sistemas, S.L., co último domicilio coñecido en Santiago de Compostela, declarada en rebeldía.</p>
<p>Decido que estimando a demanda presentada, debo condenar e condeno á demandada a que pague á entidade actora a suma de 279.643 ptas. máis os xuros legais da dita suma desde a interposición da demanda e os do artigo 921 LAC con imposición de custas á demandada. Contra esta resolución poderá interporse recurso de apelación para ante a audiencia provincial neste xulgado polo prazo de cinco días desde a notificación.</p>
<p>Así por esta miña sentencia, definitivamente xulgando en primeira instancia, pronúncioo, mándoo e asínoo. Asinado e rubricado».</p>
<p>E para que conste e sirva de notificación ó demandado rebelde Construcción, Obras e Sistemas, S.L., expido e asino o presente edicto en Santiago de Compostela o 11 de marzo de 1997.</p>
<p>A secretaria</p>
<p>Rubricado</p>
<p>2848</p>

