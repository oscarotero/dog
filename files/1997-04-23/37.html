---
date: '1997-04-23'
id: 59EE
page: 3
number: 77
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Aviso do 26 de marzo de 1997, da Xefatura de Servicio de Estructuras e
  Desenvolvemento Rural da Coruña, polo que se anuncia a toma de posesión
  provisional de predios da zona de concentración parcelaria da zona de Santa
  Mariña de Gastrar (Boqueixón-A Coruña).
range: Aviso
url: 'https://www.xunta.gal/dog/Publicados/1997/19970423/Anuncio59EE_gl.html'
---
<p>Rematada a publicación do Acordo de Concentración Parcelaria da zona de Santa Mariña de Gastrar (Boqueixón-A Coruña) e non excedendo o número de recursos presentados e pendentes do seis por cento dos titulares das explotacións, nin representando os reclamantes máis do dez por cento da superficie concentrada, a Dirección Xeral de Estructuras e Desenvolvemento Rural, resolveu dar posesión provisional dos novos predios. A meritada toma de posesión é obrigatoria para tódolos interesados e enténdese, sen prexuízo das rectificacións que procedan como consecuencia dos recursos que prosperen (artigo 44 da Lei de concentración parcelaria para Galicia).</p>
<p>Os interesados poderán reclamar ante esta Xefatura (edificio administrativo, praza Luís Seoane, s/n, 15008 A Coruña) acompañando dictame pericial, sobre diferencias superiores ó dous por cento entre a cabida real dos novos predios e a que conste no expediente de concentración, dentro dos trinta días seguintes ó da publicación do presente aviso no Diario Oficial de Galicia (artigo 46 da Lei de concentración parcelaria para Galicia).</p>
<p>Para os oportunos efectos establécense os seguintes prazos de toma de posesión:</p>
<p>a) Labradío sen colleita pendente, prados e pastos o día seguinte o da publicación deste aviso no Diario Oficial de Galicia.</p>
<p>b) Os restantes predios, no momento de ser retiradas as colleitas que estiveran pendentes de recolección no día antes citado.</p>
<p>c) En relación coas árbores existentes nos predios recoméndase, na medida do posible, chegar a un acordo entre aportante e adxudicatario; en caso contrario, poderán ser retiradas polos propietarios das parcelas de aportación dentro dos seis meses seguintes ó da publicación do presente aviso no Diario Oficial de Galicia, logo de petición á Xefatura de Servicio de Montes e Industrias Forestais do preceptivo permiso e o informe favorable do Servicio de Medio Ambiente Natural da Consellería de Agricultura no caso de ser especies autóctonas protexidas. Transcorrido o referido prazo entenderase que pertencen ó propietario do novo predio.</p>
<p>A Coruña, 26 de marzo de 1997.</p>
<p>Rogelio del Valle Muñoz-Cobo</p>
<p>Xefe do Servicio de Estructuras e Desenvolvemento Rural</p>
<p>Vº e Prace</p>
<p>Rogelio Aramburu Núñez</p>
<p>Delegado Provincial da Coruña</p>
<p>3057</p>

