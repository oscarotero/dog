---
date: '1997-04-23'
id: 59AE
page: 3
number: 77
agency: >-
  XULGADO DE PRIMEIRA INSTANCIA E INSTRUCCIÓN NÚMERO CINCO DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto de poxa (282/1991).
range: Edicto
url: 'https://www.xunta.gal/dog/Publicados/1997/19970423/Anuncio59AE_gl.html'
---
<p>Ángel Pantín Reigada, maxistrado-xuíz do Xulgado de Primeira Instancia e Instrucción número cinco de Santiago de Compostela, fai saber que neste xulgado do meu cargo, baixo o número 282/1991, se seguen autos de executivo outros títulos, por instancia do procurador Jesús Raposo Quintás, en representación de Caixa de Aforros de Galicia, contra Luis Meijide Rial e Redosinda López Blanco, en reclamación de cantidade, nas actuacións dos cales se acordou sacar á venda en primeira e pública poxa, polo prazo de vinte días e prezo de valoración pericial os seguintes predios embargados ós demandados:</p>
<p>1. Monte baixo ó que lle chaman Feás cunha superficie de 6 áreas e 39 centiáreas ou un ferrado. Linda: norte, peche do prado de Andrés Iglesias; monte de José Rial, de Manuel Seoane e de Manuel Bello; sur, gavia do valado dos herdeiros de Andrés Iglesias; leste, outra porción de monte dos herdeiros de María Meijide Ramos e oeste, de Antonio Mosquera; está atravesado por un camiño. Inscrito no Rexistro da Propiedade de Ordes no tomo 303, libro 28, folio 74, predio 3665. Prezo de valoración 95.000 ptas.</p>
<p>2. Monte baixo na Fraga cunha superficie de 2 áreas e 80 centiáreas, ou dez cuartillos e medio. Linda: norte, máis de José Regueiro; sur, dos herdeiros de Linares Rivas; leste, de Francisco Cotón e oeste, outra de Ramón Ramos. Inscrito no Rexistro da Propiedade de Ordes no tomo 303, libro 28, folio 75, predio 3.666. Prezo de valoración 35.000 ptas.</p>
<p>3. Monte baixo Pedra da Franca, exposto ó sur, de 2 áreas e 80 centiáreas, equivalentes a once cuartillos. Linda: norte, de Manuel Seoane; sur, gavia do valado que pecha máis dos herdeiros de Andrés Iglesias; leste, de Jesús Maña Barreiro, libro 28, folio 82, predio 3.673. Prezo de valoración 35.500 ptas.</p>
<p>4. Monte Detrás da Agra, de 4 áreas e 47 centiáreas. Linda: norte, José Blanco; sur, Pilar Juncal; leste, gavia do valado que cerra este predio e oeste, de Jesusa Duro Cotón. Atravésao o predio que conduce ó lugar de Bran. Inscrito no Rexistro da Propiedade de Ordes no tomo 303, libro 28, folio 84, predio 3.675. Prezo de valoración 87.400 ptas.</p>
<p>5. Monte en Chousa do Muíño, de 8 áreas e 35 centiáreas ou un ferrado e sete cuartillos. Linda: norte, gavia do valado que cerra o predio de Isolina Meijide López; sur, de Manuel Rey Prado; leste, o río Tambre e oeste, de Manuel Rey Prado. Inscrito no Rexistro da Propiedade de Ordes no tomo 303, libro 28, folio 85, predio 3.676. Prezo de valoración 97.500 ptas.</p>
<p>6. Monte baixo en Garabal dunha superficie de 6 áreas e 77 centiáreas ou un ferrado e cuartillo</p>
<p>e medio. Linda: norte, de Jesusa Cotón; sur, dos herdeiros de Constantino Barros; leste, gavia do valado que pecha o predio de José Barreiro Maña; oeste, de Consuelo Botana. Inscrita no Rexistro da Propiedade de Ordes no tomo 303, libro 28, folio 88, predio 3.679. Prezo de valoración 65.000 ptas.</p>
<p>7. Monte baixo Arriba do Prado Vello de 8 áreas e 51 centiáreas ou un ferrado e oito cuartillos. Linda: norte, José Raña; sur, de María Vázquez; leste, valado que o pecha e separa das brañas comunais; oeste, de Manuel Blanco Vieites. Inscrita no Rexistro da Propiedade de Ordes no tomo 303, libro 28, folio 89, predio 3.680. Prezo de valoración 66.588 ptas.</p>
<p>A poxa terá lugar na sala de audiencia deste xulgado, sito na rúa Viena, 2 o próximo día 21 de maio ás once horas, de acordo coas seguintes condicións:</p>
<p>1. O tipo do remate será o sinalado como prezo de valoración na descrición de cada un dos predios, sen que se admitan licitacións que non cubran as dúas terceiras partes da dita suma.</p>
<p>2. Para poder tomar parte na licitación deberán os licitadores consignar previamente na conta de consignacións deste xulgado no BBV número de conta 1592-17-282-91 o 20% do tipo do remate.</p>
<p>3. Poderán facerse licitacións por escrito, en prego pechado, desde o anuncio da poxa ata a súa celebración, depositando na mesa do xulgado, xunto con aquel, o 20% do tipo do remate.</p>
<p>4. Só o acredor poderá face-lo remate a calidade de ceder a un terceiro.</p>
<p>5. Reservaranse en depósito por instancia do acredor as consignacións dos licitadores que non resultasen rematantes e que o admitan e cubrisen o tipo da poxa, para efectos de que, se o primeiro adxudicatario non cumprise a obriga, poida aprobarse o remate a favor dos que o sigan pola orde das súas respectivas licitacións.</p>
<p>6. Os títulos de propiedade, suplidos por certificación do rexistro, están de manifesto na secretaría do xulgado; os licitadores deberán conformarse con eles, sen que poidan esixir outros.</p>
<p>7. As cargas e gravames anteriores e os preferentes, se os houber, ó crédito do demandante, quedarán subsistentes e sen cancelar, entendéndose que o rematante os acepta e queda subrogado na súa responsabilidade, sen destinarse á súa extinción o prezo do remate.</p>
<p>Para o suposto de que resultase deserta a primeira poxa, sinálase para que teña lugar a segunda o próximo 23 de xuño, ás once horas, nas mesmas condicións que a primeira, excepto o tipo do remate que será do setenta e cinco por cento do da primeira; no caso de resultar deserta a dita segunda poxa, celebrarase unha terceira, sen suxeición a tipo, o día 22 de xullo, tamén ás once horas; rexerán para ela as restantes condicións fixadas para a segunda.</p>
<p>Sirva esta publicación de notificación ós demandados para o caso de que non puidese efectuarse no seu domicilio.</p>
<p>Dado en Santiago de Compostela o dezanove de marzo de mil novecentos noventa e sete.</p>
<p>O maxistrado-xuíz</p>
<p>Rubricado</p>
<p>O secretario</p>
<p>Rubricado</p>
<p>3063</p>

