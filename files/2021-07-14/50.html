---
date: '2021-07-14'
id: L261-080721-0001
page: 36102
number: 133
agency: Concello de Vilanova de Arousa
section: VI. Anuncios. b) Administración local.
title: >-
  ANUNCIO da modificación puntual número 2 do Plan parcial do polígono
  industrial de Tremoedo para a reforma puntual da ordenación urbanística e da
  regulación normativa.
range: Anuncio
url: >-
  https://www.xunta.gal/dog/Publicados/2021/20210714/AnuncioL261-080721-0001_gl.html
---
<p>O Concello de Vilanova de Arousa está iniciando a tramitación da modificación puntual número 2 do Plan parcial do polígono industrial de Tremoedo para a reforma puntual da ordenación urbanística e da regulación normativa.</p>
    <p>De conformidade co disposto nos artigos 75.1.a) da Lei 2/2016, do 16 de febreiro, do solo de Galicia, e 186.1.a) do Decreto 143/2016, do 22 de setembro, que aproba o Regulamento da Lei do solo, sométese o documento á información pública durante un prazo de dous (2) meses contado desde o día seguinte ao da publicación do presente anuncio no Diario Oficial de Galicia (DOG) e nun dos xornais de maior difusión da provincia de Pontevedra. Entre a documentación está incluída a proposta de convenio urbanístico de planeamento conforme o artigo 168 da Lei 2/2016, do 16 de febreiro, do solo de Galicia (LSG).</p>
    <p>O expediente poderá ser consultado na Área de Urbanismo do Concello, sita na Casa do Concello, 3ª planta (praza do Concello, nº 1), de luns a venres, agás os festivos, das 9.00 ás 13.00 horas, e na sede electrónica do Concello de Vilanova de Arousa na epígrafe de Taboleiro de anuncios&gt;Urbanismo.</p>
    <p>Vilanova de Arousa, 8 de xullo de 2021</p>
    <footer><p>Gonzalo Durán Hermida<br>Alcalde</p></footer>

