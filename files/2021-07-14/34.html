---
date: '2021-07-14'
id: G0426-280621-0003
page: 36081
number: 133
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 24 de xuño de 2021, do Xurado Provincial de Clasificación de Montes
  Veciñais en Man Común de Lugo, polo que se publica a resolución do recurso de
  reposición presentado contra a revisión do esbozo do monte Bosque, Serra
  Lagüela, Ganarón e Cabaleirón do concello de Paradela (expediente 68/80).
range: Anuncio
url: >-
  https://www.xunta.gal/dog/Publicados/2021/20210714/AnuncioG0426-280621-0003_gl.html
---
<p>Na sesión do Xurado Provincial do día 2.6.2021 figura o seguinte acordo sobre o monte Bosque, Serra Lagüela, Gandarón e Cabaleirón (expediente 66/80), pertencente á Comunidade de Andreade, Barán e Vilaragunte, no concello de Paradela.</p>
    <p>Con data do 8.1.2020 tivo entrada un recurso de reposición, presentado por Ana Mª López Rodríguez, contra o Acordo do Xurado do 25.11.2019, de revisión do esbozo do monte veciñal. A recorrente ratifica as alegacións presentadas durante a tramitación do expediente de revisión do esbozo, manifesta, en síntese, que é propietaria da parcela 646, subparcela b, do polígono 13 do concello de Paradela, inscrita no Rexistro da Propiedade, e solicita a súa exclusión do esbozo do monte.</p>
    <p>Unha vez examinado o recurso, o Xurado, por unanimidade, acorda non admitilo, de conformidade cos fundamentos que se recollen na correspondente resolución.</p>
    <p>Contra esta resolución, no prazo de dous meses contados desde o día seguinte ao da súa notificación ou publicación no <em>Diario Oficial de Galicia</em>, poderá interporse recurso contencioso-administrativo ante o Xulgado do Contencioso-Administrativo de Lugo, de conformidade co artigo 46 da Lei 29/1998, do 13 de xullo, da xurisdición contencioso-administrativa. </p>
    <p>Lugo, 24 de xuño de 2021</p>
    <footer><p>Mª Olga Iglesias Fontal<br>Presidenta do Xurado Provincial de Clasificación<br>de Montes Veciñais en Man Común de Lugo</p></footer>

