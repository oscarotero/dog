---
date: '2012-06-29'
id: G0164-190612-0001
page: 25999
number: 124
agency: 'Consellería de Cultura, Educación e Ordenación Universitaria'
section: IV. Oposicións e concursos.
title: >-
  ORDE do 15 de xuño de 2012 pola que se resolve a convocatoria pública para a
  provisión, polo sistema de libre designación, da dirección do Museo Pedagóxico
  de Galicia.
range: Orde
url: >-
  https://www.xunta.gal/dog/Publicados/2012/20120629/AnuncioG0164-190612-0001_gl.html
---
<p>Convocada a provisión, polo sistema de libre designación, do posto da dirección do Museo Pedagóxico de Galicia (Mupega), anunciada pola Orde do 3 de maio de 2012 (<em>Diario Oficial de Galicia</em> número 91, do 14 de maio), de conformidade co establecido no artigo 5 da citada orde,</p>
    <footer><p>DISPOÑO:</p></footer>
    <p>Primeiro. Resolver a convocatoria pública para a provisión, polo sistema de libre designación, do posto da dirección do Museo Pedagóxico de Galicia (Mupega), anunciada pola Orde do 3 de maio de 2012, de acordo coa proposta que realizou o secretario xeral técnico da Consellería de Cultura, Educación e Ordenación Universitaria, tal e como establece o artigo 5 da citada orde.</p>
    <p>Segundo. No uso das atribucións conferidas polo artigo 5 da dita orde, nomear director do Museo Pedagóxico de Galicia o candidato relacionado no anexo desta orde.</p>
    <p>Terceiro. O nomeamento referido no punto anterior terá efectos administrativos e económicos desde o 1 de xullo de 2012 inclusive.</p>
    <p>Cuarto. Contra esta orde, que pon fin á vía administrativa, as persoas interesadas poderán formular potestativamente un recurso de reposición perante o conselleiro de Cultura, Educación e Ordenación Universitaria, no prazo dun mes contado desde o día seguinte ao da súa publicación no <em>Diario Oficial de Galicia</em>, de conformidade co establecido na Lei 30/1992, do 26 de novembro, ou directamente un recurso contencioso-administrativo perante o xulgado do contencioso-administrativo competente no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 15 de xuño de 2012</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>
    <footer><p>ANEXO I</p></footer>
    <p>Apelidos e nome: Castro Fustes, Emilio.</p>
    <p>Número de rexistro de persoal: 3261129313A0590.</p>
    <p>Corpo: profesores de ensino secundario.</p>
    <p>Denominación do posto: director do Museo Pedagóxico de Galicia.</p>
    <p>Localidade: Santiago de Compostela.</p>

