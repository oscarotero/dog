---
date: '2023-03-01'
id: G0655-210223-0001
page: 15959
number: 42
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  ORDE do 20 de febreiro de 2023 pola que se extingue, de oficio, a autorización
  do centro CAD Cented, de Santiago de Compostela, por cesamento de actividades
  docentes.
range: Orde
url: >-
  https://www.xunta.gal/dog/Publicados/2023/20230301/AnuncioG0655-210223-0001_gl.html
---
<p>Mediante a Orde do 12 de decembro de 2014, publicada no <em>Diario Oficial de Galicia </em>número 2, do 5 de xaneiro de 2015, autorízase a apertura e funcionamento do Centro autorizado de ensinanzas deportivas Cented, de Santiago de Compostela.</p>
    <p>A Dirección Xeral de Centros e Recursos Humanos incoa o expediente de extinción da autorización do centro docente, de conformidade co establecido no Decreto 410/2003, do 6 de novembro, sobre autorización a centros privados e centros públicos que non sexan de titularidade da Consellería de Educación e Ordenación Universitaria para impartir ensinanzas de técnicos deportivos na Comunidade Autónoma de Galicia, e pola Orde do 12 de abril de 2004 que o desenvolve.</p>
    <p>Por canto antecede, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. Extinción da autorización</p>
    <p>Extinguir, de oficio, por cesamento nas súas actividades docentes, a autorización do centro CAD Cented, de Santiago de Compostela, código 15032901, con efectos do día seguinte ao da publicación desta orde no <em>Diario Oficial de Galicia</em>.</p>
    <p>Artigo 2. Inscrición no rexistro de centros</p>
    <p>A extinción da autorización dará lugar a correspondente inscrición no Rexistro de Centros da Comunidade Autónoma de Galicia. </p>
    <p>Disposición derradeira primeira. Recursos</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda. Entrada en vigor</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia.</em></p>
    <p>Santiago de Compostela, 20 de febreiro de 2023</p>
    <footer><p>Román Rodríguez González<br>Conselleiro de Cultura, Educación, <br>Formación Profesional e Universidades</p></footer>

