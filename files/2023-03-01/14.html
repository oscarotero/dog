---
date: '2023-03-01'
id: G0528-210223-0002
page: 15999
number: 42
agency: Axencia Galega da Calidade Alimentaria
section: IV. Oposicións e concursos.
title: >-
  ANUNCIO do 21 de febreiro de 2023 polo que se aproban as listas provisionais
  de admitidos e excluídos á convocatoria do proceso selectivo extraordinario de
  estabilización, pola quenda de acceso libre e mediante o sistema de
  concurso-oposición, para o ingreso na praza de persoal laboral fixo
  referenciada no anexo I do Decreto 79/2022, do 25 de maio, polo que se aproba
  a oferta de emprego público extraordinaria de prazas de persoal funcionario e
  laboral da Administración xeral e das entidades instrumentais do sector
  público autonómico da Comunidade Autónoma de Galicia, correspondente ao
  proceso de estabilización derivado da Lei 20/2021, do 28 de decembro, de
  medidas urxentes para a redución da temporalidade no emprego público, e de
  prazas de persoal laboral obxecto de funcionarización, de conformidade coa Lei
  2/2015, do 29 de abril, do emprego público de Galicia.
range: Anuncio
url: >-
  https://www.xunta.gal/dog/Publicados/2023/20230301/AnuncioG0528-210223-0002_gl.html
---
<p>No <em>Diario Oficial de Galicia</em> (DOG) do 29 de decembro de 2022 publicouse o Anuncio do 28 de decembro de 2022 polo que se convoca o proceso selectivo para a cobertura, pola quenda de acceso libre e mediante o sistema de concurso-oposición, dun técnico superior, licenciado en ciencias económicas (categoría 004 do grupo I), con destino na Xerencia da Axencia Galega da Calidade Alimentaria.</p>
    <p>Consonte a indicación do anuncio, as bases do proceso de selección e os sucesivos anuncios desta convocatoria publícanse no enderezo electrónico e no taboleiro de anuncios da Axencia Galega da Calidade Alimentaria: https://mediorural.xunta.gal/gl/conselleria/organismos-adscritos/axencia-galega-da-calidade-alimentaria/documentacion</p>
    <p>O prazo de presentación das solicitudes, de vinte (20) días hábiles, iniciouse o 16.1.2023, ás 00.00.00 horas, e rematou o 10.2.2023 ás 23.59.59. Transcorrido este prazo, de acordo coa prescrición do artigo 7 das bases, cómpre publicar o listado provisional de admitidos e excluídos, así como a lista de aspirantes pendentes de acreditar a posesión do título Celga 4.</p>
    <p>Por todo o exposto, o presidente da Axencia, no exercicio das competencias previstas no artigo 13 do Decreto 52/2018, polo que se crea a Axencia Galega da Calidade Alimentaria e se aproban os seus estatutos,</p>
    <h2>RESOLVO:</h2>
    <p>Primeiro. Aprobación das listas provisionais</p>
    <p>Aprobar e publicar as listas provisionais de aspirantes admitidos (anexo 1) e excluídos (anexo 2) para cubrir, pola quenda de acceso libre e mediante o sistema de concurso-oposición, as prazas de persoal laboral da Axencia Galega da Calidade Alimentaria identificada no Decreto 79/2022, do 25 de maio.</p>
    <p>(1) Técnico superior (licenciado en Ciencias Económicas).</p>
    <p>Xerencia da Axencia Galega da Calidade Alimentaria (Santiago de Compostela).</p>
    <p>Grupo I. </p>
    <p>Segundo. Acreditación Celga 4</p>
    <p>Anunciar que todos os aspirantes presentados acreditan estar en posesión do título Celga 4 ou equivalente.</p>
    <p>Terceiro. Período de alegacións</p>
    <p>Abrir un período de alegacións de dez (10) días hábiles, contados a partir do día seguinte ao da publicación do anuncio no <em>Diario Oficial de Galicia</em>, para que as persoas aspirantes excluídas poidan emendar, de ser o caso, o defecto que motivou a exclusión.</p>
    <p>Cuarto. Entrada en vigor</p>
    <p>A presente resolución entrará en vigor o día seguinte ao da súa publicación no <em>Diario Oficial de Galicia.</em></p>
    <p>Quinto. Impugnación</p>
    <p>Contra esta resolución, as persoas interesadas poderán interpoñer recurso de reposición, no prazo dun mes, contado desde o día seguinte ao da súa publicación, ante o presidente da Axencia Galega da Calidade Alimentaria, nos termos previstos nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben directamente recurso contencioso-administrativo, perante o órgano competente da orde xurisdicional contencioso-administrativa, no prazo de dous meses, nos termos previstos na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 21 de febreiro de 2023</p>
    <footer><p>José Luis Cabarcos Corral<br>Director da Axencia Galega da Calidade Alimentaria</p></footer>

