---
date: '2014-10-14'
id: C141-091014-0001
page: 44244
number: 196
agency: Portos de Galicia
section: VI. Anuncios. a) Administración autonómica.
title: >-
  CÉDULA do 7 de outubro de 2014 pola que se notifica resolución de expediente
  de caducidade de autorización temporal de atracada co número P7-24E das
  instalacións náutico-deportivas do porto de Ribadeo.
range: Cédula
url: >-
  https://www.xunta.gal/dog/Publicados/2014/20141014/AnuncioC141-091014-0001_gl.html
---
<p>Con data do 24 de setembro de 2014, o presidente de Portos de Galicia, ao abeiro do establecido no artigo 40.2.b) do Decreto 130/2013, do 1 de agosto, polo que se regula a explotación dos portos deportivos e das zonas portuarias de uso náutico-deportivo de competencia da Comunidade Autónoma de Galicia, emitiu resolución que decreta a caducidade da autorización temporal de atracada que se cita con anterioridade, da cal é titular Juan Manuel García Medina.</p>
    <p>Intentada a notificación da resolución no enderezo que consta no expediente, sito en Los Mártires, 18, portal 2, baixo C, de Boadilla del Monte, Madrid, a través do servizo de Correos, e non sendo posible a súa práctica, de conformidade co disposto no artigo 59.4 da Lei 30/1992, notifícase mediante a publicación no Diario Oficial de Galicia e exposición no taboleiro de edictos do Concello de Boadilla del Monte esta resolución de caducidade.</p>
    <p>A resolución emítese pola concorrencia da causa de caducidade prevista no artigo 40.1.b) do Decreto 130/2013, por estaren pendentes de aboamento en período executivo as liquidacións da taxa portuaria X-5, embarcacións deportivas e de lecer, correspondentes á totalidade dos anos 2011, 2012 e 2013.</p>
    <p>A resolución de caducidade determina a extinción da autorización, a prohibición de uso da praza de atracada e a obriga de retirar a embarcación nun prazo máximo de cinco (5) días contados desde a publicación da cédula no Diario Oficial de Galicia, motivada polo perigo de afundimento da embarcación a causa do seu deficiente estado de conservación. </p>
    <p>No caso de incumprimento, a embarcación será retirada e depositada en seco de maneira subsidiaria e á custa do propietario por Portos de Galicia, que pasará por isto o oportuno custo e que non asumirá responsabilidade ningunha derivada dos danos ou deméritos que poida sufrir a embarcación.</p>
    <p>A presente resolución esgota a vía administrativa e contra ela poderá interpoñerse recurso contencioso-administrativo nun prazo máximo de dous meses contados desde a súa publicación, ante o Xulgado do Contencioso-Administrativo de Santiago de Compostela que corresponda, ou recurso potestativo de reposición, perante esta presidencia, nun prazo dun mes, contado desde a mesma data.</p>
    <p>E para que conste e sirva de notificación, e en cumprimento do disposto no artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común, expido, asino e selo esta cédula.</p>
    <p>Santiago de Compostela, 7 de outubro de 2014</p>
    <footer><p>José Juan Durán Hermida<br>Presidente de Portos de Galicia</p></footer>

