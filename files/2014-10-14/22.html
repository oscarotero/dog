---
date: '2014-10-14'
id: CA04-180714-0002
page: 44188
number: 196
agency: Consellería de Economía e Industria
section: VI. Anuncios. a) Administración autonómica.
title: >-
  ACORDO do 4 de xullo de 2014, da Xefatura Territorial de Lugo, polo que se
  somete a información pública o cambio de localización da planta de
  gasificación de biomasa de 2 MW para a xeración de electricidade nos concellos
  das Nogais e Cervantes, para a autorización administrativa e a aprobación do
  proxecto de execución  (expediente IN407A 2010/112-2, 7807 AT).
range: Acordo
url: >-
  https://www.xunta.gal/dog/Publicados/2014/20141014/AnuncioCA04-180714-0002_gl.html
---
<p>Por Resolución do 30 de abril de 2010, da Consellería de Economía e Industria, aprobouse a relación de anteproxectos de centrais de biomasa seleccionados conforme a Orde de 14 de novembro de 2008 e abriuse o prazo para a presentación de solicitudes de autorización de centrais de biomasa (DOG nº 121, do 28 de xuño de 2010). </p>
    <p>Por Acordo do 25 de abril de 2011 desta xefatura territorial someteuse a información pública (BOP nº 157, do 11 de xullo; DOG núm. 143, do 27 de xullo e diario <em>El Progreso</em>, do 21 de xullo), para os efectos previstos na normativa de aplicación, a solicitude de autorización administrativa e de aprobación do proxecto de execución da instalación eléctrica descrita como segue:</p>
    <p>Peticionaria: Enerxías Renovables de Galicia, S.L.</p>
    <p>Domicilio social: rúa Amio, 122, Pol. Costa Vella, 15706 Santiago de Compostela.</p>
    <p>Situación: As Nogais e Cervantes (Lugo).</p>
    <p>Características técnicas principais:</p>
    <p>– Parque de almacenamento de biomasa forestal primaria.</p>
    <p>– Sistema de procesado con elementos de trituración, cribado, secado e silo.</p>
    <p>– Sistema de gasificación tipo <em>down-draft</em> e sistema de refrixeración.</p>
    <p>– Grupo motor e xerador eléctrico con alternador síncrono trifásico de 2000 kWe a 690 V e un transformador de 2500 kVA de refrixeración natural e conexión Dyn11 para elevar a tensión de xeración a 20 kV, e outro para os autoconsumos, de tipo seco interior, 160 kVA de potencia e refrixeración natural, con conexión Dyn11 e relación de transformación 20/0,4 kV. </p>
    <p>– Transformador para servizos xerais de 250 kVA, refrixeración natural, conexión Dyn11 e relación de transformación 20/0,4 kV.</p>
    <p>– Outras instalacións industriais: electricidade en baixa tensión, iluminación (interior, exterior, de emerxencia e de sinalización), aire comprimido, contra incendios, terras, abastecemento de auga sanitaria, saneamento, climatización, protección contra raios, telecomunicacións, instrumentación e control.</p>
    <p>Finalidade da instalación:</p>
    <p>Xeración de enerxía eléctrica mediante un sistema de gasificación de biomasa forestal primaria.</p>
    <p>Tras o condicionado emitido polo Concello de Cervantes que non considera viable a localización inicialmente proposta para a instalación ao tratarse de solo rústico de especial protección de espazos naturais, incluído na delimitación do LIC Ancares-Courel (Rede Natura 2000-ES 1120001), o Concello das Nogais formula un cambio de localización para situala neste termo municipal, o que resulta aceptado pola empresa promotora e sobre o que emiten un informe favorable a Secretaría Xeral de Medio Rural e Montes, da Consellería do Medio Rural e do Mar, e a Secretaría Xeral de Calidade e Avaliación Ambiental, da Consellería de Medio Ambiente Territorio e Infraestruturas, que conclúe que non é preciso someter o proxecto a avaliación de impacto ambiental na nova localización, que non se atopa comprendida en ningún dos supostos recollidos na Lei 21/2013.</p>
    <p>De acordo co anterior, sométese novamente a información pública a instalación anteriormente descrita para os únicos efectos do cambio de localización:</p>
    <p>Situación: As Nogais.</p>
    <p>Todas aquelas persoas ou entidades que se consideren afectadas poderán examinar o expediente e presentar as súas alegacións nesta xefatura territorial, con enderezo na rolda da Muralla, nº 70, 27071 Lugo, no prazo dun mes a partir da última publicación. Tamén poderán facelo, no mesmo prazo, nos concellos das Nogais e Cervantes.</p>
    <p>Lugo, 4 de xullo de 2014</p>
    <footer><p>José Manuel Vázquez Leirado<br>Xefe territorial de Lugo</p></footer>

