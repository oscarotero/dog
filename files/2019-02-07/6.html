---
date: '2019-02-07'
id: G0424-080119-0004
page: 7884
number: 27
agency: 'Consellería de Economía, Emprego e Industria'
section: III. Outras disposicións.
title: >-
  EXTRACTO da Orde do 31 de decembro de 2018 pola que se establecen as bases
  reguladoras para a concesión, en réxime de concorrencia competitiva, de
  subvencións ás entidades colaboradoras da Rede Eusumo para realizar
  actividades de promoción e impulso do cooperativismo e da economía social, e
  se convocan para os anos 2019 e 2020.
range: Orde
url: >-
  https://www.xunta.gal/dog/Publicados/2019/20190207/AnuncioG0424-080119-0004_gl.html
---
<p>BDNS (Identif.): 438032.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo pode consultarse na base de datos nacional de subvencións (http://www.pap.minhap.gob.es/bdnstrans).</p>
    <p>Primeiro. <em>Entidades beneficiarias</em></p>
    <p>– As asociacións de entidades de economía social.</p>
    <p>– Os concellos de Galicia e as áreas metropolitanas, mancomunidades de municipios e os consorcios locais.</p>
    <p>– As cámaras de comercio.</p>
    <p>– As universidades.</p>
    <p>– As fundacións e asociacións, e as organizacións profesionais, empresariais e sindicais.</p>
    <p>As entidades beneficiarias deben ter formalizada a súa adhesión á Rede Eusumo mediante a subscrición de convenio de colaboración coa Consellería de Economía, Emprego e Industria, nos termos previstos no artigo 13 do Decreto 225/2012, do 15 de novembro, polo que se crea a Rede Eusumo para o fomento do cooperativismo e da economía social e se regula o seu funcionamento, con anterioridade á publicación da orde de convocatoria.</p>
    <p>Segundo. <em>Obxecto e finalidade</em></p>
    <p>Realizar actividades de promoción e impulso do cooperativismo e da economía social.</p>
    <p>Terceiro. <em>Bases reguladoras</em></p>
    <p>Orde do 31 de decembro de 2018 pola que se establecen as bases reguladoras para a concesión, en réxime de concorrencia competitiva, de subvencións ás entidades colaboradoras da Rede Eusumo para realizar actividades de promoción e impulso do cooperativismo e da economía social, e se convocan para os anos 2019 e 2020.</p>
    <p>Cuarto. <em>Contía</em></p>
    <p>O orzamento total ascende a seiscentos trinta e tres mil corenta e cinco euros (633.045,00  €), distribuído en dúas anualidades: anualidade 2019, 178.045,00 €; anualidade 2020, 455.000,00 €.</p>
    <p>Quinto. <em>Prazo de presentación de solicitudes</em></p>
    <p>O prazo xeral para a presentación das solicitudes de axuda é dun mes contado a partir do día seguinte ao da publicación da convocatoria no <em>Diario Oficial de Galicia</em>.</p>
    <p>Sexto. <em>Outros datos</em></p>
    <p>Unha vez acreditada a aceptación da subvención e logo de solicitude, poderase facer efectivo en concepto de pagamento anticipado ata un 80 % do importe da subvención.</p>
    <p>Santiago de Compostela, 31 de decembro de 2018</p>
    <footer><p>Francisco José Conde López<br>Conselleiro de Economía, Emprego e Industria</p></footer>

