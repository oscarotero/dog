---
date: '2019-02-07'
id: G0171-210119-0001
page: 8008
number: 27
agency: Xulgado do Social número 1 de Reforzo da Coruña
section: V. Administración de xustiza.
title: EDICTO (DOI 1174/2017).
range: Edicto
url: >-
  https://www.xunta.gal/dog/Publicados/2019/20190207/AnuncioG0171-210119-0001_gl.html
---
<p>Eu, Marta Yanguas del Valle, letrada da Administración de xustiza do Xulgado do Social número 1 de reforzo da Coruña, fago saber que no procedemento de despedimento obxectivo individual 1174/2017 deste xulgado do social, seguido por instancia de Emilio Otero Rodríguez contra Repuestos Moto y Moto, S.L., sendo parte o Fogasa, sobre despedimento, ditouse a seguinte resolución:</p>
    <p>Xuíz: Javier López Cotelo</p>
    <p>Procedemento: despedimento número 1174/2017</p>
    <p>Demandante: Emilio Otero Rodríguez</p>
    <p>Letrada: Sra. Vieiro Rodríguez</p>
    <p>Demandados: Repuestos Moto y Moto, S.L., Fogasa</p>
    <p>Sentencia número 17/2019.</p>
    <p>A Coruña, 15 de xaneiro de 2019.</p>
    <p>Resolución.</p>
    <p>1º. Estimo a demanda sobre despedimento formulada por Emilio Otero Rodríguez fronte a Repuestos Moto y Moto, S.L. e, en consecuencia, declaro a improcedencia do despedimento e condeno o demandado a que readmita inmediatamente o traballador nas mesmas condicións que rexían antes de producirse o despedimento, ou ben, por elección do empresario, á extinción da relación laboral con aboamento da indemnización detallada no número segundo desta resolución. Todo iso con aboamento, no caso de opción pola readmisión, dos salarios de tramitación que non percibise ata a notificación da presente sentenza.</p>
    <p>A dita opción deberá exercerse en 5 días a partir da notificación desta sentenza, mediante escrito ou comparecencia ante este xulgado. Transcorrido do dito prazo sen que se optase, entenderase que procede a readmisión.</p>
    <p>2º. A indemnización e os salarios de tramitación que debe aboar a empresa demandada, segundo o disposto no número anterior, son os seguintes: </p>
    <p>– En concepto de indemnización, e de optar a empresa por ela: a cantidade de 2.022,24 euros.</p>
    <p>– En concepto de salarios de trámite, para o caso de opción pola readmisión, os deixados de percibir desde a data do despedimento e ata a notificación da presente sentenza, calculados a razón de 30,64 euros/día.</p>
    <p>3º. O Fogasa deberá pasar polo resolto na presente resolución sen prexuízo dos límites da súa responsabilidade cando proceda.</p>
    <p>Inscríbase a presente resolución no libro de sentenzas deixando testemuño dela no presente procedemento.</p>
    <p>Notifíquese esta sentenza ás partes advertíndolles que contra ela se poderá interpoñer recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución por comparecencia ou mediante escrito, pasados os cales se declarará firme e se procederá ao seu arquivamento.</p>
    <p>Así o pronuncio, mando e asino.</p>
    <p>E para que sirva de notificación en legal forma a Repuestos Moto y Moto, S.L., en ignorado paradoiro, expido o presente para a súa inserción no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 17 de xaneiro de 2019</p>
    <footer><p>A letrada da Administración de xustiza</p></footer>

