---
date: '2019-02-07'
id: G0424-150119-0005
page: 8033
number: 27
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 15 de xaneiro de 2019, da Xefatura Territorial de Pontevedra, de
  autorización administrativa previa, declaración, en concreto, de utilidade
  pública e necesidade da urxente ocupación que leva implícita, e de
  autorización administrativa de construción dunha instalación eléctrica no
  concello de Vilaboa (expediente IN407A 2018/349-4).
range: Resolución
url: >-
  https://www.xunta.gal/dog/Publicados/2019/20190207/AnuncioG0424-150119-0005_gl.html
---
<p>Visto o expediente para outorgamento de autorización administrativa previa, declaración, en concreto, de utilidade pública e a necesidade da urxente ocupación que leva implícita e de autorización administrativa de construción da instalación eléctrica que a seguir se describe:</p>
    <p>Solicitante: UFD Distribución Electricidad, S.A.</p>
    <p>Domicilio social: travesía de Vigo, 204, 36207 Vigo.</p>
    <p>Denominación: LMTS PSY804, CT Nores.</p>
    <p>Situación: Vilaboa.</p>
    <p>Características técnicas: LMT subterránea a 20 kV, con condutor RHZ, de 1.525 metros de lonxitude, con orixe no punto de acceso existente na LMT PSY804 e final no centro de transformación existente Caeiro (36CWN9), unha vez que entre e saia do centro de transformación proxectado Nores. Centro de transformación a 250 kVA, con RT 20 kV/400 V, situado en Callesa, na estrada de Nores, Vilaboa (Pontevedra).</p>
    <p>Realizouse o trámite de información pública inserindo anuncios no DOG do 6 de setembro de 2018, no BOP do 4 de setembro de 2018, no xornal Faro de Vigo do 31 de agosto de 2018 e no taboleiro de anuncios do Concello de Vilaboa. Tamén se notificou individualmente aos titulares coñecidos dos predios afectados pola instalación de acordo coa relación de bens afectados facilitada pola empresa peticionaria. </p>
    <p>Durante o mencionado trámite, o 18 de outubro de 2018, recibíronse as alegacións de Hermitas Rotea Rosendo. O 26 de novembro de 2018, Francisco Javier Ramos Díaz, en representación da empresa UFD Distribución Electricidad, S.A, entrega a esta xefatura territorial escrito de contestación de alegacións.</p>
    <p>Unha vez examinados os escritos conclúese, que:</p>
    <p>Primeiro. A valoración económica dos bens afectados forma parte do procedemento expropiatorio, que se tramitará unha vez que sexa declarada a utilidade pública da instalación, no cal, efectuada a ocupación das leiras, se tramitará o expediente de expropiación nas súas fases de prezo xusto e pagamento.</p>
    <p>Segundo. No relativo ao PXOM, cabe indicar que esta xefatura territorial non é competente en materia de urbanismo. En todo caso, esta autorización e declaración de utilidade pública outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Terceiro. Segundo o indicado o artigo 140 do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e non propoñendo o reclamante alternativa ningunha ao trazado da instalación proxectada, procede a declaración de utilidade pública da instalación eléctrica proxectada para os efectos da expropiación forzosa dos bens e dereitos necesarios para o seu establecemento.</p>
    <p>En consecuencia, cumpridos os trámites ordenados na Lei 24/2013, do 26 de decembro, do sector eléctrico, e no título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria do 19 de febreiro de 2014, pola que aproba o procedemento de autorización administrativa de construción (DOG núm. 54, do 19 de marzo), así como na Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro), esta xefatura territorial</p>
    <h2>RESOLVE:</h2>
    <p>Conceder autorización administrativa previa, autorización administrativa de construción e declarar, en concreto, a utilidade pública e a necesidade da urxente ocupación que leva implícita dos bens afectados polo devandita instalación, cuxas características se axustarán en todas as súas partes ás que figuran no proxecto de execución e ás condicións técnicas e de seguranza establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución poderase interpoñer recurso de alzada ante o conselleiro de Economía, Emprego e Industria no prazo dun mes contado a partir de día seguinte ao da notificación desta resolución; tamén se poderá interpoñer calquera outro recurso que se considere pertinente.</p>
    <p>Pontevedra, 15 de xaneiro de 2019</p>
    <footer><p>Ignacio Rial Santomé<br>Xefe territorial de Pontevedra</p></footer>

