---
date: '2017-01-26'
id: G0244-180117-0003
page: 4008
number: 18
agency: >-
  Vicepresidencia e Consellería de Presidencia, Administracións Públicas e
  Xustiza
section: IV. Oposicións e concursos.
title: >-
  RESOLUCIÓN do 11 de xaneiro de 2017, da Dirección Xeral de Administración
  Local, pola que se clasifica un posto de traballo reservado a funcionarios/as
  con habilitación de carácter nacional no Concello do Barco de Valdeorras,
  Ourense.
range: Resolución
url: >-
  https://www.xunta.gal/dog/Publicados/2017/20170126/AnuncioG0244-180117-0003_gl.html
---
<p>O Concello do Barco de Valdeorras formula proposta relativa á clasificación do posto de tesouraría do Concello, reservado a funcionarios/as con habilitación de carácter nacional pertencente á subescala de intervención-tesouraría, conforme os acordos adoptados polo Pleno en sesión que tivo lugar o día 7 de xullo de 2016, sobre aprobación inicial da modificación do organigrama de persoal e do anexo de persoal do Concello onde figura o posto de tesouraría reservado a funcionarios/as con habilitación de carácter nacional publicados respectivamente no Boletín Oficial da provincia núm. 170, do 26 de xullo de 2016, e núms. 159, do 12 de xullo, e 189, do 19 de agosto, sen que se presentase alegación ningunha quedando os ditos acordos definitivamente aprobados. </p>
    <p>O artigo 92.bis da Lei 7/1985, do 2 de abril, reguladora de bases de réxime local, modificada pola Lei 27/2013, do 30 de decembro, de racionalización e sustentabilidade da Administración local, establece a previsión xeral de que as funcións de contabilidade, tesouraría e recadación teñen o carácter de funcións públicas necesarias reservadas a funcionarios da Administración local con habilitación de carácter nacional en todas as corporacións locais. </p>
    <p>Por todo isto, en aplicación do establecido nos artigos 2 e 9 do Real decreto 1732/1994, do 29 de xullo, modificado polo Real decreto 834/2003, do 27 de xuño, e demais normativa concordante de aplicación, e no uso das facultades que lle confire o artigo 15.e) da Lei do emprego público de Galicia, en relación co artigo 241 da Lei 5/1997, do 22 de xullo, de Administración local de Galicia, e a Orde do 14 de maio de 2013, sobre delegación de competencias,</p>
    <p>RESOLVE:</p>
    <p>Primeiro. Clasificar o posto de traballo de tesouraría, reservado a funcionarios/as con habilitación de carácter nacional pertencente á subescala intervención-tesouraría, do Concello do Barco de Valdeorras, Ourense, clasificándose como se especifica no anexo que se xunta á devandita resolución.</p>
    <p>Segundo. Contra esta resolución, que pon fin á vía administrativa, poderase interpoñer recurso potestativo de reposición perante a Vicepresidencia e Consellería de Presidencia, Administracións Públicas e Xustiza, no prazo dun mes contado desde o día seguinte ao da súa publicación, ou poderá impugnarse directamente perante a xurisdición contencioso-administrativa, no prazo de dous meses contado desde a mesma data, segundo o disposto no artigo 46 en relación co 14 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 11 de xaneiro de 2017</p>
    <footer><p>Marta Fernández-Tapias Núñez<br>Directora xeral de Administración Local</p></footer>
    <h2>ANEXO</h2>
    <p>Corporación: O Barco de Valdeorras.</p>
    <p>Posto: tesouraría.</p>
    <p>Subescala: intervención-tesouraría.</p>
    <p>Forma de provisión: concurso.</p>

