---
date: '2017-01-26'
id: G0424-040117-0021
page: 4049
number: 18
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ACORDO do 4 de xaneiro de 2017, da Xefatura Territorial da Coruña, de
  levantamento das actas previas á ocupación de bens e dereitos afectados por
  unha instalación eléctrica no concello da Baña (expediente IN407A 2015/262-1).
range: Acordo
url: >-
  https://www.xunta.gal/dog/Publicados/2017/20170126/AnuncioG0424-040117-0021_gl.html
---
<p>Outorgada a declaración de utilidade pública que leva implícita a urxente ocupación dos bens e dereitos afectados pola instalación eléctrica denominada cambio de sección NEG811, no concello da Baña (expediente IN407A 2015/262-1), por resolución desta xefatura territorial, do 12 de setembro de 2016, a favor da entidade beneficiaria Unión Fenosa Distribución, S.A., con enderezo en avenida de Arteixo 171, 15007 da Coruña.</p>
    <p>Esta xefatura territorial acorda sinalar o día 7 de marzo de 2017 (martes) para o levantamento das actas previas á ocupación, de conformidade cos artigos 52 da Lei de expropiación forzosa, do 16 de decembro de 1954, e 56 do seu regulamento, do 26 de abril de 1957, nas cales se describirán os bens ou dereitos expropiables e de imposición de servidume de paso de enerxía eléctrica contidos na relación de predios que se expón xunto con esta resolución no taboleiro de edictos do Concello da Baña, deducida da que se someteu a información pública no DOG, no BOP e no xornal <em>La Voz de Galicia</em> de datas 2.5.2016, 19.4.2016 e 20.5.2015, respectivamente. Ao acto deberán concorrer as persoas propietarias ou titulares de dereitos sobre os predios propostos como afectados, ás cales se lles practicará notificación individual sinalando os horarios de toma de datos sobre o terreo e do levantamento efectivo das actas nas oficinas da casa consistorial do dito concello.</p>
    <p>Cando as persoas propietarias ou titulares de dereitos sobre os predios afectados sexan descoñecidas ou se ignore o lugar de notificación, dirixiranse ao Ministerio Fiscal as dilixencias que se produzan, de conformidade co artigo 5 da Lei de expropiación forzosa. Neste caso, igualmente, publicarase un anuncio no taboleiro de edictos único (TEU) do <em>Boletín Oficial del Estado</em>.</p>
    <p>A Coruña, 4 de xaneiro de 2017</p>
    <footer><p>Isidoro Martínez Arca<br>Xefe territorial da Coruña</p></footer>

