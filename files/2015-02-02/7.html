---
date: '2015-02-02'
id: CA01-270115-0001
page: 4734
number: 21
agency: Consellería de Facenda
section: IV. Oposicións e concursos.
title: >-
  RESOLUCIÓN do 15 de xaneiro de 2015, do tribunal designado para xulgar o
  proceso selectivo extraordinario de consolidación para o ingreso no corpo
  facultativo superior da Xunta de Galicia, subgrupo A1, escala de biólogos/as,
  convocado pola Orde do 20 de xuño de 2013 (Diario Oficial de Galicia número
  122, do 28 de xuño), pola que se dá publicidade a diversos acordos.
range: Resolución
url: >-
  https://www.xunta.gal/dog/Publicados/2015/20150202/AnuncioCA01-270115-0001_gl.html
---
<p>Na sesión que tivo lugar o día 15 de xaneiro de 2015, o tribunal nomeado pola Orde do 6 de febreiro de 2014 (DOG número 36, do 21 de febreiro) modificada pola Orde do 24 de marzo de 2014 (DOG número 68, do 8 de abril) para xulgar o proceso selectivo extraordinario de consolidación para o ingreso no corpo facultativo superior da Xunta de Galicia, subgrupo A1, escala de biólogos/as, convocado pola Orde do 20 de xuño de 2013 (Diario Oficial de Galicia número 122, do 28 de xuño), adoptou os seguintes acordos:</p>
    <p>Primeiro. Declarar a todos/as os/as aspirantes que superaron o terceiro exercicio exentos da realización do cuarto exercicio por ter presentado a documentación xustificativa sinalada na base II.1.1.4. da convocatoria. </p>
    <p>Segundo. De conformidade co disposto na base II.2.5. da orde de convocatoria (DOG número 122, do 28 de xuño de 2013), os aspirantes que superaron a fase de oposición disporán dun prazo de 10 días hábiles, contados desde o seguinte ao da publicación desta resolución no Diario Oficial de Galicia, para presentar a documentación relativa á fase de concurso, que deberán dirixir á Consellería de Facenda, Dirección Xeral da Función Pública (Edificio Administrativo San Caetano, Santiago de Compostela) de acordo co procedemento establecido para o efecto pola dita dirección xeral na súa Resolución do 18 de novembro de 2014 (DOG número 225, do 24 de novembro). </p>
    <p>Terceiro. De conformidade co disposto na base III.13 da orde da convocatoria, contra este acordo poderase interpor recurso de alzada nos termos previstos nos artigos 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común. </p>
    <p>Santiago de Compostela, 15 de xaneiro de 2015</p>
    <footer><p>Ascensión Labella Lozano<br>Presidenta do tribunal</p></footer>

