---
date: '2015-02-02'
id: C3K1-230115-0001
page: 4784
number: 21
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 12 de xaneiro de 2015, da Xefatura Territorial da Coruña, pola que
  se notifica o acordo de inicio do expediente sancionador  2014373AL-CO por
  infraccións en materia sanitaria.
range: Cédula
url: >-
  https://www.xunta.gal/dog/Publicados/2015/20150202/AnuncioC3K1-230115-0001_gl.html
---
<p>Con data do 9 de decembro de 2014, a xefa territorial da Consellería de Sanidade ditou acordo de inicio do expediente sancionador 2014373AL-CO, incoado a Cunchas da Ría, S.L.</p>
    <p>Intentada a notificación deste acordo segundo o disposto no artigo 59.2 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e ao non ser posible a súa práctica, por medio desta cédula e ao abeiro do disposto no número 5 do dito artigo, notifícaselle a Cunchas da Ría, S.L. o contido do dito acordo de inicio que figura como anexo para que poida ter coñecemento del.</p>
    <p>Así mesmo, fáiselle saber o dereito que o asiste, ao abeiro do disposto no número 1 do artigo 16 do Real decreto 1398/1993, do 4 de agosto, polo que se aproba o Regulamento para o exercicio da potestade sancionadora, para presentar alegacións ante a xefatura territorial no prazo de 15 días hábiles, contados desde o seguinte ao da publicación desta cédula, e lémbraselle o seu dereito a consultar o expediente depositado nas dependencias da xefatura, sita na rúa Durán Loriga, 3, A Coruña, e a obter, se é o caso, copia do expediente, segundo o previsto na letra a) do artigo 35 da Lei 30/1992, do 26 de novembro. </p>
    <p>Advírteselle que, no caso de non efectuar alegacións sobre o contido do dito acordo no citado prazo, o acordo de inicio se considerará proposta de resolución cando conteña un pronunciamento preciso acerca da responsabilidade imputada, cos efectos previstos nos artigos 18 e 19 do Real decreto 1398/1993.</p>
    <p>Esta cédula expídese para que conste e lle sirva de notificación á interesada, en cumprimento do disposto co artigo 59.5 da Lei 30/1992, do 26 de novembro. </p>
    <p>A Coruña, 12 de xaneiro de 2015 </p>
    <footer><p>Cristina Pérez Fernández<br>Xefa territorial da Coruña</p></footer>
    <h2>ANEXO</h2>
    <p>Nº de expediente: 2014373AL-CO.</p>
    <p>Interesada: Cunchas da Ría, S.L. </p>
    <p>DNI/NIF/CIF: B70301684.</p>
    <p>Último enderezo coñecido: Porto de Rianxo, nave 37,15920 Rianxo.</p>
    <p>Feito imputado: infracción da lexislación aplicable en materia sanitaria.</p>
    <p>Artigos infrinxidos: – Regulamento (CE) 853/2004, do 29 de abril, do Parlamento Europeo e do Consello, sobre normas específicas de hixiene dos alimentos de orixe animal (DO do 25 de xuño de 2004, núm. 226; rect. DO do 13 de maio de 2010, núm. 119): anexo II: sección I: B: 5, 6, 7 e 8; anexo III: sección VII: capítulo VI: 2. </p>
    <p>– Regulamento (CE) 178/2002 da Comisión, do 28 de xaneiro, polo que establecen os principios e os requisitos xerais da lexislación alimentaria, se crea a Autoridade Europea de Seguridade Alimentaria e se fixan procedementos relativos á seguridade alimentaria (DOL núm. 31, do 1 febreiro): artigo 18.1 e 4. </p>
    <p>– Lei 17/2011, do 5 de xullo, de seguridade alimentaria e nutrición (BOE núm. 160, do 6 de xullo): artigo 6: 1 e 2, artigo 50.1: a), b), d), artigo 51.1: 1), 3), 4). </p>
    <p>Tipificación provisional: leve.</p>
    <p>Sanción proposta: 4.000 €.</p>

