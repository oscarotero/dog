---
date: '2018-09-13'
id: L238-240818-0001
page: 42287
number: 175
agency: Concello de Pontevedra
section: VI. Anuncios. b) Administración local.
title: ANUNCIO de convocatoria de vacantes no corpo da policía local.
range: Anuncio
url: >-
  https://www.xunta.gal/dog/Publicados/2018/20180913/AnuncioL238-240818-0001_gl.html
---
<p>No <em>Boletín Oficial </em>da provincia de Pontevedra (BOP) número 144, do venres, 27 de xullo de 2018, publicáronse as bases xerais e específicas que rexen a convocatoria para o acceso a diversas prazas vacantes no corpo da policía local na OEP 2017.</p>
    <p>O concelleiro responsable da Área de Persoal, Réxime Interior e Patrimonio convocou, mediante Resolución do 20 de xuño de 2018, os procesos selectivos para a cobertura de diversas prazas vacantes no corpo da policía local no Concello de Pontevedra incluídas na oferta de emprego público do ano 2017, que a seguir se sinalan:</p>
    <p>– Grupo segundo o artigo 76 do texto refundido da Lei do estatuto básico do empregado público: C. Subgrupo C1. Clasificación: escala de administración especial, subescala servizos especiais, clase policía local. Número de vacantes: 3. Denominación: oficial.</p>
    <p>– Grupo segundo o artigo 76 do texto refundido da Lei do estatuto básico do empregado público: C. Subgrupo C1. Clasificación: escala de administración especial, subescala servizos especiais, clase policía local. Número de vacantes: 5. Denominación: policía.</p>
    <p>O prazo de presentación de instancias será de vinte (20) días naturais contados a partir do día seguinte ao da publicación do presente anuncio no <em>Boletín Oficial del Estado</em>, publicándose os sucesivos anuncios no <em>Boletín Oficial </em>da provincia de Pontevedra e no taboleiro de edictos da corporación nos termos establecidos nas bases.</p>
    <p>Pontevedra, 23 de agosto de 2018</p>
    <footer><p>O alcalde<br>P.D. (Acordo da Xunta Goberno Local do 21.4.2017)<br>Vicente Legísima García<br>Concelleiro de goberno responsable da Área de Persoal</p></footer>

