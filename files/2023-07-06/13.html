---
date: '2023-07-06'
id: G2018-290623-0002
page: 41884
number: 128
agency: Universidade de Santiago de Compostela
section: III. Outras disposicións.
title: >-
  RESOLUCIÓN do 29 de xuño de 2023 pola que, en execución de sentenza, se
  complementa a oferta de emprego público desta universidade e dos seus entes
  adscritos para o ano 2022.
range: Resolución
url: >-
  https://www.xunta.gal/dog/Publicados/2023/20230706/AnuncioG2018-290623-0002_gl.html
---
<p>O día 31 de maio de 2022, ten lugar a publicación no DOG da Resolución do 25 de maio de 2022 pola que se publica a oferta de emprego público desta universidade e dos seus entes adscritos para o ano 2022.</p>
    <p>O día 18 de xullo de 2022, ten lugar a publicación no DOG da Resolución do 11 de xullo de 2022 pola que se corrixe a oferta de emprego público para o ano 2022.</p>
    <p>O día 28 de febreiro de 2023, dítase a Sentenza 23/2023, do Xulgado do Contencioso-Administrativo de Lugo, en virtude do cal se estima o recurso contencioso-administrativo interposto contra a Resolución do 25 de maio de 2022 (DOG núm. 103, de 31 de maio) pola que se publica a oferta de emprego público da Universidade de Santiago de Compostela (USC) e dos seus entes adscritos para o ano 2022, seguido como procedemento abreviado nº 243/2022, e se condena a USC a ditar, en execución desa sentenza, unha nova resolución que complemente a anterior, para os únicos efectos de engadir a praza que viña ocupando a demandante do dito procedemento con anterioridade ao 1 de xaneiro de 2016. </p>
    <p>O día 14 de xuño de 2023 notifícaselle á USC a dilixencia de ordenación do 5 de xuño de 2023 en que se declara a firmeza da sentenza.</p>
    <p>O día 15 de xuño de 2023 dítase a resolución reitoral pola que se resolve, en execución de sentenza, que se dite resolución que complemente a OEP para o ano 2022 da USC e os seus entes adscritos para engadir a praza que viña ocupando a demandante nos autos referidos ut supra, con anterioridade ao 1 de xaneiro de 2016.</p>
    <p>A dita praza pertence á categoría de técnico especialista de investigación, grupo IIII.1, polo que complementaría o anexo VI da oferta de 2022, que engade prazas no ámbito do persoal empregado investigador que cumpran os criterios previstos nas disposicións adicionais sexta e oitava da Lei 20/2021, incluído o persoal indefinido non fixo declarado con posterioridade á entrada en vigor desta lei.</p>
    <p>En vista do anterior, e en virtude das competencias que me outorgan os estatutos da Universidade de Santiago de Compostela,</p>
    <h2>RESOLVO:</h2>
    <p>Modificar o anexo VI, oferta de estabilización extraordinaria de prazas de persoal empregado investigador, da oferta de emprego público desta universidade e dos seus entes adscritos para o ano 2022, mediante a inclusión da praza que se indica:</p>
    <table>
     <tbody>
      <tr>
       <td colspan="4">Oferta de estabilización extraordinaria de prazas de persoal empregado investigador</td>
      </tr>
      <tr>
       <td>Código</td>
       <td>Dedicación</td>
       <td>Categoría</td>
       <td>Total</td>
      </tr>
      <tr>
       <td>PEI0117</td>
       <td>TC</td>
       <td>Técnico/a especialista de investigación (III.1)</td>
       <td>1</td>
      </tr>
     </tbody>
    </table>
    <p>Santiago de Compostela, 29 de xuño de 2023</p>
    <footer><p>Antonio López Díaz<br>Reitor da Universidade de Santiago de Compostela</p></footer>

