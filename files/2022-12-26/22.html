---
date: '2022-12-26'
id: L325-201222-0001
page: 65727
number: 244
agency: Concello de Cenlle
section: VI. Anuncios. b) Administración local.
title: >-
  ANUNCIO de corrección de erros da oferta de emprego público para a
  estabilización do emprego temporal.
range: Anuncio
url: >-
  https://www.xunta.gal/dog/Publicados/2022/20221226/AnuncioL325-201222-0001_gl.html
---
<p>Mediante Acordo da Xunta de Goberno Local deste concello, do 9 de maio de 2022, aprobouse a oferta de emprego público para a estabilización de emprego temporal, que cumpre co disposto no artigo 2 da Lei 20/2021, do 28 de decembro, de medidas urxentes para a redución da temporalidade no emprego público.</p>
    <p>Mediante a Resolución da Alcaldía deste concello, do 15 de decembro de 2022, aprobouse a rectificación de erros seguinte:</p>
    <p>Detectouse un erro na clasificación de prazas:</p>
    <p>Persoal laboral: Peón forestal; persoal laboral fixo; grupo clasificación V; forma de provisión: concurso. Unha praza.</p>
    <p>Cando, en realidade, debería ser:</p>
    <p>Peón; persoal laboral fixo; grupo clasificación V; forma de provisión: concurso. Unha praza.</p>
    <p>Visto o artigo 109.2 da Lei 39/2015, do 1 de outubro, do procedemento administrativo común das administracións públicas, que dispón: «As administracións públicas poderán, así mesmo, rectificar en calquera momento, de oficio ou por instancia dos interesados, os erros materiais, de feito ou aritméticos existentes nos seus actos».</p>
    <p>Polos motivos expostos, esta alcaldía resolveu: </p>
    <p>Primeiro. Avocar a competencia, por razón de urxencia, delegada na Xunta de Goberno Local, exclusivamente para o proceso de estabilización do emprego temporal, conforme o disposto no artigo 10 da Lei 40/2015, do 1 de outubro, de réxime xurídico do sector público.</p>
    <p>Segundo. Corrixir o erro na clasificación das prazas, por definir por nomenclatura o posto de peón forestal e debería colocarse categoría do posto-clasificación grupo, por tanto:</p>
    <p>Onde di: «Peón forestal», debe dicir: «Peón».</p>
    <p>Terceiro. Publicar esta corrección de erros no BOP de Ourense e no <em>Diario Oficial de Galicia</em>, en cumprimento do artigo 91 da Lei 7/1985, do 2 de abril, reguladora das bases do réxime local, e do artigo 70.2 do texto refundido da Lei do Estatuto básico do empregado público, aprobado polo Real decreto lexislativo 5/2015, do 30 de outubro.</p>
    <p>Contra esta resolución, que pon fin á vía administrativa, poderase interpoñer alternativamente recurso potestativo de reposición, ante a alcaldesa, no prazo dun mes contado desde o día seguinte ao da publicación deste anuncio, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou recurso contencioso-administrativo, ante o Xulgado do Contencioso-Administrativo de Ourense ou, á súa elección, o que corresponda ao seu domicilio, no prazo de dous meses contados a partir do día seguinte ao da recepción des ta notificación, de conformidade co disposto no artigo 46 da Lei 29/1998, do 13 de xullo, reguladora da xurisdición contencioso-administrativa. Se se opta por interpoñer o recurso potestativo de reposición, non se poderá interpoñer recurso contencioso-administrativo ata que sexa resolto expresamente ou sexa desestimado por silencio. Todo isto sen prexuízo da posibilidade de interpoñer calquera outro recurso que se considere máis pertinente en dereito.</p>
    <p>Cenlle, 15 de decembro de 2022</p>
    <footer><p>Rebeca Sotelo Fernández<br>Alcaldesa</p></footer>

