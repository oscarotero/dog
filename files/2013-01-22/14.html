---
date: '2013-01-22'
id: G2347-020113-0002
page: 1863
number: 15
agency: Xulgado do Social número 4 da Coruña
section: V. Administración de xustiza.
title: EDICTO (46/2011).
range: Edicto
url: >-
  https://www.xunta.gal/dog/Publicados/2013/20130122/AnuncioG2347-020113-0002_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos número 46/11 por instancia de Viviana Rosalía Cartaginese contra a empresa Suryabheda, S.L. sobre cantidade, nos cales foi ditada sentenza no día 28.11.2012 que, copiada nos particulares necesarios, di así:</p>
    <p>«Resolvo estimar a demanda interposta por Viviana Rosalía Cartaginese contra Suryabheda, S.L. e, en consecuencia:</p>
    <p>– Condénase a empresa Suryabheda, S.L. a aboar á demandante a cantidade de oito mil quiñentos cinco euros con vinte e seis céntimos de euro (8.505,26 euros), cuns xuros moratorios do 10 % debidos polos conceptos salariais.</p>
    <p>Notifíquese a resolución ás partes.</p>
    <p>Contra esta resolución cabe recurso de suplicación perante o Tribunal Superior de Xustiza de Galicia, o cal se deberá anunciar neste xulgado no prazo dos cinco días seguintes á notificación desta resolución, abondando a manifestación da parte ou do seu avogado graduado social colexiado ou representante dentro do indicado prazo.</p>
    <p>Se o recorrente non gozar do beneficio de xustiza gratuíta, deberá, ao tempo de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña».</p>
    <p>E para que conste, para os efectos da súa publicación no <em>Diario Oficial de Galicia</em> co fin de que sirva de notificación en forma á empresa Suryabheda, S.L., expido e asino este edicto.</p>
    <p>A Coruña, 2 de xaneiro de 2013</p>
    <footer><p>O secretario xudicial</p></footer>

