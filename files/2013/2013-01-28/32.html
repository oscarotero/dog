---
date: '2013-01-28'
id: G0165-140113-0004
page: 2358
number: 19
agency: Consellería do Medio Rural e do Mar
section: VI. Anuncios. a) Administración autonómica.
title: >-
  CÉDULA do 11 de xaneiro de 2013, da Xefatura Territorial de Pontevedra, pola
  que se fai pública unha notificación de resolución de recurso de alzada do
  expediente sancionador PESAN1 2011/001268-5.
range: Cédula
url: >-
  https://www.xunta.gal/dog/Publicados/2013/20130128/AnuncioG0165-140113-0004_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (BOE nº 285, do 27 de novembro), notifícaselle á persoa que a seguir se relaciona a resolución de recurso de alzada do expediente instruído por infracción da Lei 11/2008, do 3 de decembro, de pesca de Galicia, modificada pola Lei 6/2009, do 11 de decembro.</p>
    <p>A interesada dispón dun prazo de dez días, contado a partir do día seguinte ao da publicación deste edicto, para examinar o expediente e interpoñer, dentro do prazo que en cada caso se estableza, o recurso pertinente.</p>
    <p>O expediente relacionado a seguir atópase á disposición da interesada na citada Xefatura de Coordinación da Área do Mar en Vigo, r/ Concepción Arenal, 8, 4º andar.</p>
    <p>Nº de expediente: PESAN1 2011/001268-5.</p>
    <p>Denunciada: Mariscos y Pescados Manus, S.L.</p>
    <p>NIF: B36550457.</p>
    <p>Enderezo: O Castro, 7, Sanxenxo (Pontevedra).</p>
    <p>Precepto infrinxido: 137.G.6.</p>
    <p>Sanción: 2.824 euros.</p>
    <p>Resolución: denegado, confírmase a resolución contra a cal recorreu.</p>
    <p>De conformidade co previsto na Orde da Consellería de Economía e Facenda do 23 de novembro de 2001 (DOG nº 235, do 5 de decembro), o importe da dita sanción deberá ser aboado nos prazos que establece o artigo 62.2 da Lei 58/2003, do 17 de decembro, xeral tributaria, ou do contrario procederase, sen máis trámite, ao seu cobramento pola vía de constrinximento regulamentaria. Para o pagamento en período voluntario, a interesada deberá recoller na dita Xefatura de Coordinación da Consellería do Medio Rural e do Mar o documento de ingreso correspondente.</p>
    <p>Se cumpre os requisitos previstos no artigo 151 da Lei 11/2008, do 3 de decembro, poderá solicitar, no prazo dun mes contado a partir da firmeza da presente resolución, a suspensión condicional da execución da sanción imposta, mediante escrito motivado no cal manifeste o compromiso de aterse ás condicións que para o seu outorgamento se establezan, co fin de garantir, durante o prazo de suspensión, un comportamento de respecto á normativa reguladora da actividade pesqueira.</p>
    <p>Vigo, 11 de xaneiro de 2013</p>
    <footer><p>Gerardo Zugasti Enrique<br>Xefe territorial de Pontevedra</p></footer>

