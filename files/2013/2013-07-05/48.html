---
date: '2013-07-05'
id: C141-210613-0003
page: 27030
number: 127
agency: Portos de Galicia
section: VI. Anuncios. a) Administración autonómica.
title: >-
  RESOLUCIÓN do 20 de xuño de 2013 pola que se fai pública a declaración de
  deserto do procedemento aberto, multicriterio, convocado para a selección de
  oferta para a tramitación dunha concesión administrativa de ocupación de
  dominio público portuario con destino á explotación de instalacións de
  bar-cafetaría e servizos complementarios aos usuarios da estación marítima de
  Baiona (expediente 13-28-13-C-1).
range: Resolución
url: >-
  https://www.xunta.gal/dog/Publicados/2013/20130705/AnuncioC141-210613-0003_gl.html
---
<p>Mediante Resolución do 10 de abril de 2013, o presidente de Portos de Galicia, en virtude das competencias conferidas polo artigo 6.3.g) da Lei 5/1994, do 29 de novembro, de creación da entidade pública Portos de Galicia, polo artigo 9.h) do Decreto 227/1995, do 20 de xullo, polo que se aproba o Regulamento da entidade pública, e sobre a base do disposto na proposta formulada, con data do 20 de abril de 2013, pola mesa de contratación e en cumprimento do previsto no segundo parágrafo do artigo 151.3 do Real decreto lexislativo 3/2011, do 14 de novembro, polo que se aproba o texto refundido da Lei de contratos do sector público, resolveu declarar deserto o procedemento aberto publicado no DOG, número 87, do 7 de maio de 2013, para a selección de oferta para a tramitación de concesión administrativa de ocupación de dominio público portuario con destino á explotación de instalacións de bar-cafetaría e servizos complementarios aos usuarios da estación marítima de Baiona, por falta de licitadores, ao non terse presentado ningunha oferta. </p>
    <p>Contra a presente resolución, que pon fin á vía administrativa, poderase interpoñer recurso contencioso-administrativo perante o xulgado do contencioso-administrativo no prazo de dous meses, contados desde o día seguinte ao da notificación da presente resolución, ou potestativamente recurso de reposición perante o mesmo órgano que a ditou, no prazo dun mes, contado desde o día seguinte ao da recepción da presente resolución (artigos 116 e 117 da LRXPAC).</p>
    <p>O que se fai público en cumprimento do disposto no artigo 60 da Lei de réxime xurídico das administracións públicas e do procedemento administrativo común.</p>
    <p>Santiago de Compostela, 20 de xuño de 2013</p>
    <footer><p>José Juan Durán Hermida<br>Presidente de Portos de Galicia</p></footer>

