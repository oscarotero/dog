---
date: '2013-07-05'
id: CA02-250613-0001
page: 26956
number: 127
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  RESOLUCIÓN do 18 de xuño de 2013, da Secretaría Xeral Técnica da Consellería
  de Medio Ambiente, Territorio e Infraestruturas, pola que se emprazan os
  interesados nos recursos contencioso-administrativos 4135/2013 e 4171/2013
  contra a Resolución do 7 de decembro de 2012, de aprobación definitiva do Plan
  xeral de ordenación municipal de Verín (Ourense).
range: Resolución
url: >-
  https://www.xunta.gal/dog/Publicados/2013/20130705/AnuncioCA02-250613-0001_gl.html
---
<p>Nesta secretaría xeral recibiuse escrito do presidente da Sección Segunda da Sala do Contencioso-Administrativo do Tribunal Superior de Xustiza de Galicia, en relación cos recursos contencioso-administrativos números 4135/2013 interposto por Arminda de Oliveira Morais, Antonio Núñez Oliveira e Armando Núñez de Oliveira, e 4171/2013 interposto por Manuel Nieto Carballedo, contra a Resolución do 7 de decembro de 2012, de aprobación definitiva do Plan xeral de ordenación municipal de Verín (Ourense).</p>
    <p>Para os efectos de cumprir o solicitado no devandito escrito, faise constar que o expediente xa foi remitido por esta secretaría á Sección Segunda do Tribunal Superior de Xustiza de Galicia no 11 de xuño de 2013.</p>
    <p>O que se notifica para xeral coñecemento de todas as persoas interesadas no procedemento e emprázanse para que poidan comparecer como demandadas nos autos no prazo de nove días, de acordo co disposto no artigo 49.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 18 de xuño de 2013</p>
    <footer><p>José Antonio Fernández Vázquez<br>Secretario xeral técnico da Consellería de Medio Ambiente,<br>Territorio e Infraestruturas</p></footer>

