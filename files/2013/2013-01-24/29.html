---
date: '2013-01-24'
id: G0165-100113-0015
page: 2090
number: 17
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO do 8 de xaneiro de 2013, da Dirección Xeral de Produción Agropecuaria,
  polo que se lle notifica ao interesado no expediente 15/50038/05A o acordo de
  inicio do procedemento para declarar a perda do dereito ao cobramento total de
  axuda para a mellora e modernización das estruturas de produción das
  explotacións agrarias e a procedencia do reintegro das cantidades percibidas
  indebidamente.
range: Anuncio
url: >-
  https://www.xunta.gal/dog/Publicados/2013/20130124/AnuncioG0165-100113-0015_gl.html
---
<p>De conformidade co disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, logo de ser intentada sen éxito a notificación persoal a través do servizo de Correos, notifícaselle ao interesado que se sinala no anexo deste anuncio o acordo ditado no expediente 15/50038/05A.</p>
    <p>O interesado poderá comparecer, no prazo de dez días hábiles contados desde o seguinte ao da publicación deste anuncio, nas oficinas do Servizo de Explotacións Agrarias, da Dirección Xeral de Produción Agropecuaria, Consellería do Medio Rural e do Mar, situadas no Edificio Administrativo San Caetano, s/n, Santiago de Compostela, das 9.00 ás 14.00 horas, de luns a venres, para o coñecemento íntegro do mencionado acordo e constancia de tal coñecemento.</p>
    <p>Antes de ditar a resolución pola que se declare, de ser o caso, a perda total da axuda concedida e a obriga de reintegro das cantidades percibidas indebidamente, e de acordo co disposto no artigo 77.2 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia, o interesado pode presentar cantas alegacións e documentos considere convenientes, para o que dispón dun prazo de 15 días desde esta publicación, coa advertencia de que se transcorrese o dito prazo sen que o beneficiario presentase alegacións, o órgano competente poderá, sen máis trámite, resolver este procedemento nos mesmos termos contidos no acordo de inicio.</p>
    <p>Santiago de Compostela, 8 de xaneiro de 2013</p>
    <footer><p>José Álvarez Robledo<br>Director xeral de Produción Agropecuaria</p></footer>
    <h2>ANEXO</h2>
    <p>Procedemento: axuda para a mellora e modernización das estruturas de produción das explotacións agrarias, número de expediente 15/50038/05A.</p>
    <p>Interesado: Pérez Caamaño, Jesús Ángel.</p>
    <p>Acto de notificación: acordo de inicio do procedemento para declarar a perda do dereito ao cobramento total da axuda e a procedencia do reintegro das cantidades percibidas indebidamente.</p>
    <p>Último enderezo coñecido: Cures, Cereixo, 15129 Vimianzo, A Coruña.</p>

