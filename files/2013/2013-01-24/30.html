---
date: '2013-01-24'
id: G0165-100113-0013
page: 2092
number: 17
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO do 8 de xaneiro de 2013, da Dirección Xeral de Produción Agropecuaria,
  polo que se lle notifica á interesada a resolución do procedemento para
  declarar a perda do dereito ao cobramento total da axuda para  a  mellora  da 
  eficacia  e  sustentabilidade  das  explotacións  agrarias  e  para  a 
  incorporación  de  novos activos agrarios, ditada no expediente 36/50011/09 A.
range: Anuncio
url: >-
  https://www.xunta.gal/dog/Publicados/2013/20130124/AnuncioG0165-100113-0013_gl.html
---
<p>De conformidade co disposto nos artigos 59.5º e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, logo de ser intentada sen éxito a notificación persoal a través do servizo de Correos, notifícaselle á interesada que se sinala no anexo deste anuncio a resolución ditada no expediente nº 36/50011/09 A.</p>
    <p>A interesada poderá comparecer, no prazo de dez días hábiles contados desde o seguinte ao da publicación deste anuncio, nas oficinas do Servizo de Explotacións Agrarias, da Dirección Xeral de Produción Agropecuaria, Consellería do Medio Rural e do Mar, situadas no Edificio Administrativo San Caetano, s/n, Santiago de Compostela, das 9.00 ás 14.00 horas, de luns a venres, para o coñecemento íntegro da mencionada resolución e constancia de tal coñecemento.</p>
    <p>Contra a dita resolución, que esgota a vía administrativa, poderá a interesada interpoñer potestativamente recurso de reposición ante a conselleira do Medio Rural e do Mar, no prazo dun mes, contado a partir do día seguinte ao desta publicación, ou, directamente, recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses a partir do día seguinte ao desta publicación, consonte o disposto no artigo 46 da Lei 29/1998, do 13 de xullo, reguladora da xurisdición contenciosa-administrativa, sen prexuízo de que a interesada poida exercer calquera outro que considere pertinente.</p>
    <p>Santiago de Compostela, 8 de xaneiro de 2013</p>
    <footer><p>José Álvarez Robledo<br>Director xeral de Produción Agropecuaria</p></footer>
    <h2>ANEXO</h2>
    <p>– Procedemento: axuda para a mellora da eficacia e sustentabilidade das explotacións agrarias e para a incorporación de novos activos agrarios, expediente nº 36/50011/09.</p>
    <p>– Interesada: Durán López, Erica.</p>
    <p>– Acto de notificación: resolución do procedemento para declarar a perda do dereito ao cobramento total da axuda.</p>
    <p>– Último enderezo coñecido: rúa Bélxica, nº 13-3º H, 36162 Pontevedra.</p>

