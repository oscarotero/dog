---
date: '2013-01-24'
id: L178-040113-0001
page: 2127
number: 17
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO  de  aprobación  definitiva  do  estudo  de  detalle  no  polígono 
  29  (P-29), Cornes III.
range: Anuncio
url: >-
  https://www.xunta.gal/dog/Publicados/2013/20130124/AnuncioL178-040113-0001_gl.html
---
<p>O Pleno da corporación, na sesión extraordinaria que tivo lugar o día 29 de novembro de 2012, adoptou entre outros o seguinte acordo:</p>
    <p>a) Estimar parcialmente a alegación formulada por María Dolores Lista Ameneiro no sentido de rectificar as zonas comúns e recoller o resío que se indica na alegación dentro da parcela 671-B2, pero unicamente con 22 metros máis, posto que os outros 15 se corresponden co camiño público da fonte.</p>
    <p>b) Rexeitar a alegación formulada por María Consuelo Tarrío Tojo ao non achegar título acreditativo de propiedade da parcela 673, que deberá figurar a nome de propietario descoñecido.</p>
    <p>c) Aprobar definitivamente o estudo de detalle do polígono 29 do Plan xeral, redactado polo arquitecto Julio Vázquez y Asociados e promovido por Santiago e Purificación Vázquez Costoya, presentado con data 13 de novembro de 2012 e que xa recolle no novo plano ED3 o resultado da estimación parcial da alegación formulada por María Dolores Lista Ameneiro, á cal se fixo referencia na anterior letra a).</p>
    <p>O presente acordo notificaráselles persoalmente aos interesados e publicarase no <em>Diario Oficial de Galicia </em>e no <em>Boletín Oficial</em> da provincia, no cal se inserirá, así mesmo, a normativa urbanística aprobada. Ademais, o acordo comunicaráselle á Consellería de Medio Ambiente, Territorio e Infraestruturas, á cal se remitirán dous exemplares dilixenciados do documento definitivamente aprobado.</p>
    <p>O acto de aprobación definitiva do citado estudo de detalle foi comunicado á Consellería de Medio Ambiente, Territorio e Infraestruturas con data 7 de decembro de 2012, en cumprimento do disposto polo artigo 92.3 da Lei 9/2002, do 30 de decembro, de ordenación urbanística e protección do medio rural de Galicia (LOUG).</p>
    <p>Contra o acordo de aprobación definitiva do citado estudo de detalle poderase interpor directamente recurso contencioso-administrativo ante o Tribunal Superior de Xustiza de Galicia no prazo de dous meses, contados a partir do día seguinte ao da publicación deste anuncio.</p>
    <p>Santiago de Compostela, 7 de decembro de 2012</p>
    <footer><p>Ángel Currás Fernández<br>Alcalde</p></footer>

