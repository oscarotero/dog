---
date: '2013-04-22'
id: O143-080413-0001
page: 12424
number: 77
agency: Augas de Galicia
section: VI. Anuncios. a) Administración autonómica.
title: >-
  RESOLUCIÓN do 1 de abril de 2013 pola que se somete a información pública o
  anteproxecto de execución da obra hidráulica de colectores xerais e estación
  depuradora de augas residuais en Barcala, Negreira-A Baña (A Coruña).
range: Resolución
url: >-
  https://www.xunta.gal/dog/Publicados/2013/20130422/AnuncioO143-080413-0001_gl.html
---
<p>A obra hidráulica correspondente ao anteproxecto de execución dos colectores xerais e estación depuradora de augas residuais en Barcala, Negreira (A Coruña), de clave: OH.315.1000, é considerada de interese da Comunidade Autónoma, e acórdase sometelo ao trámite de información pública polo prazo dun mes, contado a partir do día seguinte ao da publicación do presente anuncio no <em>Diario Oficial de Galicia</em>, na forma prevista na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>A actuación hidráulica cofinánciase pola Unión Europea a través do Fondo Europeo de Desenvolvemento Rexional (Feder) nun 80 %, no marco do orograma operativo Feder Galicia 2007-2013, eixe 3 ambiente, contorno natural, recursos hídricos e prevención de riscos, tema prioritario ou medida 46: tratamento de augas residuais. Actuación 3.46.3: construción de novas redes de colectores (saneamento e pluviais) e emisarios. Unha maneira de facer Europa.</p>
    <p>No anteproxecto defínense e valóranse as actuacións precisas para a construción dunha nova estación depuradora de augas residuais e a construción dun tanque de tormentas previo á EDAR para limitación das verteduras incontroladas ao río Barcala, incluíndo tamén novos tramos de rede de saneamento unitario no núcleo urbano. </p>
    <p>Así mesmo, ponse en coñecemento dos interesados que o documento técnico está á súa disposición, durante o prazo anteriormente sinalado, nas dependencias de Augas de Galicia, sitas na rúa Doutor Maceira, n º 18, baixo, en Santiago de Compostela (A Coruña).</p>
    <p>O que se fai público para todos os efectos legais e regulamentarios de aplicación na materia e para o seu coñecemento xeral.</p>
    <p>Santiago de Compostela, 1 de abril de 2013</p>
    <footer><p>Francisco Menéndez Iglesias<br>Director de Augas de Galicia</p></footer>

