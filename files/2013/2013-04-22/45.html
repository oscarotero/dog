---
date: '2013-04-22'
id: G0256-090413-0002
page: 12486
number: 77
agency: Axencia Turismo de Galicia
section: VI. Anuncios. a) Administración autonómica.
title: >-
  CÉDULA do 4 de abril de 2013, da Área Provincial da Coruña, pola que se
  notifica a incoación do expediente sancionador AC-20/13, por infracción leve
  en materia de turismo.
range: Cédula
url: >-
  https://www.xunta.gal/dog/Publicados/2013/20130422/AnuncioG0256-090413-0002_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (BOE núm. 285, do 27 de novembro), modificada pola Lei 4/1999, do 13 de xaneiro (BOE núm. 12, do 14 de xaneiro), notifícaselle ao titular que no anexo se menciona a incoación do expediente sancionador en materia de turismo por infracción da Lei 7/2011, do 27 de outubro, do turismo de Galicia, xa que, intentada polos medios habituais, non puido practicarse a notificación.</p>
    <p>Neste mesmo acto designouse instrutor do expediente a Félix Collazos López, que pode ser recusado polos interesados en calquera momento da tramitación do procedemento, de conformidade co disposto no artigo 29 da Lei 30/1992, do 26 de novembro, modificada pola Lei 4/1999, do 13 de xaneiro.</p>
    <p>A resolución do presente procedemento por infracción leve corresponde á xefa da Área Provincial da Coruña da Axencia Turismo de Galicia, de acordo co establecido no artigo 26 dos estatutos da devandita axencia, respecto do artigo 4 do Decreto 196/2012, do 27 de se-tembro, polo que se crea a citada axencia e se aproban os seus estatutos (DOG núm. 193, do 9 de outubro) e respecto do artigo 119.1.a) da Lei 7/2011, do 27 de outubro, do turismo de Galicia.</p>
    <p>De conformidade co disposto no artigo 124.1 da Lei 7/2011, do 27 de outubro, a resolución do presente procedemento sancionador deberá notificarse no prazo dun ano desde a data deste acordo.</p>
    <p>Os interesados dispoñerán dun prazo de quince días, conforme o establecido no artigo 16.1 do Real decreto 1398/1993, para presentaren ante o instrutor do expediente, para a súa incorporación a el, cantas alegacións, documentos ou informacións consideren convenientes e, se for o caso, proporen proba concretando os medios de que pretendan valerse, coa advertencia de que, se non formularen alegacións no prazo sinalado, este acordo se considerará como proposta de resolución, de conformidade co previsto no artigo 13.2 do citado decreto.</p>
    <p>A Coruña, 4 de abril de 2013</p>
    <footer><p>Mª Carmen Ramallal Molina<br>Xefa da Área Provincial da Coruña</p></footer>
    <h2>ANEXO</h2>
    <p>Expediente: AC-20/13.</p>
    <p>Denunciado: Punkt Noll, S.L.</p>
    <p>CIF: B70291794.</p>
    <p>Establecemento: Punkt Noll.</p>
    <p>Enderezo: rúa Río de Quintas, 35.</p>
    <p>Localidade: A Coruña</p>
    <p>Precepto infrinxido: artigo 109.2, alínea a) da Lei 7/2011.</p>
    <p>Incoación: 14 de marzo de 2013.</p>
    <p>Sanción: multa de cento cincuenta euros (150 €).</p>

