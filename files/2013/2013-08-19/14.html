---
date: '2013-08-19'
id: CA02-010813-0008
page: 33333
number: 156
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  RESOLUCIÓN do 29 de xullo de 2013, da Secretaría Xeral Técnica da Consellería
  de Medio Ambiente, Territorio e Infraestruturas, pola que se emprazan os
  interesados no recurso contencioso-administrativo procedemento ordinario
  105/2013 interposto contra a desestimación, por silencio administrativo, do
  recurso de alzada presentado contra a Resolución do 16 de novembro de 2013, da
  xefa da Área Provincial de Lugo do Instituto Galego da Vivenda e Solo.
range: Resolución
url: >-
  https://www.xunta.gal/dog/Publicados/2013/20130819/AnuncioCA02-010813-0008_gl.html
---
<p>Esta secretaría xeral técnica recibiu dilixencia de ordenación do secretario do Xulgado Contencioso-Administrativo número 1 de Lugo, en relación co recurso contencioso-administrativo do procedemento ordinario 105/2013, interposto por Manuel Lareu Navaza contra a desestimación, por silencio administrativo, do recurso de alzada presentado contra a Resolución do 16 de novembro de 2013, da xefa da Área Provincial de Lugo do Instituto Galego da Vivenda e Solo, pola que se comunica que o Xurado de Expropiación de Galicia non é competente para a determinación do prezo xusto debido ao incumprimento de prazo para o rexeitamento da valoración das parcelas nº 1 e 11 que se determinou na Resolución do 25 de marzo de 2010, da Secretaría Xeral de Ordenación do Territorio e Urbanismo da Consellería de Medio Ambiente, Territorio e Infraestruturas no expediente expropiatorio por taxación conxunta, para a execución do proxecto sectorial do parque empresarial de Taboada, concello de Taboada (Lugo).</p>
    <p>Para os efectos de cumprir o solicitado no devandito escrito, faise constar que esta secretaría xeral técnica xa remitiu o 19.6.2013 o expediente ao Xulgado do Contencioso-Administrativo número 1 de Lugo.</p>
    <p>O que se notifica para xeral coñecemento de todas as persoas interesadas no procedemento, e se emprazan para que poidan comparecer como demandados nos autos no prazo de nove días, de acordo co disposto no artigo 49.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 29 de xullo de 2013</p>
    <footer><p>José Antonio Fernández Vázquez<br>Secretario xeral técnico da Consellería de Medio Ambiente,<br>Territorio e Infraestruturas</p></footer>

