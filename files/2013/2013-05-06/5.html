---
date: '2013-05-06'
id: O150-260413-0001
page: 14335
number: 86
agency: Escola Galega de Administración Pública
section: III. Outras disposicións.
title: >-
  RESOLUCIÓN do 24 de abril de 2013 pola que se anuncian os actos en
  conmemoración do Día das Letras Galegas.
range: Resolución
url: >-
  https://www.xunta.gal/dog/Publicados/2013/20130506/AnuncioO150-260413-0001_gl.html
---
<p>En execución do seu plan de actividades para o ano 2013, a Escola Galega de Administración Pública (EGAP) anuncia a celebración dos actos en conmemoración do Día das Letras Galegas conforme as seguintes bases:</p>
    <p>1. <em>Obxectivos</em></p>
    <p>A Real Academia Galega dedícalle o Día das Letras Galegas de 2013 ao autor e actor teatral compostelán Roberto Vidal Bolaño (1950-2002). A EGAP, como institución pública galega, súmase á homenaxe organizando unha serie de actos para celebrar a obra literaria deste galego insigne.</p>
    <p>2. <em>Destinatarios</em></p>
    <p>Calquera persoa interesada poderá asistir á conferencia e mais á proxección cinematográfica.</p>
    <p>Ao paseo guiado por Santiago de Compostela, para o cal hai 40 prazas dispoñibles, só terá acceso o persoal ao servizo das administracións públicas de Galicia. No caso de presentárense máis de 40 solicitudes, teranse en conta a data e a hora de entrada no Rexistro Xeral da EGAP ou a data e a hora do fax; terá preferencia o persoal da Xunta de Galicia.</p>
    <p>3. <em>Desenvolvemento</em></p>
    <p>3.1. O profesor de Lingua Galega e Literatura, Xosé Manuel Fernández Castro, pronunciará unha conferencia sobre a traxectoria de Roberto Vidal Bolaño, que incluirá o uso de material do ciclo <em>Vidal Bolaño recuperado: citas audiovisuais,</em> organizado polo Centro Dramático Galego. </p>
    <p>– Data: 15 de maio.</p>
    <p>– Lugar: salón de actos da EGAP.</p>
    <p>– Hora: 18.30 horas.</p>
    <p>Despois inaugurarase, na sala de exposicións da EGAP, a IX Mostra colectiva das artes e das letras dos empregados da Administración autonómica.</p>
    <p>3.2. O día 17 de maio, ás 10.00 horas, proxectarase no salón de actos da EGAP o filme <em>Doentes</em>, de Gustavo Balza (2011), baseado na obra homónima do autor homenaxeado. A continuación terá lugar un paseo por Compostela guiado polo profesor Xosé Manuel Fernández Castro. O paseo partirá da praza do Obradoiro e seguirá o mesmo percorrido que fan os dous personaxes principais da obra, Cañete e Don Valeriano.</p>
    <p>4. <em>Inscrición</em></p>
    <p>As solicitudes, segundo o modelo oficial que figura ao final desta convocatoria, irán dirixidas á directora da EGAP, rúa de Madrid 2-4, 15707 Santiago de Compostela, e presentaranse no Rexistro Xeral da EGAP ou por calquera das formas previstas no artigo 38.4 da Lei 30/1992, do 26 de novembro, do réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro. Admitiranse tamén as inscricións por fax enviadas aos números 981 54 62 49 e 981 54 63 30.</p>
    <p>As solicitudes deberán entrar no Rexistro da EGAP antes das 12.00 horas do día 15 de maio.</p>
    <p>5. <em>Información sobre a selección</em></p>
    <p>A listaxe de seleccionados poderase consultar no taboleiro de anuncios da EGAP e na súa páxina web, así como nos teléfonos 881 59 72 51 e 981 54 62 39, do Servizo de Estudos, Investigación e Publicacións da escola, que atenderán calquera outra petición de información. </p>
    <p>Santiago de Compostela, 24 de abril de 2013</p>
    <footer><p>Sonia Rodríguez-Campos González<br>Directora da Escola Galega de Administración Pública</p></footer>
    <footer><p>ANEXO<br>FOLLA DE INSCRICIÓN</p></footer>
    <table>
     <tbody>
      <tr>
       <td colspan="4">1. SOLICITANTE</td>
      </tr>
      <tr>
       <td>Apelidos</td>
       <td>Nome</td>
       <td>DNI</td>
       <td></td>
      </tr>
      <tr>
       <td>Enderezo particular</td>
       <td>Código postal</td>
       <td>Concello</td>
       <td>Teléfono</td>
      </tr>
     </tbody>
    </table>
    <table>
     <tbody>
      <tr>
       <td colspan="3">2. DATOS PROFESIONAIS</td>
      </tr>
      <tr>
       <td>Posto de traballo</td>
       <td>Corpo ou escala (1)</td>
       <td>Nivel (2)</td>
      </tr>
      <tr>
       <td>Entidade na que presta servizos</td>
       <td></td>
       <td></td>
      </tr>
      <tr>
       <td>Enderezo do posto de traballo</td>
       <td>Código postal</td>
       <td>Concello</td>
      </tr>
      <tr>
       <td>Teléfono</td>
       <td>Fax</td>
       <td>Enderezo electrónico</td>
      </tr>
     </tbody>
    </table>
    <table>
     <tbody>
      <tr>
       <td>3. ACTIVIDADE SOLICITADA</td>
      </tr>
      <tr>
       <td>Solicito:
        □ asistir á conferencia o día 15 de maio de 2013 na EGAP.
        □ asistir á proxección cinematográfica o día 17 de maio de 2013 na EGAP.
        □ participar no paseo guiado por Santiago de Compostela o día 17 de maio de 2013.
        Sinatura
        _____________________________, ___ de maio de 2013</td>
      </tr>
     </tbody>
    </table>
    <p>(1) e (2) Cubrir só no caso de ser funcionario.</p>
    <table>
     <tbody>
      <tr>
       <td>En cumprimento do disposto no artigo 5 da Lei orgánica 15/1999, do 13 de decembro, de protección de datos de carácter persoal (BOE núm. 298, do 14 de decembro), infórmase de que os datos persoais recollidos nesta solicitude serán incorporados a un ficheiro para o seu tratamento coa finalidade de xestionar este procedemento. Pódense exercer os dereitos de acceso, rectificación, cancelación e oposición previstos na lei, mediante a presentación dun escrito dirixido a este mesmo centro, como responsable do ficheiro.</td>
      </tr>
     </tbody>
    </table>
    <p>Directora da Escola Galega de Administración Pública</p>

