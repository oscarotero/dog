---
date: '2013-08-02'
id: CA04-150713-0004
page: 31068
number: 147
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 4 de xullo de 2013, da Xefatura Territorial da Coruña, pola que
  se autoriza administrativamente e se aproba o proxecto de execución dunha
  instalación eléctrica no concello de Cabanas (expediente IN407A 110/2013).
range: Resolución
url: >-
  https://www.xunta.gal/dog/Publicados/2013/20130802/AnuncioCA04-150713-0004_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: avenida de Arteixo, 171, 15007 A Coruña.</p>
    <p>Denominación: novo punto fronteira Unión Fenosa Distribución, S.L.-Electra Cabalar, S.L.</p>
    <p>Situación: concello de Cabanas.</p>
    <p>Características técnicas: </p>
    <p>Liña eléctrica de media tensión subterránea a 15 kV, cunha lonxitude de 0,53 km, coa orixe en apoio existente e final no centro de seccionamento prefabricado proxectado, condutor tipo RHZ1-2OL 12/20 kV 3(1×240Al).</p>
    <p>Centro de seccionamento prefabricado (CS) con rede de alimentación a 15 kV compartido co Electra Cabalar, S.L. (IN407A 127/2012), equipado con tres celas de liña (1) entrada, (1) saída e (1) remonte.</p>
    <p>Dous pasos aéreo subterráneos que se vai instalar no apoio existente D91 da LMTA EUM701-EUN702 de titularidade de Unión Fenosa Distribución, S.A., que se corresponde có novo punto fronteira con Electra de Cabalar, S.L.</p>
    <p>Con data do 6 de xuño de 2013 Electra de Cabalar, S.L. presenta acordo de cesión a favor de Unión Fenosa Distribución, S.A. das celas de entrada, saída e remonte que se van instalar no CS, tramo de liña subterránea dobre circuíto desde apoio D19 da LMT DC EUM 702,<br>2 pasos aéreo subterráneos no apoio D91 e a cesión de uso de parte do CS. </p>
    <p>O centro de seccionamento prefabricado será de titularidade de Electra de Cabalar, S.L. e de uso compartido con Unión Fenosa Distribución, S.A., separadas as dúas instalacións por unha reixa metálica. Os contadores están situados na parte de Electra de Cabalar, S.L. e con cerraduras normalizadas para que Unión Fenosa Distribución, S.A. poida ter acceso a eles, segundo establece o regulamento de aplicación.</p>
    <p>A totalidade das instalación, incluída a que se cede a Unión Fenosa Distribución, S.A. foron sometidas a información pública por Resolución do 5 de setembro de 2012 e publicada no DOG nº 186 (28.9.2012) e BOP nº 193 (9.10.2012). Durante a fase de información pública non se presentaron alegacións no expediente (IN407A 127/2012).</p>
    <p>Cumpridos os trámites ordenados na Lei 54/1997, do 27 de novembro (BOE nº 285), do sector eléctrico, e no título VII, capítulo II do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da dita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e o ambiente.</p>
    <p>A instalación executarase nun prazo non superior a un ano, contado a partir da data desta resolución. </p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>A Coruña, 4 de xullo de 2013</p>
    <footer><p>Susana Vázquez Romero<br>Xefa territorial da Coruña</p></footer>

