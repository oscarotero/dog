---
date: '2013-10-03'
id: C3K1-190913-0005
page: 39495
number: 189
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 11 de setembro de 2013, da Dirección Xeral de Innovación e Xestión
  da Saúde Pública, pola que se notifica a resolución do expediente sancionador
  2013080TA-OU, por infraccións en materia sanitaria.
range: Cédula
url: >-
  https://www.xunta.gal/dog/Publicados/2013/20131003/AnuncioC3K1-190913-0005_gl.html
---
<p>O 5 de agosto de 2013, a directora xeral de Innovación e Xestión da Saúde Pública da Consellería de Sanidade, ditou resolución do expediente sancionador nº 2013080TA-OU incoado na Xefatura Territorial da Consellería de Sanidade de Ourense, a Cristina Ferreiro Sánchez, como titular do establecemento café bar Breogán.</p>
    <p>Intentada a notificación deste acordo segundo o disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada por Lei 4/1999, do 13 de xaneiro, e non sendo posible a súa práctica, por medio da presente cédula, e seguindo o disposto no número 5 do referido artigo, notifícase a Cristina Ferreiro Sánchez, como titular do establecemento café bar Breogán, o contido da referida resolución que figura como anexo, para que poida ter coñecemento dela.</p>
    <p>Así mesmo, fáiselle saber o dereito que a asiste para interpor recurso de alzada ante a conselleira de Sanidade no prazo dun mes, contado desde o día seguinte ao da publicación da presente cédula, segundo establece o artigo 115 da Lei 30/1992, do 26 de novembro, lémbraselle o seu dereito a consultar o expediente, depositado nas dependencias desta dirección xeral, sita en San Lázaro, s/n, Santiago de Compostela, e obter, no seu caso, copia del, segundo o previsto na letra a) do artigo 35 da citada Lei 30/1992, do 26 de novembro.</p>
    <p>En caso de conformidade con esta resolución, deberá facer efectiva a multa no prazo de 15 días hábiles, mediante ingreso que debe efectuar en Caixa Galicia, conta contable 840, código 001 ou en Caixanova. Recadación Xunta: modelo XTAX, empregando os impresos normalizados que lle serán facilitados nas dependencias desta dirección xeral. O pagamento voluntario porá fin ao expediente. De non facelo así, procederase ao seu cobramento pola vía executiva.</p>
    <p>A presente cédula expídese para que conste e lle sirva de notificación a interesada, en cumprimento co disposto no artigo 59.5 da Lei 30/1992, do 26 de novembro.</p>
    <p> Santiago de Compostela, 11 de setembro de 2013</p>
    <footer><p>Sonia Martínez Arca<br>Directora xeral de Innovación e Xestión da Saúde Pública</p></footer>
    <h2>ANEXO</h2>
    <p>Nº expediente: 2013080TA-OU.</p>
    <p>Denunciada: Cristina Ferreiro Sánchez, como titular do establecemento café bar Breogán.</p>
    <p>DNI/CIF: 44454487H.</p>
    <p>Último enderezo coñecido: rúa Ramón Piñeiro, 9, 3º F, Ourense.</p>
    <p>Feito imputado: infracción en materia sanitaria.</p>
    <p>Preceptos infrinxidos: artigo 42 da Lei 8/2008; artigos 4.d), 19.3.m) e 20.1 da Lei 28/2005, do 26 de decembro.</p>
    <p>Tipificación: grave.</p>
    <p>Sanción imposta: 601 €.</p>

