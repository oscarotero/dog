---
date: '2013-10-03'
id: CA04-160913-0003
page: 39486
number: 189
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 5 de setembro de 2013, da Xefatura Territorial da Coruña, pola
  que se autoriza administrativamente e se aproba o proxecto de execución dunha
  instalación eléctrica no concello de Valdoviño (expediente IN407A 238/2012).
range: Resolución
url: >-
  https://www.xunta.gal/dog/Publicados/2013/20131003/AnuncioCA04-160913-0003_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: avda. de Arteixo, 171, 15007 A Coruña.</p>
    <p>Denominación: adecuación LMT, CT, Lago-Paraíso.</p>
    <p>Situación: concello de Valdoviño.</p>
    <p>Características técnicas: </p>
    <p>Liña eléctrica de media tensión aérea CRN-708A, a 15/20 kV, cunha lonxitude de 0,022 km, coa orixe no apoio nº 94 da LMT CRN-708A, tramo entre a derivada a CT Lago Pena (expediente 71/97) e CT Robles, en condutor LA-110 mm2, e final no apoio nº 96D da LMT CRN-708A, tramo entre a derivada a CT Lago Pena (expediente 71/97) e CT Robles.</p>
    <p>Liña eléctrica de media tensión subterránea, a 15/20 kV, cunha lonxitude de 0,040 km, coa orixe en paso aerosubterráneo que se vai realizar en apoio proxectado nº 95 da LMT CRN-708A, tramo entre a derivada a CT Lago Pena (expediente 71/97) e CT Robles, condutor RHZ1, e final no CT Lago Paraíso (expediente 27.415).</p>
    <p>Reforma centro de transformación non prefabricado Lago-Paraíso (expediente 27.415), cunha potencia de 160 kVA, e unha relación de transformación de 15.000/400-230 V.</p>
    <p>Cumpridos os trámites ordenados na Lei 54/1997, do 27 de novembro (BOE núm. 285), do sector eléctrico, e no título VII, capítulo II do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da dita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e o ambiente.</p>
    <p>A instalación executarase nun prazo non superior a un ano, contado a partir da data desta resolución. </p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>A Coruña, 5 de setembro de 2013</p>
    <footer><p>Susana Vázquez Romero<br>Xefa territorial da Coruña</p></footer>

