---
date: '2013-10-03'
id: CA02-300913-0007
page: 39421
number: 189
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  CORRECCIÓN de erros. Orde do 8 de agosto de 2013 pola que se establecen as
  bases reguladoras das axudas para os e as titulares de terreos cinexéticos
  ordenados, destinadas á conservación das poboacións de caza menor, e se
  convocan para os anos 2013 e 2014.
range: Corrección de orde
url: >-
  https://www.xunta.gal/dog/Publicados/2013/20131003/AnuncioCA02-300913-0007_gl.html
---
<p>Advertidos erros no texto da citada orde, publicada no Diario Oficial de Galicia número 166, do 2 de setembro de 2013, cómpre publicar as seguintes correccións:</p>
    <p>– Na páxina 34712, no artigo 7, número 4, onde di: «Cando nalgunha zona rural non se poida conceder o total do orzamento dispoñible para ela por falta de solicitudes ou de investimento subvencionable, a cantidade sobrante reasignarase ás solicitudes pendentes en zonas de prioridade 1, despois ás de prioridade 2 e así sucesivamente ata esgotar o orzamento, tratando de que todos os beneficiarios acaden a mesma porcentaxe de axuda», debe dicir: «Cando nalgún nivel de prioridade non se poida conceder o total do orzamento dispoñible para el por falta de solicitudes ou de investimento subvencionable, a cantidade sobrante reasignarase ás solicitudes pendentes en zonas de prioridade 1, despois ás de prioridade 2 e así sucesivamente ata esgotar o orzamento, tratando de que todos os beneficiarios acaden a mesma porcentaxe de axuda».</p>
    <p>– Na páxina 34715, no artigo 13, número 4, onde di: «O prazo para realizar os investimentos obxecto da subvención rematará o 15 de outubro na anualidade de 2013 e o 31 de xullo na anualidade de 2014, sempre que na resolución aprobatoria non se dispoña outro prazo diferente», debe dicir: «O prazo para realizar os investimentos obxecto da subvención rematará o 15 de outubro na anualidade de 2013 e o 30 de setembro na anualidade de 2014, sempre que na resolución aprobatoria non se dispoña outro prazo diferente».</p>
    <p>– Na páxina 34715, no artigo 14, número 1, onde di: «O prazo para xustificar o remate das actividades e o pagamento dos conceptos correspondentes a elas, finalizará o día 31 de outubro para a anualidade do 2013 e o 31 de agosto para a de 2014», debe dicir: «O prazo para xustificar o remate das actividades e o pagamento dos conceptos correspondentes a elas, finalizará o día 31 de outubro para a anualidade do 2013 e o 3 de outubro para a de 2014».</p>
    <p>– Na páxina 34722, anexo II, número 1, parágrafo 5, onde di: «Estas rozas deben ir acompañadas da sementeira dun cereal de inverno e/ou dunha leguminosa, ...», debe dicir: «Estas rozas deben ir acompañadas da sementeira dun cereal e/ou dunha leguminosa, ...».</p>

