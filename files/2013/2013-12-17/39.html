---
date: '2013-12-17'
id: G0165-031213-0002
page: 48467
number: 240
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO do 25 de novembro de 2013, do Xurado Provincial de Clasificación de
  Montes Veciñais en Man Común de Pontevedra, polo que se inicia a tramitación
  do expediente de clasificación do monte denominado Lomba, solicitado a favor
  dos veciños da CMVMC de Ribadetea, concello de Ponteareas, e se abre un
  período dun mes para a práctica de alegacións.
range: Anuncio
url: >-
  https://www.xunta.gal/dog/Publicados/2013/20131217/AnuncioG0165-031213-0002_gl.html
---
<p>Na reunión do Xurado Provincial de Clasificación de Montes Veciñais en Man Común de Pontevedra que tivo lugar o 5.11.2013, pola secretaria do Xurado de Montes deu conta no punto 5-3º da orde do día, da Sentenza 143/2013 pronunciada polo Xulgado do Contencioso nº 2 de Pontevedra en autos seguidos no procedemento ordinario 246/12, promovidos pola entidade Avigan Granjeros Pontevedreses, S.A. contra a resolución desestimatoria do recurso de reposición contra a Resolución do 3.10.2011, na cal se acordaba clasificar como veciñal en man común a parcela denominada Lomba a favor da CMVMC de Ribadetea (Ponteareas).</p>
    <p>Co obxecto de dar cumprimento á resolución da sentenza, o Xurado Provincial de Clasificación de Montes Veciñais en Man Común de Pontevedra acordou iniciar os trámites para a clasificación como veciñal en man común do seguinte monte:</p>
    <p>Concello: Ponteareas.</p>
    <p>Parroquia: Ribadetea.</p>
    <p>Nome do monte: Lomba.</p>
    <p>Segundo información que consta no expediente, os seus lindes son: </p>
    <p>Cabida: 0,653 ha (superficie alegada na solicitude).</p>
    <p>Lindes:</p>
    <p>Norte e oeste: vía asfaltada que conduce desde o campo de fútbol da Lomba ata o parque móbil da Deputación Provincial.</p>
    <p>Sur: predios particulares de herdeiros de Carmen Carballido e herdeiros de Manuel Domínguez Sánchez.</p>
    <p>Leste: antigas instalacións de Cophefor. </p>
    <p>O que se pon en coñecemento de todos os interesados, para os efectos de abrir un período dun mes de duración para que se poida examinar o expediente e aducir durante este tempo o que se considere procedente en relación cos montes de referencia, así como achegar cantas alegacións, documentos ou información xulguen convenientes e, de ser o caso, propoñer proba concretando os medios de que pretendan valerse, de conformidade co disposto no artigo 11 da Lei 13/1989, do 10 de outubro, de montes veciñais en man común, e no artigo 23 do Decreto 260/1992, do 4 de setembro, polo que se aproba o Regulamento para a execución da dita lei.</p>
    <p>Pontevedra, 25 de novembro de 2013</p>
    <footer><p>X. Carlos Morgade Martínez<br>Instrutor</p></footer>

