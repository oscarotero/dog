---
date: '2013-10-07'
id: L212-170913-0003
page: 39972
number: 191
agency: Concello de Cotobade
section: VI. Anuncios. b) Administración local.
title: >-
  ANUNCIO de información pública da aprobación inicial do Plan xeral de
  ordenación municipal.
range: Anuncio
url: >-
  https://www.xunta.gal/dog/Publicados/2013/20131007/AnuncioL212-170913-0003_gl.html
---
<p>Aprobado inicialmente o Plan xeral de ordenación municipal por acordo do Pleno do 29 de agosto de 2013 sométese a información pública polo prazo de dous meses contados desde o día seguinte ao de publicación do presente anuncio no <em>Diario Oficial de Galicia</em>. </p>
    <p>Durante o dito período quedará o expediente, con todos os documentos que integran o plan xeral, incluído o informe de sustentabilidade ambiental, á disposición de calquera que queira examinalo, para a presentación das alegacións que se coiden pertinentes na casa do concello de Cotobade (Chan 11 Carballedo). </p>
    <p>Queda suspendido o outorgamento de licenzas naqueles ámbitos do territorio obxecto de planeamento cuxas novas determinacións supoñan a modificación da ordenación urbanística vixente de acordo co informe elaborado polo equipo redactor do documento.</p>
    <p>Esta suspensión terá unha duración máxima de dous anos e extinguirase, en todo caso, coa aprobación definitiva do planeamento e terá lugar nas seguintes áreas delimitadas polas normas subsidiarias de planeamento municipal:</p>
    <p>Solo urbano de núcleo rural: suspéndense licenzas naquelas zonas que nas normas subsidiarias de planeamento municipal teñan a clasificación de solo urbano e no Plan xeral de ordenación municipal outra diferente ou ben non se dea cumprimento ás normativas dos dous documentos.</p>
    <p>Solo non urbanizable de núcleo rural e área de tolerancia exterior: suspéndense licenzas cando non se clasifiquen como solo de núcleo rural no Plan xeral de ordenación municipal ou ben non se dea cumprimento simultáneo ás normativas dos dous documentos.</p>
    <p>Solo non urbanizable común: suspéndense licenzas cando non se clasifiquen como solo rústico no Plan xeral de ordenación municipal ou ben non se dea cumprimento simultáneo ás normativas dos dous documentos.</p>
    <p>Solo non urbanizable de protección forestal, agropecuaria, ecolóxica ou do patrimonio: suspéndense licenzas cando non se clasifiquen como solo rústico de protección no Plan xeral de ordenación municipal ou ben non se dea cumprimento simultáneo ás normativas dos dous documentos.</p>
    <p>Suspéndense licenzas, igualmente no solo urbanizable SUD-01 e nos núcleos rurais pendentes da redacción dun plan especial de protección, rehabilitación e mellora do medio rural (PENR-01, PENR-02 e PENR-03) así como os ámbitos destinados ao sistema xeral de zonas verdes previsto (SXV-ZV-003).</p>
    <p>Cotobade, 5 de setembro de 2013</p>
    <footer><p>Fernando Vázquez Corbacho<br>Alcalde accidental</p></footer>

