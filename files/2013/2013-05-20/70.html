---
date: '2013-05-20'
id: L257-250413-0002
page: 17344
number: 94
agency: Concello de Vigo
section: VI. Anuncios. b) Administración local.
title: >-
  ANUNCIO polo que se declara deserto o concurso, polo procedemento aberto, para
  o alleamento das parcelas 150, 151, 155 e 166 do PMS (expediente 1698/433).
range: Anuncio
url: >-
  https://www.xunta.gal/dog/Publicados/2013/20130520/AnuncioL257-250413-0002_gl.html
---
<p>O Consello da Xerencia Municipal de Urbanismo de Vigo, en data do 1 de marzo de 2013, adoptou o seguinte acordo:</p>
    <p>«Primeiro. De conformidade coa proposta da mesa de contratación que tivo lugar o 14.2.2013, adxudicouse aos licitadores que a seguir se indican os seguintes lotes do concurso para o alleamento de parcelas do patrimonio municipal do solo con destino á construción de vivenda de protección autonómica de réxime xeral: </p>
    <p>• Lote 1 (parcela 2.A do PERI praza Elíptica, PMS 049) á mercantil CYP Promoción Pontevedra, S.L., polo tipo de licitación de 831.002,60 euros máis IVE, con destino á construción de vivendas protexidas de réxime xeral ou réxime análogo que o substitúa, das cales o 100 % serán adaptadas a persoas con mobilidade reducida, e o 40 % das vivendas construídas serán destinadas a aluguer con ou sen opción a compra.</p>
    <p>• Lote 5 (parcela 13.2 U.E. Villalaura, PMS 167) á mercantil Fersuar, S.L., polo tipo de licitación de 154.427,36 euros máis IVE, con destino á construción de vivendas protexidas de réxime xeral ou réxime análogo que o substitúa, das cales o 50 % serán adaptadas a persoas con mobilidade reducida, e o 100 % das vivendas construídas serán destinadas a aluguer con ou sen opción a compra.</p>
    <p>Os contratos formalizaranse en escritura pública no prazo de 15 días desde a notificación ao adxudicatario do acordo de adxudicación; para estes efectos, os adxudicatarios deberán concorrer o día e a hora que se sinale perante o notario que corresponda para o outorgamento da escritura correspondente.</p>
    <p>Na escritura e no rexistro da propiedade deberán constar como causas resolutorias expresas tanto as indicadas na cláusula 13.4 do prego como os compromisos adquiridos polos adxudicatarios, tocante á porcentaxe de reserva de vivendas protexidas destinadas a alugueiro con ou sen opción a compra, e á porcentaxe de vivendas adaptadas a persoas con mobilidade reducida.</p>
    <p>Serán conta do adxudicatario todos os impostos e gastos de calquera tipo que deriven do contrato, incluídos os de outorgamento da escritura pública e as súas copias, e os correspondentes aos dereitos arancelarios da inscrición no Rexistro da Propiedade.</p>
    <p>Segundo. Notificar o presente acordo aos licitadores que presentaron ofertas, con indicación de que contra este, que pon fin á vía administrativa, poderán interpor recurso potestativo de reposición perante o mesmo órgano que o ditou no prazo dun mes ou, alternativamente, recurso contencioso-administrativo no prazo de dous meses, contados en ambos casos desde o día seguinte ao da notificación do presente acordo, ou calquera outro que consideren pertinente.</p>
    <p>Requirir na mesma notificación os licitadores que resultaron adxudicatarios para que no prazo de 10 días, contado desde o día seguinte ao de recepción da notificación do presente acordo, presenten a documentación acreditativa de encontrarse ao día no cumprimento das súas obrigas tributarias e coa Seguridade Social.</p>
    <p>Terceiro. Consonte a proposta da mesa de contratación, declarar desertos os seguintes lotes, por non terse presentado ningunha oferta:</p>
    <p>• Lote 2, parcelas B.8.A e B.8.B do PP. Cambeses (PMS 150 e 151).</p>
    <p>• Lote 3, parcela 8 U.A. Chantada (PMS 155).</p>
    <p>• Lote 4, parcela 13.1 U.E. Villalaura (PMS 166).</p>
    <p>Publicar no BOP e no DOG anuncios da declaración como deserto do concurso exclusivamente no tocante aos lotes indicados.</p>
    <p>Cuarto. Publicar o presente acordo de adxudicación e declaración de desertos dos lotes integrantes do concurso no perfil do contratante».</p>
    <p>Vigo, 17 de abril de 2013</p>
    <footer><p>Mª del Carmen Silva Rego &lt;br&gt;Concelleira delegada da Área de Urbanismo, Cascos Históricos,&lt;br&gt;Grandes Proxectos e Patrimonio</p></footer>

