---
date: '2013-05-20'
id: CA04-250413-0003
page: 17240
number: 94
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 19 de abril de 2013, da Xefatura Territorial de Lugo, pola que
  se autoriza e se aproba o proxecto de execución dunha instalación eléctrica no
  concello de Cervo (expediente IN407A 2012/88-2, 8056 AT).
range: Resolución
url: >-
  https://www.xunta.gal/dog/Publicados/2013/20130520/AnuncioCA04-250413-0003_gl.html
---
<p>Visto o expediente para outorgamento de autorización administrativa e aprobación do proxecto de execución das instalacións eléctricas que a seguir se cita:</p>
    <p>Solicitante: BEGASA.</p>
    <p>Domicilio social: r/ Cidade de Viveiro, 4, 1º, 27002 Lugo.</p>
    <p>Denominación: novo CT Colexio Público de Cervo.</p>
    <p>Situación: concello de Cervo.</p>
    <p>Características técnicas: </p>
    <p>– Desmontaxe do actual CTI (07886) Grupo Escolar Cervo e da LMTA que o alimenta cunha lonxitude de 12 metros en condutor LA-30.</p>
    <p>– Desprazamento dun tramo de liña de media tensión, con orixe nunha conversión aéreo-soterrada existente e final no CTC proxectado, cunha lonxitude de 29 metros.</p>
    <p>– LMTS a 20 kV, con orixe nun paso aéreo a soterrado situado nun apoio da LMT Espiñeirido 1 e final no CT proxectado, cunha lonxitude de 98 metros en condutor tipo RHZ-240.</p>
    <p>– CT en edificio prefabricado, no cal se instalan dúas celas de liña e unha de protección do transformador.</p>
    <p>– RBTS proxectada formada por dous circuítos, cunha lonxitude total de 17 metros por circuíto, con orixe no cadro de baixa do CT e final nun paso aéreo a soterrado.</p>
    <p>– RBTA con orixe no paso aéreo a soterrado proxectado e final nas RBT existentes, cunha lonxitude de 48 metros en condutor tipo RZ.</p>
    <p>Cumpridos os trámites ordenados na Lei 54/1997, do 27 de novembro, e no Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve: </p>
    <p>Autorizar e aprobar o proxecto de execución das devanditas instalacións, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>Lugo, 19 de abril de 2013</p>
    <footer><p>José Manuel Vázquez Leirado<br>Xefe territorial de Lugo</p></footer>

