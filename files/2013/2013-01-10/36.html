---
date: '2013-01-10'
id: L384-191212-0001
page: 973
number: 7
agency: Concello de Verea
section: VI. Anuncios. b) Administración local.
title: >-
  ANUNCIO de información  pública relativo a un edificio para bar tapería e
  servizos agrícolas.
range: Anuncio
url: >-
  https://www.xunta.gal/dog/Publicados/2013/20130110/AnuncioL384-191212-0001_gl.html
---
<p>Con data do 14 de xuño de 2012, Martín Otero Otero, veciño de Carballo, solicitou licenza para a construír un edificio con destino a bar-tapería e servizos agrícolas (compravenda e reparación), que se situará en Carballo.</p>
    <p>O Concello está a tramitar o oportuno expediente de avaliación de incidencia ambiental, con relación á actividade de servizos agrícolas dedicada a reparación de maquinaria.</p>
    <p>En cumprimento da lexislación vixente sobre avaliación de incidencia ambiental, procédese a abrir un período de información pública polo prazo de 20 días, mediante a inserción deste anuncio no Diario Oficial de Galicia, no Boletín Oficial da provincia, exposición no taboleiro de anuncios do Concello e notificación persoal aos veciños e titulares de dereitos inmediatos ao lugar de localización proposto, para que os posibles afectados poidan alegar o que consideren oportuno.</p>
    <p>O prazo para a presentación de alegacións comezará a contarse a partir do día seguinte hábil ao da última publicación deste anuncio no BOP ou no DOG.</p>
    <p>Se o último día do prazo para a presentación de alegacións for inhábil ou sábado, o prazo rematará o primeiro día hábil seguinte.</p>
    <p>As alegacións ou observacións presentaranse nas oficinas municipais das 9.00 ás 14.00 horas.</p>
    <p>Así mesmo, o expediente obxecto desta información pódese consultar nas oficinas municipais en días hábiles, excepto sábados, no horario sinalado.</p>
    <p>Verea, 18 de decembro de 2012</p>
    <footer><p>Juan Antonio Martínez González<br>Alcalde</p></footer>

