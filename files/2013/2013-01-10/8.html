---
date: '2013-01-10'
id: G0003-281212-0013
page: 925
number: 7
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 30 de outubro de 2012, da Xerencia de Xestión Integrada de
  Pontevedra e O Salnés, pola que se resolve a convocatoria pública para a
  provisión do posto de persoal licenciado sanitario xefe da Sección de Medicina
  Interna do Hospital do Salnés.
range: Resolución
url: >-
  https://www.xunta.gal/dog/Publicados/2013/20130110/AnuncioG0003-281212-0013_gl.html
---
<p>Unha vez convocada pola Resolución 11/2011, do 1 de xullo (<em>Diario Oficial de Galicia </em>nº 157, do 18 de agosto), a provisión do posto de persoal licenciado sanitario xefe/a da Sección de Medicina Interna do Hospital do Salnés, esta xerencia, de conformidade coas competencias atribuídas na Orde do 5 de xullo de 2012 (<em>Diario Oficial de Galicia</em> nº 139, do 20 de xullo),</p>
    <h2>DISPÓN:</h2>
    <p>Primeiro. Resolver a convocatoria pública para a provisión do posto de persoal licenciado sanitario xefe/a da Sección de Medicina Interna do Hospital do Salnés, convocado pola Resolución 11/2011, do 1 de xullo (<em>Diario Oficial de Galicia</em> nº 157, do 18 de agosto).</p>
    <p>Segundo. Nomear, para o posto que se indica, a persoa citada no anexo desta resolución.</p>
    <p>Terceiro. De conformidade coa base novena da convocatoria, a candidata nomeada será avaliada, antes de que transcorran catro anos desde o seu nomeamento, para os efectos de prorrogar o desempeño da xefatura, por idéntico período, ou proceder á súa remoción.</p>
    <p>Cuarto. A aspirante nomeada deberá cesar na praza que desempeñe dentro dos tres días hábiles seguintes a aquel en que se publique a presente resolución no <em>Diario Oficial de Galicia</em>.</p>
    <p>A toma de posesión do posto de traballo adxudicado deberá de efectuarse dentro dos tres días hábiles seguintes ao cesamento, se a praza desempeñada e o posto adxudicado son da mesma área de saúde, ou no prazo de quince días hábiles, se son de distinta área de saúde. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>Se así o permiten as necesidades do servizo, e por petición motivada da interesada, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a consideración de servizo activo, percibindo os correspondentes haberes de conformidade co que estableza a orde de confección de nóminas do persoal ao servizo da Administración autonómica.</p>
    <p>Entenderase que solicita a excedencia voluntaria por interese particular e será declarada nesa situación polo órgano competente, quen non se incorpore ao posto adxudicado no prazo establecido.</p>
    <p>Quinto. Contra esta resolución poderá interporse recurso de alzada ante a Dirección de Recursos Humanos do Servizo Galego de Saúde, no prazo dun mes, contado a partir do día seguinte ao da publicación, nos termos dos artigos 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, segundo a redacción dada pola Lei 4/1999, do 13 de xaneiro.</p>
    <p>Vilagarcía de Arousa, 30 de outubro de 2012</p>
    <footer><p>José Manuel González Álvarez<br>Xerente de Xestión Integrada de Pontevedra e O Salnés</p></footer>
    <h2>ANEXO</h2>
    <p>Posto: xefe/a da Sección de Medicina Interna.</p>
    <p>Nome e apelidos: Silvia Pérez Fernández.</p>
    <p>DNI: 36143282-R.</p>

