---
date: '2013-04-29'
id: L251-100413-0001
page: 13488
number: 82
agency: Concello de Sanxenxo
section: VI. Anuncios. b) Administración local.
title: >-
  ANUNCIO de licitación para a contratación do servizo de alugamento, mantemento
  e limpeza de sanitarios químicos nas praias do concello.
range: Anuncio
url: >-
  https://www.xunta.gal/dog/Publicados/2013/20130429/AnuncioL251-100413-0001_gl.html
---
<p>Aprobados os pregos de cláusulas administrativas particulares e de prescricións técnicas que rexen a contratación do servizo de alugamento, mantemento e limpeza de sanitarios químicos nas praias do concello, anúnciase a convocatoria para a súa contratación.</p>
    <p>1. Obxecto: a contratación do servizo de alugamento, mantemento e limpeza de sanitarios químicos nas praias do concello.</p>
    <p>2. Duración do contrato: será de catro (4) anualidades, do ano 2013 ao 2016, ambos os dous incluídos, sen posibilidade de prórroga en ningún caso.</p>
    <p>3. Prezo de licitación: o orzamento máximo de licitación por anualidade é de 39.868,38 €, sen incluír o IVE; este ascende a 8.372,36 € e o orzamento máximo de licitación por anualidade con IVE é de 48.240,74 €.</p>
    <p>4. Procedemento e tramitación: a adxudicación realizarase mediante tramitación ordinaria e procedemento aberto (con multiplicidade de criterios de valoración).</p>
    <p>5. Lugar e prazo de presentación de ofertas: as proposicións presentaranse no Rexistro Xeral do Concello de Sanxenxo, das 9.00 ás 14.00 horas, agás o sábado, que será das 9.00 ás 13.00 horas dentro do prazo de vinte (20) días, contados desde o día seguinte ao da publicación do anuncio no <em>Boletín Oficial</em> da provincia de Pontevedra, <em>Diario Oficial de Galicia</em> e no perfil do contratante do órgano de contratación que figura na páxina web do concello www.sanxenxo.es. O cómputo de prazos comezará desde a última publicación en calquera dos medios citados. Faise constar que se o prazo rematase en festivo ou sábado se ampliará ao día seguinte hábil que non sexa sábado. </p>
    <p>6. Criterios de adxudicación: serán os sinalados nas cláusulas 9ª e 10ª dos pregos respectivos.</p>
    <p>7. Mesa de contratación: constituirase de acordo o sinalado nas cláusulas 11ª e 12ª dos pregos respectivos.</p>
    <p>8. Clasificación: non se exixe.</p>
    <p>9. Garantías: provisoria non se exixe. Garantía definitiva do 5 % do importe total do prezo total da licitación, polas catro anualidades do contrato.</p>
    <p>10. Entidade e información: Concello de Sanxenxo-Sección de Contratación. Tel.: 986 72 00 75.</p>
    <p>11. Documentación: recollerase no Concello de Sanxenxo e a través da web <br>www.sanxenxo.es. Perfil do contratante.</p>
    <p>Sanxenxo, 10 de abril de 2013</p>
    <footer><p>Catalina González Bea<br>Alcaldesa</p></footer>

