---
date: '2013-05-30'
id: L178-080513-0002
page: 19362
number: 102
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de información pública dunha modificación puntual do Plan especial de
  protección e rehabilitación da cidade histórica (PE-1).
range: Anuncio
url: >-
  https://www.xunta.gal/dog/Publicados/2013/20130530/AnuncioL178-080513-0002_gl.html
---
<p>A Xunta de Goberno local, na sesión que tivo lugar o día 18 de abril de 2013, adoptou entre outros, o seguinte acordo:</p>
    <p>a) Aprobar inicialmente a modificación puntual do Plan especial de protección e rehabilitación da cidade histórica (PE-1) que afecta os artigos 150, 151, 152 e 155 da normativa urbanística, segundo o proxecto formulado de oficio polo Concello de Santiago de Compostela.</p>
    <p>b) Someter o documento inicialmente aprobado ao trámite de información pública, durante o prazo dun mes, mediante anuncios que para o efecto se publicarán no <em>Diario Oficial de Galicia</em> e en dous xornais dos de maior circulación na provincia.</p>
    <p>c) En cumprimento do exixido polo artigo 45 da Lei 8/1995, do patrimonio cultural de Galicia, solicitarase o informe do director xeral de Patrimonio Cultural.</p>
    <p>d) Con carácter previo á aprobación definitiva polo Pleno municipal, e logo do acordo de aprobación provisional que compete adoptar á Xunta de Goberno Local, deberá solicitarse o informe, preceptivo e vinculante, do órgano competente da Consellería de Medio Ambiente, Territorio e Infraestruturas, consonte o disposto polo artigo 69.4 da LOUG.</p>
    <p>Durante o prazo dun mes, contado desde o día seguinte ao da publicación do presente anuncio no <em>Diario Oficial de Galicia</em>, os interesados poderán consultar o expediente no Servizo de Planeamento e Xestión e formular por escrito as alegacións que xulguen oportunas.</p>
    <p>Santiago de Compostela, 24 de abril de 2013</p>
    <footer><p>María Pardo Valdés <br>Concelleira da Área de Desenvolvemento Urbano e Sostible</p></footer>

