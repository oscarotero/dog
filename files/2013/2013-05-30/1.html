---
date: '2013-05-30'
id: G0164-240513-0006
page: 19120
number: 102
agency: 'Consellería de Cultura, Educación e Ordenación Universitaria'
section: I. Disposicións xerais.
title: >-
  ORDE do 29 de maio de 2013 pola que se determina o período de vixencia dos
  libros de texto e demais materiais curriculares.
range: Orde
url: >-
  https://www.xunta.gal/dog/Publicados/2013/20130530/AnuncioG0164-240513-0006_gl.html
---
<p>A disposición adicional primeira do Decreto 89/1993, do 19 de abril, polo que se regulan determinados aspectos en materia de libros de texto e materiais curriculares para as ensinanzas de réxime xeral (DOG núm. 78, do 27 de abril), faculta a persoa titular da consellería competente en materia de educación a ditar as disposicións que exixa o desenvolvemento e execución do decreto.</p>
    <p>En consonancia coa política de austeridade do goberno da Xunta de Galicia, no contexto concreto das axudas para a adquisición de libros de texto e materiais curriculares e o período de vixencia destes nos respectivos cursos e ciclos, resulta conveniente efectuar unha adecuación á actual situación económica, coa finalidade de minimizar o impacto nas economías das familias e reforzar a garantía de igualdade de oportunidades no acceso á educación e a calidade do ensino. </p>
    <p>Así mesmo, a permanencia dos mesmos libros de texto no centro durante unha etapa prudencial contribúe á dobre finalidade de permitir o uso por distintos membros da familia e de transmitir ao alumnado, desde as primeiras etapas da súa formación, a cultura xeral do uso racional e sustentable dos recursos, e facelo desde un ámbito tan determinante para o seu desenvolvemento futuro como é o educativo. </p>
    <p>En consecuencia, de acordo co disposto no artigo 6.2 e no uso das facultades conferidas na disposición adicional primeira do Decreto 89/1993, do 19 de abril, polo que se regulan determinados aspectos en materia de libros de texto e materiais curriculares para as ensinanzas de réxime xeral (DOG núm. 78, do 27 de abril),</p>
    <h2>DISPOÑO:</h2>
    <p>Artigo único. <em>Vixencia dos libros de texto e materiais curriculares</em></p>
    <p>1. Determinar como período de vixencia dos libros de texto e materiais curriculares para as ensinanzas de réxime xeral seis (6) cursos académicos, contados desde a súa elección. </p>
    <p>2. Durante este período só poderán substituírse cando circunstancias excepcionais ou de carácter pedagóxico ou científico o aconsellen, e así o determine a xefatura territorial correspondente desta consellería, logo do informe de inspección educativa, previa solicitude do centro.</p>
    <p>Disposición derrogatoria. <em>Derrogación normativa</em></p>
    <p>Quedan derrogadas todas as disposicións de igual ou inferior rango que se opoñan á presente orde.</p>
    <p>Disposición derradeira. <em>Entrada en vigor</em></p>
    <p>Esta orde entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, 29 de maio de 2013</p>
    <footer><p>José Manuel Pinal Rodríguez<br>Director xeral de Centros e Recursos Humanos</p></footer>

