---
date: '2013-05-30'
id: G2410-080513-0003
page: 19311
number: 102
agency: Xulgado do Social número 1 de Santiago de Compostela
section: V. Administración de xustiza.
title: EDICTO (792/2012).
range: Edicto
url: >-
  https://www.xunta.gal/dog/Publicados/2013/20130530/AnuncioG2410-080513-0003_gl.html
---
<p>Susana Varela Amboage, secretaria xudicial do Xulgado do Social número 1 de Santiago de Compostela, fago saber que no procedemento sobre despedimento/cesamentos en xeral 792/2012 deste xulgado do social, seguido por instancia de María del Carmen Barreiro Buján contra a empresa Denim Sport Wear, S.L. (antes Don Vaquero Sport Wear), sobre ordinario, ditouse a seguinte resolución:</p>
    <p>«Que, estimando integramente a demanda interposta por María del Carmen Barreiro Buján, contra Don Vaquero Sport Wear, S.L., debo declarar e declaro extinguida a relación laboral existente entre a demandante e a demandada por incumprimento contractual grave imputable á demandada e debo condenar e condeno a Don Vaquero Sport Wear, S.L. a que lle aboe a María del Carmen Barreiro Buján as sumas de catro mil trescentos catorce euros con cincuenta céntimos (4.314,50 €) en concepto de salarios debidos, máis os xuros previstos no artigo 29.3 do ET, sobre a devandita cantidade, e de tres mil setecentos cincuenta e un euros con oitenta e catro céntimos (3.751,84 €) en concepto de indemnización pola extinción da relación contractual.</p>
    <p>Notifíquese ás partes a presente resolución facéndolles saber que fronte a esta poderán interpoñer recurso de suplicación para ante a Sala do Social do Tribunal Superior de Xustiza de Galicia, no prazo de cinco días contados desde o seguinte ao da súa notificación.</p>
    <p>A anterior resolución entregarase ao secretario para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mándoo e asínoo».</p>
    <p>E para que sirva de notificación á entidade Don Vaquero Sport Wear, S.L., en paradoiro descoñecido, insiro o presente no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 8 de maio de 2013</p>
    <footer><p>A secretaria xudicial</p></footer>

