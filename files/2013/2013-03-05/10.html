---
date: '2013-03-05'
id: G1994-130213-0003
page: 6417
number: 45
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (790/2010).
range: Edicto
url: >-
  https://www.xunta.gal/dog/Publicados/2013/20130305/AnuncioG1994-130213-0003_gl.html
---
<p>María Socorro Bazarra Varela, secretaria xudicial da Sala do Social do Tribunal Superior de Xustiza de Galicia, fago saber que no procedemento de recurso de suplicación número 790/2010, seguido por instancia de Fernando Montero Montenegro e outros contra Gefco España, S.A., Ayacucho Express e o Fogasa, sobre reclamación de cantidade, se ditou a seguinte resolución:</p>
    <p>«Que desestimando o recurso de suplicación interposto polo letrado Juan ángel García Figueiras, en nome e representación de Richard Sebastián Furtado Piñón, Fernando Montero Montenegro e Aníbal Héctor Taramasco Aguilar, contra a sentenza do Xulgado do Social número 1 da Coruña, do 3 de novembro de 2009, ditada en autos 331/2009, seguidos por instancia dos recorrentes contra as empresas Ayacucho Express, S.L. e Gefco España, S.A., en que foi parte o Fogasa, debemos confirmar e confirmamos integramente a resolución contra a cal se recorreu.</p>
    <p>Notifíquese esta resolución ás partes e á Fiscalía do Tribunal Superior de Xustiza de Galicia, facéndolles saber que contra ela só cabe recurso de casación para a unificación de doutrina, que se preparará por escrito ante esta sala do social, dentro dos dez días seguintes ao da notificación desta sentenza e de acordo co disposto na Lei de xurisdición social.</p>
    <p>Se a recorrente non está exenta de depósito e consignación para recorrer, deberá ingresar:</p>
    <p>– A cantidade obxecto de condena na c/c desta sala no banco Banesto, nº 1552 0000 80 (nº recurso) (dúas últimas cifras do ano).</p>
    <p>– O depósito de 600 euros na c/c desta sala nº 1552 0000 37 (nº recurso) (dúas últimas cifras do ano).</p>
    <p>Unha vez firme, expídase certificación para constancia na peza que se arquivará neste tribunal, e lévese o orixinal ao correspondente libro de sentenzas, logo de devolución dos autos ao xulgado do social de procedencia.</p>
    <p>Así, por esta nosa sentenza, pronunciámolo, mandámolo e asinámolo».</p>
    <p>E para que conste, para efectos da súa publicación no Diario Oficial de Galicia, co fin de que lle sirva de notificación en forma á empresa Ayacucho Express, S.L., con último domicilio coñecido na rúa Juan Carlos I, nº 20, 4º B Culleredo (A Coruña), coa advertencia de que as seguintes comunicacións se farán en estrados, agás as que sexan autos, sentenzas ou emprazamentos, expido e asino este edicto.</p>
    <p>A Coruña, 31 de xaneiro de 2013</p>
    <footer><p>A secretaria xudicial</p></footer>

