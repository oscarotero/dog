---
date: '2013-11-18'
id: O3C2-081113-0001
page: 44576
number: 220
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 8 de novembro de 2013 pola que se convoca un curso sobre
  actuación policial ante o consumo de alcohol en espazos públicos e por
  menores.
range: Resolución
url: >-
  https://www.xunta.gal/dog/Publicados/2013/20131118/AnuncioO3C2-081113-0001_gl.html
---
<p>Dentro das actividades programadas para o ano 2013, en virtude do convenio de formación asinado entre a Academia Galega de Seguridade Pública e a Deputación Provincial de Ourense, anúnciase a convocatoria dun curso sobre actuación policial ante o consumo de alcohol en espazos públicos e por menores:</p>
    <p>1. Datos da actividade.</p>
    <p>– Denominación: actuación policial ante o consumo de alcohol en espazos públicos e por menores.</p>
    <p>– Tipo: curso.</p>
    <p>– Horas lectivas: 20.</p>
    <p>– Modalidade: presencial.</p>
    <p>– Obxectivos:</p>
    <p>• Tentar dotar os policías locais dun maior nivel de coñecementos, habilidades e destrezas axeitados ao perfil que a sociedade actual require e demanda dos axentes e corpos de seguridade.</p>
    <p>• Estudar a normativa legal aplicable a nivel estatal, autónómico e local, sobre consumo de alcohol en espazos públicos e por menores.</p>
    <p>• Coñecer e estudar as pautas e técnicas de intervención policial ante situacións de consumo de alcohol por menores en locais e espazos públicos.</p>
    <p>• Analizar os factores de risco e de protección sobre o consumo de alcohol por menores e fomentar a intervención e a coordinación policial para afrontar este fenómeno social.</p>
    <p>– Contido:</p>
    <p>1. Introdución.</p>
    <p>1.1. Lexislación aplicable. Normativa autonómica e local.</p>
    <p>1.2. Características específicas deste colectivo.</p>
    <p>1.3. Venda de alcohol a menores.</p>
    <p>2. Visión multipolar.</p>
    <p>2.1. Técnicas de prevención.</p>
    <p>2.2. Experiencias municipais de referencia na prevención.</p>
    <p>2.3. Discotecas light, botellódromos e o mercado da hostalaría dirixido a este colectivo.</p>
    <p>2.4. Propostas para discutir e valorar.</p>
    <p>3. Factores de risco e factores de protección.</p>
    <p>3.1. Tipos de factores de risco.</p>
    <p>3.2. Tipos de factores de protección.</p>
    <p>3.3. Análise de factores.</p>
    <p>4. Políticas de prevención.</p>
    <p>4.1. Modelos de prevención.</p>
    <p>4.2. Actuacións preventivas.</p>
    <p>5. Intervencións policiais.</p>
    <p>5.1. Competencias legais.</p>
    <p>5.2. Actuación das unidades especializadas.</p>
    <p>5.3. Medidas de seguridade.</p>
    <p>5.4. Controis de alcoholemia.</p>
    <p>5.5. Medidas policiais de protección.</p>
    <p>6. Recursos e técnicas para afrontar esta problemática.</p>
    <p>7. Coordinación de actuacións policiais.</p>
    <p>8. Consecuencias sociais, sanitarias e xurídicas.</p>
    <p>2. Desenvolvemento da convocatoria.</p>
    <p>– Destinatarios/as: persoal ao servizo da Administración local pertencente aos corpos de Policía Local e, de xeito complementario, membros das forzas e corpos de seguridade do Estado.</p>
    <p>– Prazas ofertadas: 30 prazas.</p>
    <p>Reservarase o 50 % das prazas para solicitantes mulleres que reúnan os requisitos exixidos na convocatoria, segundo o disposto no artigo 37.bis da Lei 7/2004, do 16 de xullo, galega para a igualdade de mulleres e homes.</p>
    <p>– Publicación: esta actividade formativa, e tamén todas aquelas que se desenvolvan en colaboración coa Deputación Provincial de Ourense, serán obxecto de publicación no <em>Diario Oficial de Galicia</em> e no BOP de Ourense.</p>
    <p>3. Solicitudes de participación.</p>
    <p>– Prazo de inscrición e presentación: o prazo de inscrición e presentación de solicitudes de participación rematará o día 20 de novembro de 2013.</p>
    <p>As solicitudes de participación e documentación complemetaria que se exixan deberán remitirse por escrito ao Negociado de Formación da Deputación Provincial de Ourense: </p>
    <p>• Por correo electrónico: formacion@depourense.es </p>
    <p>• Por correo: Deputación Provincial de Ourense-Negociado de Formación. Rúa do Progreso, 30, 2º, 32003 Ourense.</p>
    <p>• Ou presentando a documentación no Rexistro Xeral da Deputación Provincial de Ourense.</p>
    <p>– Listaxe de solicitudes seleccionadas: a lista de seleccionados en cada curso exporase oficialmente no taboleiro de anuncios do Negociado de Formación da Deputación Provincial de Ourense, unha vez rematado o prazo de presentación de solicitudes, e, ao mesmo tempo, os peticionarios poderán obter información sobre a súa admisión chamando ao teléfono 988 38 51 42 ou consultando na páxina web www.depourense.es</p>
    <p>– Criterios de selección:</p>
    <p>a) Menor número de cursos realizados polo/a alumno/a solicitante nos últimos cinco anos, segundo consten nas bases de datos da academia, e non ter feito con anterioridade o curso que se convoca.</p>
    <p>b) A igual número de cursos terá preferencia o alumnado que leve máis tempo sen participar nas actividades da academia.</p>
    <p>c) Antigüidade:</p>
    <p>– Obrigas das persoas seleccionadas: as persoas que resulten seleccionadas teñen a obriga de participar no desenvolvemento da actividade, agás que comunicasen a súa imposibilidade de asistencia cando menos con 48 horas de antelación ao comezo desta. </p>
    <p>Noutro caso serán excluídas automaticamente da selección para as dez seguintes actividades que se convoquen, para as que reúnan os requisitos exixidos de participación (artigos 18 e 21 do Regulamento de réxime interior da Agasp, en relación co artigo 46 do Decreto 243/2008, do 16 de outubro).</p>
    <p>4. Desenvolvemento da actividade.</p>
    <p>– Lugar: o curso impartirase nas aulas de formación da Deputación Provincial de Ourense.</p>
    <p>– Horario: das 16.15 ás 20.15 horas.</p>
    <p>– Data de comezo: 25 de novembro de 2013.</p>
    <p>– Data de remate: 29 de novembro de 2013.</p>
    <p>– Certificado de asistencia: ao remate da actividade entregaráselle un certificado de asistencia a aquelas persoas que acrediten a súa participación continuada.</p>
    <p>5. Dereitos e deberes do alumnado participante.</p>
    <p>Durante o desenvolvemento da actividade ao alumnado seralle de aplicación, en canto aos dereitos e deberes, o previsto no Regulamento de réxime interior da Agasp, aprobado pola Orde da Consellería de Presidencia, Administracións Públicas e Xustiza do 4 de febreiro de 2009 (<em>Diario Oficial de Galicia</em> núm. 30, do 12 de febreiro).</p>
    <p>6. Modificacións e incidencias.</p>
    <p>Tanto a Academia Galega de Seguridade Pública como a Deputación Provincial de Ourense poderán modificar o desenvolvemento normal da actividade para adaptala ás necesidades da Administración e ás continxencias que poidan xurdir.</p>
    <p>A Estrada, 8 de novembro de 2013</p>
    <footer><p>Santiago Villanueva Álvarez<br>Director xeral da Academia Galega de Seguridade Pública </p></footer>

