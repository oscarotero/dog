---
date: '2013-11-18'
id: CA04-111013-0002
page: 44615
number: 220
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN  do  1  de  outubro  de  2013,  da  Xefatura  Territorial  da 
  Coruña,  pola que se anuncia o levantamento das actas previas á ocupación de
  bens e dereitos afectados por instalacións eléctricas,  aproveitamento
  hidroeléctrico de Fervenza II (Dumbría e Mazaricos) (expediente IN408A
  2005/11-1).
range: Resolución
url: >-
  https://www.xunta.gal/dog/Publicados/2013/20131118/AnuncioCA04-111013-0002_gl.html
---
<p>Outorgada a declaración de utilidade pública que leva implícita a urxente ocupación dos bens e dereitos afectados polas instalacións do aproveitamento hidroeléctrico de Fervenza II, nos termos municipais de Dumbría e Mazaricos (expediente IN408A 2005/11-1), pola Resolución da Dirección Xeral de Industria, Enerxía e Minas do 19 de agosto de 2013, a favor da entidade beneficiaria Ferroatlántica, S.A.U. con enderezo na estrada ao Mirador, s/n, O Ézaro, 15297 Dumbría (A Coruña).</p>
    <p>Esta xefatura territorial acorda sinalar o día 27 de novembro de 2013 para o levantamento das actas previas á ocupación, de conformidade cos artigos 52 da Lei de expropiación forzosa do 16 de decembro de 1954 e 56 do seu Regulamento do 26 de abril de 1957, nas cales se describirán os bens ou dereitos expropiables e de imposición de servidume de paso de enerxía eléctrica, contidos na relación de predios que se expón xunto con esta resolución no taboleiro de edictos do Concello de Dumbría, deducida da que se someteu a información pública no DOG, BOP e no diario <em>La Voz de Galicia</em> con datas do 25 de xuño de 2013, 2 de xullo de 2013 e 22 de xuño de 2013, respectivamente, acto ao cal deberán concorrer os propietarios propostos dos predios afectados, aos cales se lles practicará notificación individual, sinalándoselles os horarios de toma de datos sobre o terreo e do levantamento efectivo das actas nas oficinas da referida Casa do Concello.</p>
    <p>Esta publicación realizarase igualmente para os efectos do artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación; e así dirixir ao Ministerio Fiscal as dilixencias que se produzan destes, de conformidade co artigo 5 da devandita Lei de expropiación forzosa.</p>
    <p>A Coruña, 1 de outubro de 2013</p>
    <footer><p>Susana Vázquez Romero<br>Xefa territorial da Coruña</p></footer>

