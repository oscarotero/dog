---
date: '2013-12-10'
id: G2346-181113-0002
page: 47427
number: 235
agency: Xulgado do Social número 3 da Coruña
section: V. Administración de xustiza.
title: EDICTO (805/2011).
range: Edicto
url: >-
  https://www.xunta.gal/dog/Publicados/2013/20131210/AnuncioG2346-181113-0002_gl.html
---
<p>Juan Rey Pita, secretario xudicial do Xulgado do Social número 3 da Coruña, fai saber que no procedemento Seguridade Social 805/2011 deste xulgado do social, seguido por instancia de Mutua Gallega de Accidentes de Trabajo contra a empresa Inversiones Pevesa, S.L., Servizo Galego de Saúde, Instituto Nacional da Seguridade Social, Tesouraría Xeral da Seguridade Social, Sunday Okhuos Ogbomo sobre Seguridade Social, se ditou a seguinte resolución:</p>
    <p>«Resolvo que debo estimar e estimo a demanda formulada por Mutua Gallega de Accidentes de Trabajo contra a empresa Inversiones Pevesa, S.L., Sunday Okhuos Ogbomo, Servizo Galego de Saúde, Instituto Nacional da Seguridade Social, Tesouraría Xeral da Seguridade Social e declaro derivado de accidente non laboral o proceso de incapacidade temporal iniciado o 16 de febreiro de 2011 por Sunday Okhuos Ogbomo, condenando os demandados a se ater á anterior declaración en canto afecte a cada un.</p>
    <p>Notifíqueselles esta resolución ás partes e fágaselles saber que contra ela cabe interpor recurso de suplicación para ante o Tribunal Superior de Xustiza de Galicia, que se deberá anunciar por comparecencia ou mediante escrito neste xulgado, dentro dos cinco (5) días seguintes ao da notificación desta sentenza ou por simple manifestación no momento en que se lle practique a notificación.</p>
    <p>Advírtase igualmente o recorrente que non sexa traballador ou beneficiario do réxime público da Seguridade Social ou habentes causa seus, ou non teña recoñecido o dereito da xustiza gratuíta, que deberá depositar a cantidade de 300 euros na conta aberta en Banesto (0030 1846) a nome deste xulgado co número 1533 0000 36 805 11, acreditando, mediante a presentación do xustificante de ingreso no período comprendido ata a formalización do recurso, así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións aberta en Banesto a nome deste xulgado, co nº 1533 0000 60 805 11, a cantidade obxecto de condena ou formalizar aval bancario por esa cantidade, en que se faga constar a responsabilidade solidaria do avalista e incorporalo a este xulgado co anuncio do recurso. En todo caso, o recorrente deberá designar letrado para a tramitación do recurso, no momento de o anunciar. </p>
    <p>Así, por esta miña sentenza, definitivamente xulgando, pronúncioo, mándoo e asínoo.</p>
    <p>Publicación. A anterior sentenza foi lida e publicada polo maxistrado que a ditou, celebrando audiencia pública no día da data, do que dou fe».</p>
    <p>E para sirva de notificación en legal forma á empresa Inversiones Pevesa, S.L., Sunday Okhuos Ogbomo, expídese este edicto para a súa publicación no <em>Diario Oficial de Galicia</em>.</p>
    <p>A Coruña, 18 de novembro de 2013</p>
    <footer><p>O secretario xudicial</p></footer>

