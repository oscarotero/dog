---
date: '2013-06-04'
id: G0165-220513-0001
page: 20376
number: 105
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO do 15 de maio de 2013, do Xurado Provincial de Clasificación de Montes
  Veciñais en Man Común de Pontevedra, polo que se inicia a tramitación do
  expediente de clasificación do monte denominado Couto de María Isabel,
  solicitado a favor dos veciños da CMVMC de Cabreira, da parroquia de Cabreira,
  do concello de Salvaterra de Miño, e se abre un período dun mes para a
  práctica de alegacións.
range: Anuncio
url: >-
  https://www.xunta.gal/dog/Publicados/2013/20130604/AnuncioG0165-220513-0001_gl.html
---
<p>O Xurado Provincial de Clasificación de Montes Veciñais en Man Común de Pontevedra, en sesión que tivo lugar o día 19 de novembro de 2012, acordou iniciar os trámites para a clasificación como veciñal en man común do seguinte monte:</p>
    <p>Concello: Salvaterra de Miño.</p>
    <p>Parroquia: Cabreira.</p>
    <p>Nome do monte: Couto de María Isabel.</p>
    <p>Cabida: 825 m<sup>2</sup> aprox. (superficie e lindes alegados na solicitude).</p>
    <p>Lindes:</p>
    <p>Norte: camiño de servizo e saída á estrada PO-404.</p>
    <p>Sur: propiedades particulares de Manuel Vidal Pazos (parcela catastral 109).</p>
    <p>Leste: propiedades particulares por muro de pedras (parcelas catastrais 100, 101,102, 103, 104, 105, 106, 108).</p>
    <p>Oeste: camiño de servizo.</p>
    <p>O que se pon en coñecemento de todos os interesados, para os efectos de abrir un período dun mes de duración para que se poida examinar o expediente e aducir durante este tempo o que se considere procedente en relación cos montes de referencia, así como achegar cantas alegacións, documentos ou información se xulguen convenientes e, se é o caso, propoñer proba concretando os medios de que pretendan valerse, de conformidade co disposto no artigo 11 da Lei 13/1989, do 10 de outubro, de montes veciñais en man común, e no artigo 23 do Decreto 260/1992, do 4 de setembro, polo que se aproba o Regulamento para a execución da dita lei.</p>
    <p>Pontevedra, 15 de maio de 2013</p>
    <footer><p>Víctor Abelleira Argibay<br>Instrutor</p></footer>

