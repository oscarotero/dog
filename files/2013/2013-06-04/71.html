---
date: '2013-06-04'
id: L422-290513-0002
page: 20409
number: 105
agency: Concello de Guitiriz
section: VI. Anuncios. b) Administración local.
title: >-
  ANUNCIO de información pública sobre instalación de silos trincheira na
  parroquia de Santa Cruz de Parga (expediente 1990/2013).
range: Anuncio
url: >-
  https://www.xunta.gal/dog/Publicados/2013/20130604/AnuncioL422-290513-0002_gl.html
---
<p>SAT Tendeiro, Sociedade Agraria de Transformación, solicitou licenza municipal de actividade sometida a avaliación de incidencia ambiental de conformidade co Decreto 133/2008, do 12 de xuño.</p>
    <p>A actividade para a cal solicita licenza identifícase co rexistro de entrada nº 1990/2013, para proxecto de instalación de silos trincheira segundo proxecto asinado pola arquitecta, Mª Ángeles Miraz Vázquez, na parroquia de Santa Cruz de Parga, polígono 384, parcela 7 do concello de Guitiriz.</p>
    <p>De acordo co disposto no punto 3 do artigo 8 do Decreto 133/2008, do 12 de xuño, polo que se regula a avaliación de incidencia ambiental, sométese a información pública polo período de vinte (20) días hábiles, co fin de que durante este –que comezará a contarse desde o día seguinte ao da inserción deste edicto no BOP e no Diario Oficial de Galicia– poidan examinar o expediente, na Secretaría Xeral, as persoas que dalgún xeito se consideren afectadas polas actividades que se pretendan instalar e formular por escrito as reclamacións ou observacións que xulguen oportunas.</p>
    <p>O prazo de exposición pública computarase desde a última das publicacións oficiais sinaladas.</p>
    <p>Guitiriz, 28 de maio de 2013</p>
    <footer><p>Xosé María Teixido Núñez<br>Alcalde</p></footer>

