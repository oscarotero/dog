---
date: '2013-05-02'
id: CA01-260413-0001
page: 13714
number: 84
agency: Consellería de Facenda
section: IV. Oposicións e concursos.
title: >-
  RESOLUCIÓN do 25 de abril de 2013, da Dirección Xeral da Función Publica, pola
  que se fan públicas as puntuacións provisionais dos participantes admitidos no
  concurso para a provisión de postos de traballo vacantes das escalas de
  axentes de extensión pesqueira e do Servizo de Gardacostas de Galicia,
  convocado pola Orde da Consellería de Facenda do 27 de xuño de 2012.
range: Resolución
url: >-
  https://www.xunta.gal/dog/Publicados/2013/20130502/AnuncioCA01-260413-0001_gl.html
---
<p>Convocado o concurso para a provisión de postos de traballo vacantes das escalas de axentes de extensión pesqueira e do Servizo de Gardacostas de Galicia, á vista da proposta do 11 de abril de 2013, da comisión encargada de valorar os méritos achegados polos concursantes e de conformidade coa base VII.1 da convocatoria, esta dirección xeral</p>
    <h2>RESOLVE:</h2>
    <p>Primeiro. Facer públicas as relacións coas puntuacións provisionais dos concursantes admitidos para cada un dos postos solicitados. Estas relacións atópanse á disposición dos interesados no Servizo do Rexistro Xeral e Información da Vicepresidencia e Consellería de Presidencia, Administracións Públicas e Xustiza, nas oficinas do Rexistro e Información dos edificios administrativos da Xunta de Galicia, nas oficinas comarcais da Xunta de Galicia e na páxina web da Xunta de Galicia (www.xunta.es) na epígrafe Función Pública.</p>
    <p>Segundo. Os interesados poderán formular reclamación contra as puntuacións provisionais no prazo de 10 días hábiles contados a partir do día seguinte ao da publicación desta resolución no <em>Diario Oficial de Galicia</em>.</p>
    <p>Santiago de Compostela, 25 de abril de 2013</p>
    <footer><p>José María Barreiro Díaz<br>Director xeral da Función Pública</p></footer>

