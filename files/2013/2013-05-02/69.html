---
date: '2013-05-02'
id: L349-100413-0001
page: 13842
number: 84
agency: Concello de Montederramo
section: VI. Anuncios. b) Administración local.
title: >-
  ANUNCIO de aprobación inicial do Plan xeral de ordenación municipal de
  Montederramo.
range: Anuncio
url: >-
  https://www.xunta.gal/dog/Publicados/2013/20130502/AnuncioL349-100413-0001_gl.html
---
<p>Aprobado inicialmente o Plan xeral de ordenación municipal, por Acordo do Pleno do 5 de abril de 2013, de conformidade co artigo 85.2 da Lei 9/2002, do 30 de decembro, de ordenación urbanística e protección do medio rural de Galicia, sométese a información pública polo prazo de dous meses contados desde o día seguinte ao de publicación do presente anuncio no<em> Diario Oficial de Galicia</em>.</p>
    <p>Durante o devandito prazo poderá ser examinado por calquera interesado nas dependencias municipais para que se formulen as alegacións que se consideren pertinentes.</p>
    <p>Quedan suspendidas as licenzas para as seguintes áreas:</p>
    <p>a) En todas as zonas afectadas por novos sistemas xerais e locais de viario, infraestruturas, equipamentos ou espazos libres en calquera clase de solo.</p>
    <p>b) No solo urbano consolidado e nos núcleos rurais suspenderase só nas zonas en que non se poidan cumprir ambas as ordenacións ou normativas simultaneamente (delimitación do solo urbano vixente e delimitacións de núcleos aprobadas, en tramitación ou en futuras delimitacións).</p>
    <p>c) En solo rústico, dado que as normas subsidiarias provinciais resultan obsoletas despois da entrada en vigor da Lei 9/2002 e as numerosas modificacións posteriores que invalidan en gran parte o establecido por aquelas, polo que, en definitiva, o réxime aplicable apenas variará antes ou despois do PXOM, só se suspenderán as licenzas nas zonas en que non se poidan cumprir simultaneamente ambas as ordenacións ou normativas.</p>
    <p>d) Calquera outro ámbito en que a licenza poida impedir ou dificultar a execución do novo planeamento.</p>
    <p>Asemade, os actos xenéricos para os cales se suspende o outorgamento de licenzas son os de parcelación de terreos, edificacións e demolicións.</p>
    <p>Respecto das actividades, quedan suspendidas as novas autorizacións ou licenzas en calquera tipo de solo que non se axusten simultaneamente a ambas as ordenacións ou normativas (delimitación de solo urbano vixente e delimitacións de núcleos aprobadas, en tramitación ou en futuras delimitacións). Idéntico criterio é aplicable ás obras menores.</p>
    <p>A duración da suspensión é de dous anos, contadas desde a aprobación, e extínguese en todo caso, coa aprobación definitiva do planeamento. </p>
    <p>Montederramo, 8 de abril de 2013</p>
    <footer><p>Antonio Rodríguez Álvarez <br>Alcalde</p></footer>

