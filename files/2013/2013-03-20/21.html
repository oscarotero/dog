---
date: '2013-03-20'
id: G2410-280213-0003
page: 8472
number: 56
agency: Xulgado do Social número 1 de Santiago de Compostela
section: V. Administración de xustiza.
title: EDICTO (102/2012 auto).
range: Edicto
url: >-
  https://www.xunta.gal/dog/Publicados/2013/20130320/AnuncioG2410-280213-0003_gl.html
---
<p>Mª Teresa Vázquez Abades, secretaria xudicial do Xulgado do Social número 1 de Santiago de Compostela, fai saber que no procedemento despedimentos/cesamentos en xeral 102/2012 deste xulgado do social, seguido por instancia de José Ramón Ferreiro Chorén sobre despedimento, se ditou o seguinte auto do 19 de novembro de 2012, cuxa parte dispositiva se xunta:</p>
    <p>Que rectifico o erro de transcrición que conteñen os feitos probados segundo e cuarto, os cales deben quedar redactados da seguinte maneira:</p>
    <p>Segundo. Isabel Iglesias Becerra vén prestando os seus servizos por conta das mercantís Grial Libros, S.L. e de Grace A. Nouel Brache desde o día 10 de decembro de 2003, coa categoría profesional de dependente e con dereito a percibir un salario mensual, incluído o rateo de pagas extras, de 1.251,09 euros.</p>
    <p>Cuarto. O grupo de empresas formado por Grial Libros, S.L. e Grace A. Nouel Brache débelle á demandante a cantidade de 16.751,85 euros de conformidade coa seguinte de-sagregación: 9.662,34 euros de salarios e 7.089,51 euros de indemnización.</p>
    <p>Que rectifico o erro de transcrición que contén a parte dispositiva da sentenza, a cal debe quedar redactada da seguinte maneira:</p>
    <p>Que estimo parcialmente a demanda interposta por Isabel Iglesias Becerra fronte a Grial Libros, S.L., Nouel Bracha, Grace A., Aula 25 Distribuidora, Abraxas Aula 25, S.L., Aula 25, o Fondo de Garantía Salarial (Fogasa) e Germán Antonio Pérez Rubín e, en consecuencia, condeno a mercantil Grial Libros, S.L. e a Nouel Brache, Grace A. a aboarlle conxunta e solidariamente á demandante a cantidade de 16.751,85 euros polos conceptos de salarios (9.662,34 euros) e indemnización pendente (7.089,51 euros), absolvendo o resto de demandados das pretensións fronte a eles deducidas, condenando a Germán Antonio Pérez Rubín na súa soa condición de administrador concursal.</p>
    <p>Esta resolución é firme e contra ela non cabe ningún recurso, aínda que, se poderá interpoñer contra a resolución que se rectifica, no modo e forma nesta establecidos, desde a notificación ás partes do presente auto.</p>
    <p>Así o acordo, mando e asino, Mª del Carmen Barcala Barreiro, maxistrada xuíza substituta do Xulgado do Social número 1 de Santiago de Compostela.</p>
    <p>Notifíqueselles esta resolución ás partes e fágaselles saber que contra ela poden interpoñer recurso de suplicación perante o Tribunal Superior de Xustiza de Galicia no prazo de cinco días.</p>
    <p>Así o acordo, mando e asino.</p>
    <p>E para que sirva de notificación en legal forma a Aula 25 Distribuidora e Grace Antonia Nouel Grace, en paradoiro descoñecido, expido este edicto para a súa inserción no <em>Diario Oficial de Galicia</em>.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 14 de febreiro de 2013</p>
    <footer><p>A secretaria xudicial</p></footer>

