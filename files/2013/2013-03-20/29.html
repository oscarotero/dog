---
date: '2013-03-20'
id: CA02-120213-0002
page: 8484
number: 56
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 30 de xaneiro de 2013, da Secretaría Xeral de Calidade e Avaliación
  Ambiental, polo que se somete a información pública a solicitude de renovación
  da autorización ambiental integrada solicitada por Alcoa Inespal, S.A. para a
  planta de aluminio localizada no termo municipal da Coruña (clave do
  expediente de renovación 2012-IPPC-M-104).
range: Anuncio
url: >-
  https://www.xunta.gal/dog/Publicados/2013/20130320/AnuncioCA02-120213-0002_gl.html
---
<p>O 5 de maio de 2008 outorgouse a Alcoa Inespal, S.A. a autorización ambiental integrada nº 2005/0272_NAA/IPPC_169 para a planta de aluminio localizada no termo municipal da Coruña, da que é titular. Nesta autorización estableceuse unha vixencia de cinco anos contados a partir do día seguinte ao da súa notificación ao titular, que se efectuou o 19 de maio de 2008.</p>
    <p>O artigo 25 da Lei 16/2002, do 1 de xullo, de prevención e control integrados da contaminación, estipula que transcorrido o prazo de vixencia da autorización esta debe ser renovada e, se é o caso, actualizada. Atendendo ao indicado, e para os efectos previstos no artigo 7.2 do Real decreto 509/2007, do 20 de abril, polo que se aproba o Regulamento para o desenvolvemento e execución da Lei 16/2002, faise público que por espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposta a documentación presentada pola solicitante para a renovación da autorización ambiental integrada, constituída polo documento titulado:</p>
    <p>– Solicitude de renovación da autorización ambiental integrada. Alcoa Inespal, S.A. Fábrica da Coruña. Clave: 2005/0272_NAA/IPPC. Clave expediente renovación: 2012-IPPC-M-104.</p>
    <p>– Memoria do proceso de refusión de ferrallas dentro do departamento de Fundición de Alcoa Inespal, S.A., A Coruña. Febreiro 2008.</p>
    <p>Co fin de que calquera interesado poida consultala e, se é o caso, formular no devandito prazo as alegacións, suxestións ou observacións que considere convenientes. O citado documento estará á disposición dos administrados, en horario de atención ao público, nas seguintes dependencias:</p>
    <p>– Secretaría Xeral de Calidade e Avaliación Ambiental, Servizo de Prevención e Control Integrados da Contaminación (San Lázaro, s/n, 15781 Santiago de Compostela).</p>
    <p>– Consellería de Medio Ambiente, Territorio e Infraestruturas, Xefatura Territorial da Coruña (rúa Vicente Ferrer, 2,15008 A Coruña).</p>
    <p>– Concello da Coruña (praza de María Pita, 1, 15001 A Coruña).</p>
    <p>Santiago de Compostela, 30 de xaneiro de 2013</p>
    <footer><p>Justo de Benito Basanta <br>Secretario xeral de Calidade e Avaliación Ambiental</p></footer>

