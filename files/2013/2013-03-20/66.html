---
date: '2013-03-20'
id: G1343-140313-0001
page: 8569
number: 56
agency: Consorcio Instituto de Estudos Turísticos de Galicia
section: VI. Anuncios. c) Outros anuncios.
title: >-
  RESOLUCIÓN do 14 de marzo de 2013 pola que se anuncia a licitación, mediante
  procedemento aberto e sistema multicriterio e tramitación ordinaria, para a
  contratación dun servizo de traballo de campo e depuración da operación
  Enquisa do turismo en destino de Galicia.
range: Resolución
url: >-
  https://www.xunta.gal/dog/Publicados/2013/20130320/AnuncioG1343-140313-0001_gl.html
---
<p>O Consorcio Instituto de Estudos Turísticos de Galicia, unha vez cumpridos os trámites administrativos correspondentes, resolve anunciar a licitación para a seguinte contratación:</p>
    <p>1. Entidade adxudicadora.</p>
    <p>a) Organismo: Consorcio Instituto de Estudos Turísticos de Galicia (IET Galicia).</p>
    <p>b) Número de expediente: CIETG/ETDG2013.</p>
    <p>2. Obxecto do contrato.</p>
    <p>Tipo de contrato: servizos.</p>
    <p>Descrición do obxecto: prestación do servizo de traballo de campo e depuración da operación Enquisa do turismo en destino de Galicia.</p>
    <p>Lugar de execución: Galicia.</p>
    <p>Prazo de execución: nove meses, susceptible de prórroga por un período equivalente.</p>
    <p>3. Tramitación e procedemento de adxudicación.</p>
    <p>Tramitación: ordinaria.</p>
    <p>Procedemento: aberto, multicriterio e non harmonizado.</p>
    <p>4. Valor estimado do contrato e orzamento máximo de licitación.</p>
    <p>Valor estimado do contrato, incluído as prórrogas: 181.675,00 euros (sen IVE).</p>
    <p>Orzamento máximo de licitación: </p>
    <p>– Prezo: cento oitenta e un mil seiscentos setenta e cinco euros (181.675,00 €), IVE excluído. </p>
    <p>– Importe do IVE (21 %): trinta e oito mil cento cincuenta e un euros e setenta e cinco céntimos de euro (38.151,75 €).</p>
    <p>5. Garantías.</p>
    <p>Provisional: non se exixe.</p>
    <p>Definitiva: 5 % do importe de adxudicación, excluído o IVE.</p>
    <p>6. Obtención de documentación e información.</p>
    <p>Entidade: Consorcio Instituto de Estudos Turísticos de Galicia.</p>
    <p>Enderezo: Rúa do Vilar 30-32, 1º esquerda.</p>
    <p>Localidade e código postal: Santiago de Compostela, 15705.</p>
    <p>Teléfono: 981 93 57 91.</p>
    <p>Fax: 981 93 56 43.</p>
    <p>Correo electrónico: admin@ietgalicia.com</p>
    <p>Enderezo da internet do perfil do contratante onde se poden obter os pregos relativos a esta contratación:</p>
    <p>http://www.contratosdegalicia.es/resultado.jsp?N=18577</p>
    <p>http://www.ietgalicia.com</p>
    <p>Data límite de obtención de documentación e información: a mesma que para a presentación de proposicións.</p>
    <p>7. Requisitos específicos do contratista.</p>
    <p>Clasificación: grupo L, subgrupo 3, categoría D.</p>
    <p>Outros requisitos: os licitadores deberán cumprir os requisitos de solvencia establecidos na cláusula F da folla de especificacións do prego de condicións.</p>
    <p>8. Presentación de ofertas.</p>
    <p>Data límite de presentación: o prazo de presentación de proposicións rematará ás catorce (14.00) horas do décimo quinto (15º) día natural seguinte ao da publicación deste anuncio no <em>Diario Oficial de Galicia</em>. No caso de que este coincida en sábado ou festivo, o prazo de admisión das proposicións rematará ás catorce (14.00) horas do primeiro día hábil seguinte.</p>
    <p>Documentación que se ten que presentar: a especificada no prego de cláusulas administrativas particulares, na folla de especificacións e no prego de prescricións técnicas.</p>
    <p>Modalidade e lugar de presentación: en sobres pechados, na sede do IET Galicia, Rúa do Vilar 30-32, 1º esquerda, 15705 Santiago de Compostela, das 9.00 ás 14.00 horas. No caso de que as proposicións se envíen por correo, o licitador deberá xustificar a data de imposición do envío na oficina de Correos e anunciar ao órgano de contratación a remisión da dita oferta mediante telegrama ou fax (981 93 56 43) no mesmo día.</p>
    <p>Prazo durante o cal o licitador estará obrigado a manter a súa oferta: dous (2) meses desde a apertura das proposicións, en virtude do disposto nos puntos 2 e 4 do artigo 161 do Real decreto lexislativo 3/2011, do 14 de novembro, polo que se aproba o texto refundido da Lei de contratos do sector público.</p>
    <p>Admisión de variantes: non se admitirá a presentación de variantes ou alternativas.</p>
    <p>9. Apertura de ofertas.</p>
    <p>Entidade e lugar: unha vez finalizado o prazo de presentación de proposicións, farase público no perfil do contratante o lugar, a data e a hora de apertura das ofertas.</p>
    <p>Data e hora: a apertura pública das ofertas (sobre B) levarase a cabo nun prazo non superior a sete (7) días contados desde a apertura da documentación administrativa do sobre A. No caso de que ese día coincida en sábado ou festivo, a apertura realizarase o primeiro día hábil seguinte.</p>
    <p>Anunciarase no perfil do contratante e comunicaráselles aos licitadores a convocatoria da mesa pública para a apertura do sobre C.</p>
    <p>Se por algún motivo houbese que modificar a data de realización dalgún acto público de apertura de ofertas, reflectirase a nova data no perfil de contratante.</p>
    <p>10. Outras informacións: a mesa, en cumprimento do disposto na cláusula 7.1 do prego de cláusulas administrativas particulares, comprobará en acto previo a documentación do sobre A e publicará no perfil do contratante o resultado da apertura, para que se emenden, se for o caso, e dentro do prazo que se indique, os defectos materiais observados na dita documentación.</p>
    <p>11. Gastos de anuncios: os anuncios que deriven da publicación deste anuncio serán por conta do adxudicatario.</p>
    <p>Santiago de Compostela, 14 de marzo de 2013</p>
    <footer><p>María Nava Castro Domínguez<br>Presidenta do Consorcio Instituto de Estudos Turísticos de Galicia</p></footer>

