---
date: '2013-03-07'
id: CA01-040313-0005
page: 6880
number: 47
agency: Consellería de Facenda
section: IV. Oposicións e concursos.
title: >-
  ORDE do 28 de febreiro de 2013 pola que se resolve o concurso para a provisión
  de postos de traballo vacantes dos grupos I, II, III e IV de persoal laboral
  da Administración da Xunta de Galicia, convocado pola Orde do 2 de maio de
  2012.
range: Orde
url: >-
  https://www.xunta.gal/dog/Publicados/2013/20130307/AnuncioCA01-040313-0005_gl.html
---
<p>Mediante a Orde da Consellería de Facenda do 2 de maio de 2012 (Diario Oficial de Galicia número 85, do 4 de maio) convocouse concurso para a provisión de postos de traballo vacantes dos grupos I, II, III e IV de persoal laboral da Administración da Xunta de Galicia.</p>
    <p>Examinadas e resoltas as reclamacións presentadas contra a valoración provisional de méritos, a comisión de valoración, na súa xuntanza do día 14 de febreiro de 2013, acordou elevar á Consellería de Facenda a proposta definitiva de resolución do concurso.</p>
    <p>Debido a que existen postos adxudicados que están ocupados provisionalmente por traballadores/as que superaron os últimos procesos selectivos convocados e coa finalidade de garantir a continuidade na prestación de servizos, adíanse as tomas de posesión nos destinos obtidos no concurso ata a data en que aqueles/as traballadores/as elixan destino definitivo e poidan tomar posesión del.</p>
    <p>Polo exposto, esta consellería, de conformidade co previsto nas bases VII.5 e VII.6 da convocatoria,</p>
    <p class="dog-centrado-sin-cursiva-c-a">DISPÓN:</p>
    <p>Primeiro. Resolver definitivamente o concurso para a provisión de postos de traballo vacantes dos grupos I, II, III e IV de persoal laboral da Administración da Xunta de Galicia, adxudicando aos/ás traballadores/as que se relacionan os postos de traballo que se especifican.</p>
    <p>Segundo. O prazo de toma de posesión comezará a contar a partir do día seguinte ao do cesamento e será de tres días se o destino do novo posto radica na mesma localidade da residencia habitual do concursante, ou dun mes se radica en localidade distinta e supón un cambio efectivo de residencia debidamente xustificada. </p>
    <p>O cesamento deberá efectuarse dentro dos tres días hábiles seguintes á publicación no Diario Oficial de Galicia da orde da Consellería de Facenda pola que se abra o prazo para tal efecto.</p>
    <p>Se a adxudicación comporta o reingreso ao servizo activo, o prazo de toma de posesión deberá computarse desde o día seguinte á publicación da orde da Consellería de Facenda pola que se abran os prazos posesorios.</p>
    <p>Terceiro. Os destinos adxudicados serán irrenunciables, agás que con anterioridade á finalización do prazo posesorio se obteña outro destino mediante convocatoria pública, ben polo procedemento de libre designación ben polo de concurso, caso en que poderán optar por un dos dous.</p>
    <p>Os/as adxudicatarios/as están obrigados/as a comunicar por escrito a opción realizada á Dirección Xeral da Función Pública dentro dos tres días seguintes ao da publicación da orde da Consellería de Facenda pola que se abran os prazos posesorios. </p>
    <p>Os traslados que deriven da resolución deste concurso terán a consideración de voluntarios, en consecuencia, non xerarán dereito a indemnización.</p>
    <p>Contra esta orde poderase interpor reclamación administrativa ante a Consellería de Facenda no prazo dun mes contado a partir do día seguinte ao da súa publicación no Diario Oficial de Galicia, de conformidade co establecido nos artigos 120 e seguintes da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 28 de febreiro de 2013</p>
    <footer><p>Elena Muñoz Fonteriz<br>Conselleira de Facenda</p></footer>

