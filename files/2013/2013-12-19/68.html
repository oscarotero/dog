---
date: '2013-12-19'
id: L442-131213-0002
page: 49007
number: 242
agency: Concello de Paradela
section: VI. Anuncios. b) Administración local.
title: >-
  ANUNCIO da aprobación definitiva do Plan de sectorización do sector industrial
  A do concello.
range: Anuncio
url: >-
  https://www.xunta.gal/dog/Publicados/2013/20131219/AnuncioL442-131213-0002_gl.html
---
<p>En cumprimento do establecido no artigo 92 da Lei 9/2002, do 30 de decembro, de ordenación urbanística e protección do medio rural de Galicia, faise público o acordo, adoptado polo Pleno en sesión que tivo lugar o 30 de maio de 2013, de aprobación definitiva do Plan de sectorización do sector industrial A, Concello de Paradela, no <em>Diario Oficial de Galicia</em> e o documento que conteña a normativa e as ordenanzas, no <em>Boletín Oficial</em> da provincia.</p>
    <p>Comunicar á Consellería de Medio Ambiente, Territorio e Infraestruturas este acordo, dándolle traslado dunha copia autenticada do instrumento aprobado definitivamente con todos os planos e documentos que integran o plan, debidamente dilixenciados polo secretario do concello, facendo constar esta cuestión.</p>
    <p>Contra o acordo de aprobación definitiva, que pon fin á vía administrativa, poderase interpoñer recurso contencioso-administrativo, ante a sala correspondente do Tribunal Superior de Xustiza de Galicia, no prazo de dous meses, contados desde o día seguinte ao da publicación deste anuncio, de conformidade coa Lei 29/1998, do 13 de xullo, reguladora da xurisdición contencioso-administrativa.</p>
    <p>Paradela, 13 de decembro de 2013</p>
    <footer><p>José Manuel Mato Díaz<br>Alcalde presidente</p></footer>

