---
date: '2013-12-19'
id: G1994-271113-0004
page: 48921
number: 242
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (2639/2013).
range: Edicto
url: >-
  https://www.xunta.gal/dog/Publicados/2013/20131219/AnuncioG1994-271113-0004_gl.html
---
<p>Mª Asunción Barrio Calle, secretaria xudicial da Sección número 1 da Sala Segunda do Social do Tribunal Superior de Xustiza da Coruña, fago saber que no procedemento recurso de suplicación 2639/2013 desta sección, seguido por instancia de José Manuel Díaz Prieto contra a empresa Esabe Vixilancia, S.A., Sequor Seguridade, S.A., sobre dereitos fundamentais, se ditou a seguinte resolución:</p>
    <p>«Decido que desestimando o recurso de suplicación interposto pola representación procesual do demandante José Manuel Díaz Prieto, contra a sentenza con data do oito de abril de dous mil trece, ditada polo Xulgado do Social número 4 nos autos 1082/2012, seguidos por instancia de José Manuel Díaz Prieto, contra Esabe Vixilancia, S.A., Sequor Seguridade, S.A., Ministerio Fiscal, debemos confirmar e confirmamos a sentenza de instancia.</p>
    <p>Notifíquese esta resolución ás partes e á Fiscalía do Tribunal Superior de Xustiza de Galicia, facéndolles saber que, contra esta, só cabe recurso de casación para a unificación da doutrina que se preparará por escrito ante esta sala do social, dentro dos dez días seguintes á notificación desta sentenza e de acordo co disposto nos artigos 218 e seguintes da Lei de xurisdición social. Se a recorrente non estiver exenta de depósito e consignación para recorrer, deberá ingresar:</p>
    <p>– A cantidade obxecto de condena na c/c desta sala no Banco Banesto, nº 1552 0000 80 (nº recurso) (dúas últimas cifras do ano).</p>
    <p>– O depósito de 600 euros na c/c desta sala nº 1552 0000 37 (nº recurso) (dúas últimas cifras do ano).</p>
    <p>Unha vez firme, expídase certificación para constancia no rolo que se arquivará neste tribunal incorporándose o orixinal ao correspondente Libro de sentenzas, logo de devolución dos autos ao xulgado do social de procedencia. </p>
    <p>Así, por esta nosa sentenza, pronunciámolo, mandámolo e asinámolo». </p>
    <p>E para que así conste para efectos da súa publicación no DOG co fin de que sirva de notificación en forma a Esabe Vixilancia, S.A., coa advertencia de que as seguintes comunicacións se farán en estrados, salvo as que deban revestir forma de auto ou sentenza ou se trate de emprazamento, expido e asino o presente edicto.</p>
    <p>A Coruña, 14 de novembro de 2013</p>
    <footer><p>A secretaria xudicial</p></footer>

