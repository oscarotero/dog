---
date: '2013-12-19'
id: G0003-161213-0001
page: 48873
number: 242
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 12 de decembro de 2013, da Dirección Xeral de Recursos Humanos,
  pola que se publica a orde de prelación e puntuación definitiva obtidas polas
  persoas aspirantes admitidas nas listas para a formalización de nomeamentos
  estatutarios temporais nas categorías de pediatra de atención primaria e
  farmacéutico de atención primaria.
range: Resolución
url: >-
  https://www.xunta.gal/dog/Publicados/2013/20131219/AnuncioG0003-161213-0001_gl.html
---
<p>Por resolucións da Dirección de Recursos Humanos do 4 de xuño de 2012 (DOG nº 113, do 14 de xuño) e do 21 de setembro de 2012 (DOG nº 186, do 28 de setembro) abríronse os prazos para a inscrición de aspirantes de diversas categorías sanitarias para vinculacións temporais no ámbito das institucións sanitarias do Servizo Galego de Saúde e entidades adscritas á Consellería de Sanidade e, entre elas, as de pediatra de atención primaria e farmacéutico de atención primaria.</p>
    <p>Nas devanditas resolucións prevese unha xeración de listas coas persoas inscritas ata o 14 de xullo de 2012 e 31 de outubro de 2012, respectivamente, que cumpran os requisitos determinados nas resolucións citadas. </p>
    <p>Por Resolución do 21 de outubro de 2013 (DOG nº 208, do 30 de outubro) publicáronse os resultados provisionais de baremación dos/das aspirantes admitidos/as. </p>
    <p>Finalizado o prazo de reclamación contra a dita resolución e analizadas as reclamacións presentadas, este centro directivo, de conformidade coa base oitava da Resolución do 4 de xuño de 2012 e décima da Resolución do 21 de setembro de 2012, de inicio do prazo de inscrición nas listas das respectivas categorías, </p>
    <h2>RESOLVE:</h2>
    <p>Primeiro. Aprobar a orde de prelación e puntuación definitiva obtidas polas persoas aspirantes admitidas nas listas para a formalización de nomeamentos estatutarios temporais no ámbito do Servizo Galego de Saúde e entidades adscritas á Consellería de Sanidade nas categorías de pediatra de atención primaria e farmacéutico de atención primaria. </p>
    <p>Segundo. As listas co número de orde e puntuación definitivos obtidos polas persoas aspirantes admitidas atópanse publicadas, á disposición das persoas interesadas, na páxina web do Servizo Galego de Saúde (www.sergas.es).</p>
    <p>Ademais, o estado de cada solicitude pode ser consultado polo/a aspirante no seu expediente electrónico persoal en Fides/expedient-e/sección de procesos.</p>
    <p>Terceiro. De conformidade coa base oitava da Resolución do 4 de xuño de 2012 e décima da Resolución do 21 de setembro de 2012, contra a presente resolución, que pon fin á vía administrativa, as persoas interesadas poderán interpoñer recurso contencioso-administrativo no prazo de dous meses, contados a partir do día seguinte á súa publicación, ante o xulgado do contencioso-administrativo competente de conformidade co establecido nos artigos 8, 14 e 46 da Lei 29/1998, do 13 de xullo, reguladora da xurisdición contencioso-administrativa. Potestativamente, e con carácter previo, poderase interpoñer recurso de reposición ante este mesmo órgano, no prazo dun mes contado a partir do día seguinte á súa publicación.</p>
    <p>Cuarto. As listas entrarán en vigor con efectos do 20 de decembro de 2013. Resultarán de aplicación aos chamamentos que se efectúen a partir da dita data as normas de xestión contidas no pacto sobre selección de persoal estatutario temporal aprobado pola Resolución do 26 de abril de 2011 (DOG nº 89, do 9 de maio). </p>
    <p>Santiago de Compostela, 12 de decembro de 2013</p>
    <footer><p>Margarita Prado Vaamonde<br> Directora xeral de Recursos Humanos</p></footer>

