---
date: '2013-08-21'
id: C3Q2-070813-0001
page: 33749
number: 158
agency: Instituto Galego da Vivenda e Solo
section: VI. Anuncios. a) Administración autonómica.
title: >-
  RESOLUCIÓN do 16 de xullo de 2013 pola que se acorda o inicio e se somete a
  información pública o expediente complementario para a ampliación do
  procedemento expropiatorio dos terreos afectados polo proxecto sectorial do
  parque empresarial de Verín (Ourense).
range: Resolución
url: >-
  https://www.xunta.gal/dog/Publicados/2013/20130821/AnuncioC3Q2-070813-0001_gl.html
---
<p>1. O Consello da Xunta de Galicia, mediante Acordo do 4 de febreiro de 2010 (DOG núm. 40, do 1 de marzo), aprobou definitivamente a modificación puntual do plan sectorial de áreas empresariais no ámbito da Comunidade Autónoma de Galicia para o parque empresarial de Verín (Ourense), o proxecto sectorial do parque empresarial de Verín e o correspondente proxecto de obras públicas. Así mesmo, declarou a utilidade pública e o interese social das obras, instalacións e servizos previstos, así como a necesidade de ocupación para os efectos de expropiación dos bens e dereitos necesarios para a execución do referido proxecto sectorial, de conformidade co establecido na Lei 9/2002, do 30 de decembro, de ordenación urbanística e protección do medio rural de Galicia.</p>
    <p>2. Mediante Resolución do 7 de febreiro de 2011 o director xeral do IGVS acordou o inicio polo procedemento de taxación conxunta e o sometemento a información pública do expediente expropiatorio dos bens e dereitos que se precisa ocupar para a execución do parque empresarial de Verín (DOG núm. 31, do 15 de febreiro). Trátase dunha expropiación urbanística e, como tal, regulada na Lei 9/2002, de ordenación urbanística e protección do medio rural de Galicia (LOUGA), Real decreto lexislativo 2/2008, do 20 de xuño, polo que se aproba o texto refundido da Lei do solo (TRLS) e o Real decreto 3288/1978, do 25 de agosto, que aproba o Regulamento de xestión urbanística (RXU).</p>
    <p>3. Por Resolución do 29 de xuño de 2011 a Secretaría Xeral de Ordenación do Territorio e Urbanismo da Consellería de Medio Ambiente, Territorio e Infraestruturas da Xunta de Galicia aprobou definitivamente o expediente de expropiación forzosa seguido polo procedemento de taxación conxunta dos bens e dereitos necesarios para a execución do proxecto sectorial do parque empresarial de Verín, promovido polo IGVS (DOG núm. 145, do 29 de xullo).</p>
    <p>4. O 20 de xullo de 2011 o director xeral do IGVS sinalou as datas e citou os interesados para o levantamento das actas de pago e ocupación dos bens e dereitos afectados polo expediente de expropiación forzosa por taxación conxunta necesarios para a execución do proxecto sectorial do parque empresarial de Verín (DOG núm. 153, do 10 de agosto).</p>
    <p>5. Como consecuencia do trazado dunha nova vía que conectará o polígono existente coa ampliación proxectada é preciso afectar máis superficie da prevista no procedemento expropiatorio aprobado definitivamente e iniciar un expediente expropiatorio complementario dos terreos afectados pola nova vía.</p>
    <p>6. De acordo co exposto, este expediente tramítase como unha expropiación complementaria do procedemento de taxación conxunta aprobado definitivamente e ten por obxecto a expropiación polo IGVS dos bens e dereitos necesarios para a execución do proxecto sectorial do parque empresarial de Verín. </p>
    <p>Para os efectos de fixación do prezo xusto polo procedemento de taxación conxunta, para o seu pagamento aos propietarios afectados e ocupación dos predios afectados, confeccionouse o oportuno expediente, de acordo co disposto nos artigos 142 e 143 da Lei 9/2002, do 30 de decembro, e artigos 201 e 202 do Regulamento de xestión urbanística.</p>
    <p>7. Consonte o previsto nos artigos 108.5, 142 e 143 da Lei 9/2002, do 30 de decembro, acórdase:</p>
    <p>– Iniciar o expediente de expropiación complementario dos bens e dereitos necesarios para a execución do proxecto sectorial do parque empresarial de Verín (Ourense).</p>
    <p>– Someter a información pública polo prazo dun mes, mediante inserción de anuncios no Diario Oficial de Galicia e nun xornal dos de maior circulación na provincia, o expediente expropiatorio complementario dos bens e dereitos necesarios para a execución do proxecto sectorial do parque empresarial de Verín (Ourense), para que quen poida resultar interesado formule as observacións e reclamacións que considere convenientes, en particular no que concerne á titularidade ou valoración dos seus respectivos bens ou dereitos. Darase audiencia aos concellos de Verín e Monterrei e notificarase ao Ministerio Fiscal e publicaranse os edictos para os efectos do previsto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>– Notificar individualmente as taxacións aos que aparecen como titulares de bens e dereitos no expediente, mediante traslado literal da correspondente folla de aprecio e da proposta de fixación dos criterios de valoración, para que poidan formular as alegacións no prazo dun mes, contado a partir da data de notificación. </p>
    <p>8. O expediente estará exposto á disposición dos interesados no Concello de Verín e nas oficinas do IGVS, sitas na Área Central, s/n, polígono das Fontiñas, Santiago de Compostela. Durante o dito prazo todas aquelas persoas ou entidades que se consideren afectadas poderán presentar as alegacións que consideren oportunas dirixidas ao IGVS na Área Provincial do Instituto Galego da Vivenda e Solo, sita na rúa Saenz Díez, nº 1, Ourense, ou en calquera das formas previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>9. Incorpórase como anexo a relación inicial de bens, dereitos e titulares.</p>
    <p>Santiago de Compostela, 16 de xullo de 2013</p>
    <footer><p>Teresa María Gutiérrez López<br>Directora xeral do Instituto Galego da Vivenda e Solo</p></footer>
    <h2>ANEXO<br>Relación de titulares e predios afectados pola expropiación complementaria<br>do proxecto sectorial do parque empresarial de Verín (Ourense)</h2>
    <table>
     <tbody>
      <tr>
       <td>Referencia catastral</td>
       <td rowspan="2">Titulares</td>
       <td rowspan="2">Enderezo</td>
       <td rowspan="2">Localidade</td>
       <td rowspan="2">Superficie (m2)</td>
      </tr>
      <tr>
       <td>Parcela</td>
      </tr>
      <tr>
       <td>7333409PG2473S000100</td>
       <td>Antonio Rivero Salgado 
        Asunción Fernández Rodríguez</td>
       <td>Avda. de Portugal, 29, 3º D</td>
       <td>Verín</td>
       <td>693,33</td>
      </tr>
     </tbody>
    </table>

