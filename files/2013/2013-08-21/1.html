---
date: '2013-08-21'
id: CA02-090813-0001
page: 33660
number: 158
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  ORDE do 17 de xullo de 2013 de aprobación definitiva da modificación puntual
  número 2 do Plan xeral de ordenación municipal do Concello de Ribadumia.
range: Orde
url: >-
  https://www.xunta.gal/dog/Publicados/2013/20130821/AnuncioCA02-090813-0001_gl.html
---
<p>O Concello de Ribadumia achega a modificación puntual número 2 do PXOM, conforme o previsto no artigo 85.7 da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>I. Antecedentes.</p>
    <p>I.1. O Concello de Ribadumia dispón, na actualidade vixente, dun PXOM aprobado definitivamente en data 13.3.2001.</p>
    <p>I.2. Consta Decisión do 17.6.2011, da Secretaría Xeral de Calidade e Avaliación Ambiental, de non sometemento a avaliación ambiental estratéxica da modificación puntual número 2.</p>
    <p>I.3. A presente modificación puntual foi aprobada inicialmente polo Concello Pleno en sesión do 21.12.2011. Someteuse a información pública durante o prazo de dous meses, con anuncios nos xornais <em>Faro de Vigo</em> e <em>La Voz de Galicia </em>do 21.1.2012; e no DOG do 19.1.2012, dándolles audiencia aos concellos limítrofes. </p>
    <p>I.4. Constan informes municipais respecto da legalidade e calidade técnica da ordenación proposta, técnico do 1.8.2011 e de Secretaría do 28.7.2011. </p>
    <p>I.5. Consta a emisión dos seguintes informes sectoriais:</p>
    <p>– Augas de Galicia, do 6.3.2012. </p>
    <p>– Secretaría de Estado de Telecomunicacións do Ministerio de Industria, Enerxía e Turismo. Informe sobre telecomunicacións, do 15.3.2012.</p>
    <p>– Oficio en que se comunica improcedencia de informe da Confederación Hidrográfica do Miño-Sil do Ministerio de Agricultura, Alimentación e Medio Ambiente, do 24.1.2012.</p>
    <p>– Axencia Galega de Infraestruturas da CMATI, do 12.3.2012.</p>
    <p>- Ministerio de Facenda e Administracións Públicas, do 29.3.2012.</p>
    <p>- Dirección Xeral do Patrimonio Cultural, informe condicionado do 23.1.2013.</p>
    <p>- Deputación de Pontevedra en materia de estradas, do 5.7.2013.</p>
    <p>I.6. O Concello de Ribadumia, en sesión plenaria de data 24.5.2012, aprobou provisionalmente a modificación puntual número 2 do PXOM; e en sesión do 7.3.2013 o documento corrixido de resultas do informe da Dirección Xeral de Patrimonio Cultural.</p>
    <p>II. Análise e consideracións.</p>
    <p>Analizada a documentación remitida polo Concello de Ribadumia e vista a proposta literal que nesta mesma data eleva a Secretaría Xeral de Ordenación do Territorio e Urbanismo, resulta:</p>
    <p>II.1. A modificación puntual número 2 de Ribadumia ten por obxecto a reclasificación como solo urbano dun ámbito de 132.214 m<span class="dog-superindice">2</span>, situado entre os solos urbanos de Barrantes e de Santa Eulalia, que está actualmente clasificado no PXOM como solo de núcleo rural.</p>
    <p>II.2. A modificación puntual mantén a tipoloxía e densidade de edificación preexistentes entre os dous solos urbanos en toda a lonxitude da vía provincial PO-9305 que os une, abranguendo un fondo variable en función do límite do solo rústico con que linda, da estrutura parcelaria e dos camiños existentes; colmatando os espazos intersticiais do tecido edificado existente.</p>
    <p>II.3. A cualificación do ámbito coas ordenanzas 1, 1.<span class="dog-subindice">A</span> e 3.<span class="dog-subindice">2</span> non supón incremento de intensidade de uso. A ordenanza 1, xa existente no PXOM, é unha ordenanza de vivenda unifamiliar illada á cal o PXOM asignaba os solos urbanos dos tramos de certas estradas, entre elas a PO-9305, situados fóra do solo consolidado da vila de Ribadumia. A subzona 1<span class="dog-subindice">A</span> da ordenanza 1 permite o mantemento de usos non residenciais compatibles co residencial. E a ordenanza 3.<span class="dog-subindice">2</span> é un novo grao da ordenanza 3 do PXOM, que recolle a tipoloxía de bloque multifamiliar en B+1, situada en diversas zonas na transición do núcleo consolidado cara á periferia. O novo grao 3.<span class="dog-subindice">1</span> da ordenanza 3 aplicarase ás zonas grafadas como ordenanza 3 nos planos de ordenación do PXOM.</p>
    <p>II.4. A modificación puntual xustifica o interese público, en atención ao artigo 94.1 da LOUG, toda vez que pretende mellorar a ordenación urbanística vixente, potenciando o eixe de conexión entre dous solos urbanos existentes, fortalecendo ambos asentamentos sen solución de continuidade, mantendo en xeral as tipoloxías do PXOM.</p>
    <p>II.5. Respecto da liña límite de edificación, atenderase ao contido do informe da deputación provincial emitido ao respecto en data 5.7.2013.</p>
    <p>II.6. Observouse un erro material na transcrición do artigo 147.4.A.7.a) do PXOM, onde pon «...del 25 m<span class="dog-superindice">2</span>», debe poñer «...de 125 m<span class="dog-superindice">2</span>», o que a prol da seguridade xurídica se corrixirá na publicación da normativa no BOP.</p>
    <p>De conformidade cos artigos 89, 93.4 e 95.2 da LOUG, e o artigo 3 do Decreto 44/2012, do 21 de abril, polo que se fixa a estrutura orgánica dos departamentos da Xunta de Galicia, a competencia para resolver sobre a aprobación definitiva dos plans xerais de ordenación municipal correspóndelle ao conselleiro de Medio Ambiente, Territorio e Infraestruturas.</p>
    <p>III. Resolución.</p>
    <p>Visto canto antecede,</p>
    <h2>RESOLVO:</h2>
    <p>1º. Aprobar definitivamente a modificación puntual nº 2 do PXOM do Concello de Ribadumia, de acordo co establecido no artigo 85.7.a) da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>2º. Contra esta orde cabe interpor recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses, que se contarán desde o día seguinte ao da súa publicación, segundo dispoñen os artigos 10 e 46 da Lei 29/1998, do 13 de xullo, reguladora da xurisdición contencioso-administrativa. </p>
    <p>3º. De conformidade co disposto polos artigos 92 da Lei 9/2002 e 70 da Lei 7/1985, do 2 de abril, reguladora das bases de réxime local, o concello deberá publicar no <em>Boletín Oficial</em> da provincia a normativa e ordenanzas da modificación aprobada definitivamente.</p>
    <p>4º. Notifíqueselle esta orde ao concello e publíquese no <em>Diario Oficial de Galicia</em>.</p>
    <p>Santiago de Compostela, 17 de xullo de 2013</p>
    <footer><p>Agustín Hernández Fernández de Rojas<br>Conselleiro de Medio Ambiente, Territorio e Infraestruturas</p></footer>

