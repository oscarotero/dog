---
date: '2013-09-17'
id: C3K1-040913-0003
page: 36700
number: 177
agency: Consellería de Sanidade
section: IV. Oposicións e concursos.
title: >-
  ORDE do 20 de agosto de 2013 pola que se resolve a convocatoria pública para a
  provisión de postos de persoal directivo na Estrutura de Xestión Integrada de
  Santiago de Compostela.
range: Orde
url: >-
  https://www.xunta.gal/dog/Publicados/2013/20130917/AnuncioC3K1-040913-0003_gl.html
---
<p>Por Orde desta consellería do 26 de xuño de 2013 (DOG nº 129, do 9 de xullo) convocouse a provisión, polo sistema de libre designación, de postos directivos na Estrutura de Xestión Integrada de Santiago de Compostela.</p>
    <p>De conformidade co establecido no artigo 59 do Decreto 206/2005, do 22 de xullo, de provisión de prazas de persoal estatutario do Servizo Galego de Saúde, e en exercicio das competencias que ten atribuídas, esta consellería</p>
    <h2>DISPÓN:</h2>
    <p>Primeiro. Resolver a convocatoria pública efectuada por Orde desta consellería do 26 de xuño de 2013 (DOG nº 129, do 9 de xullo) para os efectos previstos no número 2 do artigo 59 do Decreto 206/2005, do 22 de xullo (DOG nº 145, do 29 de xullo), de provisión de prazas de persoal estatutario do Servizo Galego de Saúde.</p>
    <p>Segundo. Seleccionar e nomear, para o desempeño dos postos que se indican, as persoas que figuran no anexo I desta orde.</p>
    <p>Terceiro. Seleccionar, para o desempeño do posto que se indica, a persoa que figura no anexo II desta orde, para os efectos de que se proceda á súa vinculación mediante contrato laboral de alta dirección.</p>
    <p>Cuarto. Contra esta orde, que pon fin á vía administrativa, poderá interpoñerse recurso potestativo de reposición ante este mesmo órgano, no prazo dun mes contado a partir do día seguinte ao da súa publicación, de conformidade co establecido na Lei 30/1992, do 26 de novembro, de réxime xurídico das administracións públicas e do procedemento administrativo común, ou directamente recurso contencioso-administrativo, no prazo de dous meses contados desde a mesma data, ante o xulgado do contencioso-administrativo competente, segundo o establecido na Lei 29/1998, do 13 de xullo, reguladora da xurisdición contencioso-administrativa. </p>
    <p>Santiago de Compostela, 20 de agosto de 2013</p>
    <footer><p>Rocío Mosquera Álvarez<br>Conselleira de Sanidade</p></footer>
    <h2>ANEXO I</h2>
    <p>Posto: director/a de procesos con ingreso.</p>
    <p>Nome e apelidos: Sonia María Fernández-Arruty Ferro.</p>
    <p>Posto: subdirector/a da Área de Recursos Humanos.</p>
    <p>Nome e apelidos: Guillermo Varela Bastida.</p>
    <h2>ANEXO II</h2>
    <p>Posto: xerente executivo/a de Barbanza.</p>
    <p>Nome e apelidos: Laura María Ballesta López.</p>

