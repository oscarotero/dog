---
date: '2013-11-19'
id: G2348-291013-0001
page: 44757
number: 221
agency: Xulgado do Social número 5 da Coruña
section: V. Administración de xustiza.
title: EDICTO (441/2013).
range: Edicto
url: >-
  https://www.xunta.gal/dog/Publicados/2013/20131119/AnuncioG2348-291013-0001_gl.html
---
<p>María Jesús Hernando Arenas, secretaria xudicial do Xulgado do Social número 5 da Coruña, fai saber que neste xulgado se tramitan autos co número 441/2013, por instancia de Leonor Rodríguez Suárez contra a empresa Panadería Ventura, S.L. e Fogasa, sobre despedimento, en que o día da data se ditou sentenza cuxa parte dispositiva é a seguinte:</p>
    <p>«Decido:</p>
    <p>Que debo estimar e estimo a demanda que en materia de resolución de contrato e despedimento interpuxo Leonor Rodríguez Suárez contra a empresa Panadería Ventura, S.L. e, en consecuencia, debo declarar e declaro improcedente o despedimento de que foi obxecto a demandante con data do 25 de abril de 2013, notificado o 5 de maio de 2013, e extinguida no día de hoxe (23 de outubro de 2013) a relación laboral que vinculaba a Leonor Rodríguez Suárez coa entidade Panadería Ventura, S.L., condenando a entidade Panadería Ventura, S.L. ao aboamento dunha indemnización de 39.666,40 euros.</p>
    <p>Que debo estimar e estimo a demanda que en materia de cantidade interpuxo Leonor Rodríguez Suárez contra a empresa Panadería Ventura, S.L. e, en consecuencia, debo condenar e condeno a entidade Panadería Ventura, S.L. a que lle aboe á demandante a cantidade de 591,83 euros líquidos e 14.250,24 euros brutos por salarios devindicados entre xuño de 2012 e abril de 2013 (25 días), incluíndo pagas extras así como o xuro do 10 % por mora aplicable aos conceptos salariais.</p>
    <p>Coa intervención procesual do Fondo de Garantía Salarial.</p>
    <p>Notifíqueselles esta resolución ás partes e fágaselles saber o seu dereito a interpor contra ela recurso de suplicación perante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación.</p>
    <p>Advírtase o recorrente que non sexa traballador ou beneficiario do réxime público da Seguridade Social ou habente causa seu, ou non teña recoñecido o beneficio da xustiza gratuíta, que deberá depositar a cantidade de 300 euros do depósito especial indicado no artigo 229.1.a) da Lei reguladora da xurisdición social, na conta aberta en Banesto, a nome deste xulgado co número 47570000, código 36 e número de expediente, acreditando mediante a presentación do xustificante de ingreso no período comprendido ata a formalización do recurso así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado a cantidade obxecto da condena, ou formalizar aval bancario por esa cantidade, no cal se faga constar a responsabilidade solidaria do avalista e incorporalos a este xulgado co anuncio de recurso. </p>
    <p>En todo caso, o recorrente deberá designar letrado para a tramitación do recurso, no momento de anuncialo.</p>
    <p>Dedúzase testemuño literal desta sentenza, que quedará nestas actuacións, con inclusión da orixinal no libro de sentenzas.</p>
    <p>Así, por esta miña sentenza, pronúncioo, mándoo e asínoo».</p>
    <p>Para que conste e para a súa inserción no <em>Diario Oficial de Galicia</em>, co fin de que lle sirva de notificación á empresa demandada Panadería Ventura, S.L., co apercibimento de que as sucesivas notificacións se realizarán nas dependencias deste xulgado, agás as que sexan autos, sentenzas ou emprazamentos, expido e asino este edicto.</p>
    <p>A Coruña, 23 de outubro de 2013</p>
    <footer><p>María Jesús Hernando Arenas<br>Secretaria xudicial</p></footer>

