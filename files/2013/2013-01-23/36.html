---
date: '2013-01-23'
id: G1096-090113-0001
page: 2005
number: 16
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 7 de xaneiro de 2013 pola que se notifica o acordo de incoación do
  expediente de reposición da legalidade urbanística IU1/153/2012, devolta polo
  servizo de Correos por resultar os seus destinatarios ausentes na repartición.
range: Cédula
url: >-
  https://www.xunta.gal/dog/Publicados/2013/20130123/AnuncioG1096-090113-0001_gl.html
---
<p>A xefa do Servizo de Inspección Urbanística III acordou, o 11 de decembro de 2012, incoar expediente de reposición da legalidade urbanística contra os herdeiros de Olimpia Canosa Canosa e contra Juan Francisco Boullosa Marcote polas obras realizadas en solo rústico sen a preceptiva autorización urbanística autonómica, consistentes na construción dun edificio con tipoloxía de vivenda colectiva, composta de soto, planta baixa, planta primeira e aproveitamento baixo cuberta, no lugar de Barcia, Mar de Fóra, no termo municipal de Fisterra, na provincia da Coruña.</p>
    <p>Ao non poderse realizar a notificación persoal do devandito acordo, mediante a presente cédula, e ao amparo do disposto no artigo 59.5 da Lei 30/1992, de réxime xurídico das administracións públicas e do procedemento administrativo común (LRXPAC), notifícase aos interesados o devandito acordo.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, comunícase aos interesados que o texto íntegro do acordo que se notifica se encontra ao seu dispor nas dependencias da Axencia de Protección da Legalidade Urbanística, sita no Edificio Witland, 1º andar, Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación desta cédula. Transcorrido o devandito prazo, a notificación entenderase producida.</p>
    <p>Os interesados dispoñen dun prazo de 15 días hábiles, contados a partir do día seguinte a aquel en que se teña producido a notificación desta cédula, para alegaren e presentaren os documentos e informacións que coiden pertinentes e, se é o caso, propoñer proba concretando os medios de que pretendan valerse.</p>
    <p>Para que conste e sirva de notificación aos citados interesados, en cumprimento do disposto no artigo 59.5 da LRXPAC, expido e asino esta cédula.</p>
    <p>Santiago de Compostela, 7 de xaneiro de 2013</p>
    <footer><p>María Martínez Allegue<br>Directora da Axencia de Protección da Legalidade Urbanística</p></footer>

