---
date: '2013-01-23'
id: G0003-150113-0001
page: 1940
number: 16
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 16 de decembro de 2012, da Xerencia Executiva de Verín, pola que
  se resolve a convocatoria pública para a provisión, polo sistema de concurso
  de méritos, convocado pola Resolución 5/2012, do 2 de maio (Diario Oficial de
  Galicia número 137, do 18 de xullo), para a provisión de varios postos
  vacantes de supervisor/a de unidade.
range: Resolución
url: >-
  https://www.xunta.gal/dog/Publicados/2013/20130123/AnuncioG0003-150113-0001_gl.html
---
<p>Mediante a Resolución 5/2012, do 2 de maio (DOG número 137, de 18 de xullo), convocáronse para a súa provisión, polo sistema de concurso de méritos, varios postos vacantes de supervisor/a de unidade.</p>
    <p>De acordo co disposto nas bases da convocatoria, logo da actuación das comisións de avaliación a que se fai referencia na base sexta, e vistos os méritos alegados e a defensa do proxecto técnico de xestión polos/as aspirantes, que constan nas actas das referidas comisións, esta xerencia executiva, de conformidade co previsto no Decreto 206/2005, do 22 de xullo (DOG número 145, do 29 de xullo), de provisión de prazas de persoal estatutario do Servizo Galego de Saúde, e na Orde do 24 de maio de 2006 (DOG número 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, e en virtude das competencias atribuídas polo Decreto 311/2009, do 28 de maio (DOG número 109, do 5 de xuño), polo que se establece a estrutura orgánica dos servizos centrais do Servizo Galego de Saúde, e na Orde do 28 de setembro de 2011 (DOG número 188, do 30 de setembro) pola que se desenvolve a estrutura organizativa da Xestión Integrada de Ourense, Verín e O Barco de Valdeorras, así como na Orde do 15 de xuño de 2009 (DOG número 119, do 19 de xuño), sobre delegación de competencias en órganos centrais e periféricos do Servizo Galego de Saúde, modificada pola Orde do 28 de setembro de 2011 (DOG número 188, do 30 de setembro).</p>
    <h2>ACORDA:</h2>
    <p>Primeiro. Adxudicar os postos de traballo de supervisor/a de Enfermaría de Medicina Interna e supervisor/a de Enfermaría do Bloque Cirúrxico ás persoas que obtiveron a maior puntuación nos termos previstos nesta resolución e declarar deserto o posto de supervisor/a de Urxencias con base no previsto na base primeira da convocatoria.</p>
    <p>Segundo. As profesionais nomeadas deberán cesar na praza que desempeñen dentro dos tres días hábiles seguintes ao da súa publicación.</p>
    <p>Terceiro. A toma de posesión do posto de traballo adxudicado deberá efectuarse dentro dos tres días hábiles seguintes ao do seu cesamento. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ao destino provisional ou comisión de servizos.</p>
    <p>Se así o permiten as necesidades do servizo, e por petición motivada do/da interesado/a, os prazos a que se refiren os parágrafos anteriores poderán ser prorrogados pola xerente executiva.</p>
    <p>Entenderase que solicita a excedencia voluntaria por interese particular e será declarado/a nesa situación polo órgano competente quen non se incorpore ao posto adxudicado no prazo establecido.</p>
    <p>Cuarto. As aspirantes nomeadas será avaliadas, antes de que transcorran catro anos desde o seu nomeamento, para os efectos de prorrogar o desempeño do posto por idéntico período de tempo ou proceder á súa remoción do posto de traballo. A remoción virá precedida dun procedemento que garanta a audiencia da persoa interesada.</p>
    <p>Unha comisión técnica designada conforme o previsto no artigo 14 da Orde do 24 de maio de 2006 avaliará fundamentalmente o cumprimento dos obxectivos da unidade.</p>
    <p>Quinto. Contra esta resolución poderase interpor, nos termos previstos na Lei 30/1992, do 26 de novembro, de réxime xurídico das administracións públicas e do procedemento administrativo común, recurso de alzada ante a Dirección de Recursos Humanos do Servizo Galego de Saúde, no prazo dun mes contado desde o día seguinte ao día da súa publicación. </p>
    <p>Verín, 16 de decembro de 2012</p>
    <footer><p>Guillermina Agulla Budiño<br>Xerente executiva de Verín</p></footer>
    <h2>ANEXO</h2>
    <p>Posto: supervisor/a de Enfermaría da Unidade de Medicina Interna.</p>
    <p>Nome e apelidos: Míriam Rodríguez Lorenzo.</p>
    <p>DNI: 34997107-P.</p>
    <p>Posto: supervisor/a de Enfermaría do Bloque Cirúrxico.</p>
    <p>Nome e apelidos: María Olga Álvarez Fernández.</p>
    <p>DNI: 34953618-N.</p>

