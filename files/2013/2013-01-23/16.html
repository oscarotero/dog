---
date: '2013-01-23'
id: G0244-090113-0015
page: 1964
number: 16
agency: >-
  Vicepresidencia e Consellería de Presidencia, Administracións Públicas e
  Xustiza
section: VI. Anuncios. a) Administración autonómica.
title: >-
  CÉDULA do 9 de xaneiro de 2013, do Servizo de Turismo da Coruña, pola que se
  notifica a Resolución do 12 de decembro de 2012, ditada no expediente
  sancionador AC-150/12, por infracción leve en materia de turismo.
range: Cédula
url: >-
  https://www.xunta.gal/dog/Publicados/2013/20130123/AnuncioG0244-090113-0015_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (BOE nº 285, do 27 de novembro), modificada pola Lei 4/1999, do 13 de xaneiro (BOE nº 12, do 14 de xaneiro), notifícaselle ao titular que no anexo se menciona a resolución de expediente sancionador en materia de turismo por infracción da Lei 7/2011, do 27 de outubro, do turismo de Galicia, xa que intentada polos medios habituais non puido practicarse a notificación.</p>
    <p>Esta resolución non esgota a vía administrativa, e contra ela os interesados poderán interpoñer recurso de alzada perante a secretaria xeral para o Turismo no prazo dun (1) mes desde o día seguinte ao da súa publicación, sen prexuízo de que os interesados poidan interpoñer calquera outro que consideren oportuno.</p>
    <p>De non presentar recurso no devandito prazo, a sanción devirá firme, e poderá facerse efectiva en período voluntario nos seguintes prazos: a) publicación entre os días 1 e 15 de cada mes, desde a data de publicación ata o día 20 do mes posterior ou, se este non fose hábil, ata o inmediato hábil seguinte, b) publicación entre os días 16 e último de cada mes, desde a data da publicación ata o día 5 do segundo mes posterior ou, se este non fose hábil, ata o inmediato seguinte. O pagamento realizarase por transferencia bancaria mediante os impresos formalizados que lles serán facilitados nas dependencias desta xefatura territorial, a favor do Tesouro da Facenda galega. De non efectuarse o ingreso no citado prazo, procederase á súa exacción pola vía de constrinximento, segundo o disposto pola Orde do 23 de novembro de 2001, da Consellería de Economía e Facenda (DOG do 5 de decembro).</p>
    <p>A Coruña, 9 de xaneiro de 2013</p>
    <footer><p>Mª Carmen Ramallal Molina<br>Xefa do Servizo de Turismo da Coruña</p></footer>
    <h2>ANEXO</h2>
    <p>Expediente: AC-150/12.</p>
    <p>Denunciada: Carmela Teresa Paredes Sanabria. </p>
    <p>NIF: 46289237N</p>
    <p>Establecemento: Club Laidy.</p>
    <p>Enderezo: rúa Rosalía de Castro, 39, O Milladoiro.</p>
    <p>Localidade: Ames.</p>
    <p>Precepto infrinxido: artigo 109.2, letra a), da Lei 7/2011.</p>
    <p>Resolución: 12 de decembro de 2012.</p>
    <p>Sanción: multa de cen euros (100 €).</p>

