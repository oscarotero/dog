---
date: '2013-01-23'
id: CA02-211212-0008
page: 1968
number: 16
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 11 de decembro de 2012, da Secretaría Xeral de Calidade e
  Avaliación Ambiental, polo que se somete a información pública a solicitude de
  renovación da autorización ambiental integrada presentada por Endesa
  Generación, S.A. para a central térmica de ciclo combinado localizada no
  concello das Pontes de García Rodríguez (A Coruña). Clave do expediente de
  renovación 2012-IPPC-M-118.
range: Anuncio
url: >-
  https://www.xunta.gal/dog/Publicados/2013/20130123/AnuncioCA02-211212-0008_gl.html
---
<p>Con data do 28 de xuño de 2005 concedeuse a Endesa Generación, S.A. a autorización ambiental integrada nº 2003/0331_AIA/IPPC_006 para a central térmica de ciclo combinado localizada no concello das Pontes de García Rodríguez (A Coruña). Nesta autorización establécese unha vixencia de oito anos contados a partir do día seguinte ao da súa notificación á titular. </p>
    <p>O artigo 25 da Lei 16/2002, do 1 de xullo, de prevención e control integrados da contaminación, estipula que, transcorrido o prazo de vixencia da autorización, esta debe ser renovada e, se for o caso, actualizada. Atendendo ao indicado, e para os efectos previstos no artigo 7.2 do Real decreto 509/2007, do 20 de abril, polo que se aproba o regulamento para o desenvolvemento e execución da Lei 16/2002, faise público que polo espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposta a documentación presentada pola solicitante para a renovación da autorización ambiental integrada, constituída polo documento titulado:</p>
    <p>– <em>Solicitud de renovación de la autorización ambiental integrada de la central térmica de ciclo combinado As Pontes. Noviembre 2012.</em></p>
    <p>Co fin de que calquera interesado poida consultalo e, se for o caso, formular no dito prazo as alegacións, suxestións ou observacións que coide convenientes. O antedito documento estará á disposición dos administrados, en horario de atención ao público, nas seguintes dependencias:</p>
    <p>• Secretaría Xeral de Calidade e Avaliación Ambiental, Servizo de Prevención e Control Integrados da Contaminación (San Lázaro, s/n. 15781 Santiago de Compostela).</p>
    <p>• Xefatura Territorial da Coruña da Consellería de Medio Ambiente, Territorio e Infraestruturas (praza de Luís Seoane, s/n. 15008 A Coruña).</p>
    <p>• Concello das Pontes de García Rodríguez (Parque Municipal, s/n. 15320 As Pontes de García Rodríguez).</p>
    <p>Santiago de Compostela, 11 de decembro de 2012</p>
    <footer><p>Justo de Benito Basanta <br>Secretario xeral de Calidade e Avaliación Ambiental</p></footer>

