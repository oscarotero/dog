---
date: '2013-05-10'
id: G2347-180413-0001
page: 15495
number: 89
agency: Xulgado do Social número 4 da Coruña
section: V. Administración de xustiza.
title: EDICTO (1082/2012).
range: Edicto
url: >-
  https://www.xunta.gal/dog/Publicados/2013/20130510/AnuncioG2347-180413-0001_gl.html
---
<p>Encarnación Mercedes Tubío Lariño, secretaria xudicial do Xulgado do Social número 4 da Coruña, dou fe</p>
    <p>Certifico: que neste xulgado se seguen autos número 1082/2012 por instancia de José Manuel Díaz Prieto contra a empresa Esabe Vigilancia, S.A. sobre tutela de dereitos fundamentais, nos cales se ditou sentenza en data 8.4.2013, que copiada nos particulares necesarios di así:</p>
    <p>«Decisión:</p>
    <p>Estímase parcialmente a demanda interposta por José Manuel Díaz Prieto fronte a Esabe Vigilancia, S.A. e Sequor Seguridad, S.A., desestimando as excepcións de falta de lexitimación pasiva, cousa xulgada e prescrición opostas por esta última e, en consecuencia:</p>
    <p>– Declárase que coa súa actuación a empresa Esabe Vigilancia, S.A. vulnerou o dereito fundamental á integridade física e moral do demandante previsto no artigo 15 da Constitución española, así como o principio de igualdade a que se refire o artigo 14 do mesmo texto legal e o dereito á liberdade sindical previsto no artigo 27 de idéntico texto, declárase a nulidade radical do dito comportamento e o seu cesamento, e deberase repoñer o demandante no seu posto de traballo.</p>
    <p>– Absólvese a empresa Sequor Seguridad, S.A. das pretensións fronte a ela exercidas.</p>
    <p>– Condénase a empresa Esabe Vigilancia, S.A. a aboarlle ao demandante a cantidade de 30.000 euros.</p>
    <p>Notifíqueselles a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal se deberá anunciar neste xulgado no prazo dos cinco días seguintes á notificación desta resolución, e abondará a manifestación da parte ou do seu avogado, graduado social colexiado ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina Nicolás E. Pita Lloveres, maxistrado do Xulgado do Social número 4 da Coruña».</p>
    <p>E para que conste, para os efectos da súa publicación no <em>Diario Oficial de Galicia</em> co fin de que sirva de notificación en forma á empresa Esabe Vigilancia, S.A., expido e asino este edicto.</p>
    <p>A Coruña, 18 de abril de 2013</p>
    <footer><p>A secretaria xudicial</p></footer>

