---
date: '2013-08-22'
id: G2190-310713-0001
page: 33871
number: 159
agency: Xulgado de Primeira Instancia número 7 de Vigo
section: V. Administración de xustiza.
title: EDICTO (1035/2012).
range: Edicto
url: >-
  https://www.xunta.gal/dog/Publicados/2013/20130822/AnuncioG2190-310713-0001_gl.html
---
<p>No procedemento de referencia ditouse a resolución do teor literal seguinte:</p>
    <p>Sentenza.</p>
    <p>Xuíza que a dita: Flora Lomo del Olmo.</p>
    <p>Lugar: Vigo.</p>
    <p>Data: nove de maio de dous mil trece.</p>
    <p>Demandante: Sergio Mosquera Luaces.</p>
    <p>Avogada: Elisa Yolanda Iglesias Iglesias.</p>
    <p>Procurador: José Fernández Fernández.</p>
    <p>Demandada: Carmen Tizón Rodríguez.</p>
    <p>Procedemento: procedemento ordinario 1035/2012-ma.</p>
    <p>Ditame que estimando a demanda promovida polo procurador José Fernández González, en nome e presentación de Sergio Mosquera Luaces, fronte a Carmen Tizón Rodríguez, debo declarar e declaro resolto o contrato de arrendamento que vincula a ambos os dous sobre o piso terceiro dereita, letra A, do inmoble sito na rúa Urzáiz, 233, Vigo, e condeno a demandada a que desaloxe a dita vivenda, baixo apercibimento de lanzamento, con imposición das custas causadas.</p>
    <p>Modo de impugnación: recurso de apelación que se interporá ante o tribunal que ditase a resolución que se impugne dentro do prazo de vinte días contados desde o día seguinte á notificación daquela.</p>
    <p>O dito recurso carecerá de efectos suspensivos, sen que en ningún caso proceda actuar en sentido contrario ao resolto (artigo 456.2 LAC).</p>
    <p>Conforme a disposición adicional décimo quinta da LOPX, para a admisión do recurso deberase acreditar ter constituído, na conta de depósitos e consignacións deste órgano, un depósito de 50 euros, salvo que o recorrente sexa beneficiario de xustiza gratuíta, o Ministerio Fiscal, o Estado, comunidade autónoma, entidade local ou organismo autónomo dependente.</p>
    <p>O depósito deberá constituílo ingresando a citada cantidade no Banesto na conta deste expediente 3561-0000, indicando, no campo «concepto» a indicación «recurso», seguida do código «02 Civil-apelación». Se o ingreso se fai mediante transferencia bancaria deberá incluír, tras a conta referida, separados por un espazo, a indicación «recurso» seguida do código «02 Civil-apelación».</p>
    <p>No caso de que deba realizar outros pagamentos na mesma conta, deberá verificar un ingreso por cada concepto, mesmo se obedecen a outros recursos da mesma ou distinta clase e neste caso indicarase no campo observacións a data da resolución contra a que se recorre co formato DD/MM/AAAA.</p>
    <p>Así o acorda e asina. Dou fe.</p>
    <p>A xuíza maxistrada O/a secretario/a xudicial</p>
    <p>E como consecuencia do ignorado paradoiro de Carmen Tizón Rodríguez, expídese a presente para que sirva de cédula de notificación.</p>
    <p>Vigo, 4 de xuño de 2013</p>
    <footer><p>O/a secretario/a xudicial</p></footer>

