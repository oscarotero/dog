---
date: '2013-03-27'
id: CA02-190313-0002
page: 9099
number: 61
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  RESOLUCIÓN do 3 de decembro de 2012, da Secretaría Xeral de Ordenación do
  Territorio e Urbanismo, de aprobación definitiva do expediente de delimitación
  de  solo  de  núcleo  rural  da  Fraga  (Santaia  de  Moar)  do  concello  de 
  Frades (A Coruña).
range: Resolución
url: >-
  https://www.xunta.gal/dog/Publicados/2013/20130327/AnuncioCA02-190313-0002_gl.html
---
<p>O Concello de Frades solicita a aprobación definitiva do expediente referido, ao abeiro do establecido na disposición adicional 2ª.2 da Lei 9/2002, de ordenación urbanística e protección do medio rural de Galicia. </p>
    <p>I. Antecedentes.</p>
    <p>1. O Concello de Frades carece actualmente de planeamento xeral de ámbito municipal, polo que resultan de aplicación as normas complementarias e subsidiarias de planeamento da provincia da Coruña aprobadas definitivamente por orde da Consellería de Ordenación do Territorio e Obras Públicas do 3 de abril de 1991.</p>
    <p>2. Con data do 13 de decembro de 2011, recibiuse no concello solicitude para a delimitación do solo de núcleo rural da Fraga (Santaia de Moar).</p>
    <p>3. A secretaría municipal emitiu informe o 20 de decembro de 2011.</p>
    <p>4. A alcaldía decidiu sobre a tramitación do expediente de delimitación do solo de núcleo rural o día 20 de decembro de 2011. Sometido a información pública polo prazo dun mes (DOG do 22 de febreiro de 2012 e xornais<em> La Voz de Galicia</em> do 28 decembro de 2011 e <em>El Correo Gallego</em> do 8 de febreiro de 2012), non foron presentadas alegacións, conforme o certificado incluído para o efecto no expediente.</p>
    <p>5. O pleno do concello aprobou provisionalmente a proposta do 30 de marzo de 2012.</p>
    <p>6. O concello enviou o expediente á Secretaría Xeral de Ordenación do Territorio e Urbanismo mediante escrito do 2 de abril de 2012, con entrada no rexistro xeral da Xunta de Galicia o 9 de abril de 2012.</p>
    <p>7. O servizo de urbanismo da Coruña devolveu o expediente no seu requirimento de documentación do 9 de maio de 2012.</p>
    <p>8. A arquitecta municipal emitiu informe con data do 6 de xullo de 2012.</p>
    <p>9. O concello solicitou informe á Deputación Provincial, en materia de estradas, o día 23 de maio de 2012; informe que non foi recibido en prazo, segundo certificación da secretaria municipal do 11 de xullo de 2012.</p>
    <p>10. O Pleno do Concello aprobou provisionalmente a proposta corrixida o 31 de agosto de 2012.</p>
    <p>11. A documentación presentada consiste en expediente administrativo, un exemplar do proxecto con dilixencia de aprobación inicial e tres exemplares do proxecto con dilixencia de aprobación provisional.</p>
    <p>12. A proposta delimita un solo de núcleo rural común.</p>
    <p>II. Análises e consideracións.</p>
    <p>Logo de examinar a documentación remitida polo concello, e vista a proposta subscrita pola Subdirección Xeral de Urbanismo, púidose comprobar que o proxecto de delimitación do núcleo rural común da Fraga cumpre as disposicións legais correspondentes á disposición adicional 2ª.2 da Lei 9/2002, de ordenación urbanística e protección do medio rural de Galicia.</p>
    <p>De acordo co punto 2 da disposición adicional segunda da LOUG (modificada pola Lei 15/2004), e a Orde do 11 de maio de 2009 sobre adscrición de órganos e delegación de competencias como consecuencia da entrada en vigor do Decreto 83/2009, do 21 de abril, polo que se fixa a estrutura orgánica dos departamentos da Xunta de Galicia, a competencia para resolver sobre a aprobación definitiva dos expedientes de delimitación de solo de núcleo rural correspóndelle á secretaria xeral de Ordenación do Territorio e Urbanismo.</p>
    <p>III. Resolución.</p>
    <p>1º Visto canto antecede, apróbase definitivamente o proxecto de delimitación do solo de núcleo rural da Fraga (Santaia de Moar) do Concello de Frades.</p>
    <p>2º Contra a presente resolución non caberá interpoñer recurso en vía administrativa, podendo interpoñer recurso contencioso-administrativo perante a sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ao da notificación, sen prexuízo da formulación, se é o caso, do requirimento previo en igual prazo (artigos 44 e 46 da Lei 29/1998, do 13 de xullo, da xurisdición contencioso-administrativa.</p>
    <p>3º Notifíquese esta resolución ao concello e publíquese no<em> Diario Oficial de Galicia</em>.</p>
    <p>Santiago de Compostela, 3 de decembro de 2012</p>
    <footer><p>María Encarnación Rivas Díaz<br>Secretaria xeral de Ordenación do Territorio e Urbanismo</p></footer>

