---
date: '2013-03-27'
id: G0244-220313-0003
page: 9221
number: 61
agency: >-
  Vicepresidencia e Consellería de Presidencia, Administracións Públicas e
  Xustiza
section: IV. Oposicións e concursos.
title: >-
  RESOLUCIÓN do 18 de marzo de 2013, da Dirección Xeral de Administración Local,
  pola que se crean e clasifican dous postos de traballo reservados a
  funcionarios/as con habilitación de carácter estatal no Consorcio para a
  xestión do ciclo urbano da auga do Louro.
range: Resolución
url: >-
  https://www.xunta.gal/dog/Publicados/2013/20130327/AnuncioG0244-220313-0003_gl.html
---
<p>O Consorcio para a xestión do ciclo urbano da auga do Louro formula proposta relativa á creación dos postos de Secretaría e Intervención do Consorcio para a xestión do ciclo urbano da auga do Louro, reservado a funcionarios/as con habilitación de carácter estatal.</p>
    <p>O artigo 5.1 do Decreto 49/2009, do 26 de febreiro, sobre o exercicio das competencias da Comunidade Autónoma de Galicia respecto dos/as funcionarios/as con habilitación de carácter estatal, establece que os postos de traballo reservados a funcionarios/as con habilitación de carácter estatal en áreas metropolitanas, mancomunidades de municipios e consorcios locais se clasificarán en atención ao orzamento propio de que dispoña a dita entidade local, como se indica a seguir:</p>
    <p>• Orzamento superior a 18.000.000 de euros: clase primeira.</p>
    <p>• Orzamento superior a 6.000.000 de euros: clase segunda.</p>
    <p>• Orzamento inferior a 6.000.000 de euros: clase terceira.</p>
    <p>E no punto 2 dispón que os ditos postos se poderán clasificar en clase superior á do punto anterior por solicitude da entidade local supramunicipal.</p>
    <p>Na súa virtude, de acordo co establecido na disposición adicional segunda da Lei 7/2007, do 12 de abril, do Estatuto básico do empregado público, nos artigos 3, 5, 7, 10 e 44 do Decreto 49/2009, do 26 de febreiro, sobre o exercicio das competencias da Comunidade Autónoma de Galicia respecto dos/as funcionarios/as con habilitación de carácter estatal, en concordancia coa disposición transitoria sétima da Lei 7/2007, e demais normativa de aplicación, e no uso das facultades que lle confire o artigo 15.1 do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, en relación co artigo 241 da Lei 5/1997, do 22 de xullo, de Administración local de Galicia, e a Orde do 22 de setembro de 2011, sobre delegación de competencias,</p>
    <h2>DISPÓN:</h2>
    <p>Crear os postos de traballo de Secretaría e Intervención-Tesouraría do Consorcio para a xestión do ciclo urbano da auga do Louro, que se clasifican como se especifica no anexo que se xunta a esta resolución.</p>
    <p>Contra esta resolución, que pon fin á vía administrativa, poderase interpoñer recurso potestativo de reposición perante a Vicepresidencia e Consellería de Presidencia, Administracións Públicas e Xustiza no prazo dun mes contado desde o día seguinte ao da súa publicación, de conformidade co establecido na Lei 30/1992, do 26 de novembro, ou poderá impugnarse directamente perante a xurisdición contencioso-administrativa, no prazo de dous meses contado desde a mesma data, segundo o disposto no artigo 46 en relación co 14 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 18 de marzo de 2013</p>
    <footer><p>José Norberto Uzal Tresandí <br>Director xeral de Administración local</p></footer>
    <h2>ANEXO</h2>
    <p>Entidade local: Consorcio para a xestión do ciclo urbano da auga do Louro.</p>
    <p>Posto de traballo: Secretaría.</p>
    <p>Clase: segunda.</p>
    <p>Subescala: Secretaría.</p>
    <p>Forma de provisión: concurso de méritos.</p>
    <p>Entidade local: Consorcio para a xestión do ciclo urbano da auga do Louro.</p>
    <p>Posto de traballo: Intervención.</p>
    <p>Clase: segunda.</p>
    <p>Subescala: Intervención-Tesouraría.</p>
    <p>Forma de provisión: concurso de méritos.</p>

