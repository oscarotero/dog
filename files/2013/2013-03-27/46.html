---
date: '2013-03-27'
id: G0165-140313-0006
page: 9323
number: 61
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO do 13 de marzo de 2013, da Secretaría Xeral de Medio Rural e Montes,
  polo que se emprazan as interesadas nos expedientes de subvención para o
  fomento das frondosas caducifolias número 12150036/2008 e outro máis.
range: Anuncio
url: >-
  https://www.xunta.gal/dog/Publicados/2013/20130327/AnuncioG0165-140313-0006_gl.html
---
<p>De conformidade co disposto nos artigos 59.5º e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, logo de seren tentadas sen éxito as notificacións persoais a través do servizo de correos, notifícaselles as interesadas, que se sinalan no anexo deste anuncio, as resolucións dos procedementos para declarar a perda do dereito ao cobramento das axudas relativas aos expedientes de subvención números 12150036/2008 e 12320083/2008 (Orde do 30 de xaneiro de 2008, pola que se establecen as bases e se convocan para o ano 2008 as axudas para o fomento das frondosas caducifolias).</p>
    <p>As interesadas poderán comparecer, no prazo de dez días hábiles contados desde o seguinte ao da publicación deste anuncio no Diario Oficial de Galicia, nas dependencias da Secretaría Xeral de Medio Rural e Montes, situada na rúa San Lázaro, s/n, 15781 Santiago de Compostela, das 9.00 ás 14.00 horas, de luns a venres, para o coñecemento do contido íntegro da mencionada resolución e a constancia de tal coñecemento.</p>
    <p>Transcorrido o devandito prazo sen efectuarse a comparecencia, as notificacións entenderanse producidas desde o día seguinte ao da data de finalización deste.</p>
    <p>Concédeselles as interesadas un prazo dun mes, contado a partir do seguinte ao da notificación da resolución, no que poderán interpoñer potestativamente o recurso de reposición perante a conselleira do Medio Rural e do Mar ou directamente recurso contencioso-administrativo perante ao órgano xurisdicional competente no prazo de dous meses a partir do día seguinte ao da súa notificación, consonte o disposto no artigo 46 da Lei 29/1998, do 13 de xullo, reguladora da xurisdición contencioso-administrativa, sen prexuízo de que as interesadas poidan exercitar calquera outro que estimen pertinente.</p>
    <p>Este anuncio remitirase, así mesmo, aos concellos correspondentes ao último enderezo coñecido das interesadas, en aplicación do artigo 59.5 da Lei 30/1992, co obxecto de que proceda á súa publicación por medio dun anuncio no seu taboleiro de edictos.</p>
    <p>Santiago de Compostela, 13 de marzo de 2013</p>
    <footer><p>Tomás Fernández-Couto Juanas<br>Secretario xeral de Medio Rural e Montes</p></footer>
    <h2>ANEXO</h2>
    <p>Expediente: procedemento para declarar a perda do dereito ao cobramento da prima de mantemento do ano 2012 no expediente de subvención núm. 12150036/2008.</p>
    <p>Interesada: CMVMC de Asados.</p>
    <p>Acto de notificación: resolución.</p>
    <p>Último enderezo coñecido: praza de Atalaia, s/n, Asados, 15982 Rianxo (A Coruña).</p>
    <p>Expediente: procedemento para declarar a perda do dereito ao cobramento da prima de mantemento do ano 2012 no expediente de subvención núm. 12320083/2008.</p>
    <p>Interesada: Rosa Iglesias Lamelas.</p>
    <p>Acto de notificación: resolución.</p>
    <p>Último enderezo coñecido: lgar. Souto, s/n, 32700 Maceda (Ourense).</p>

