---
date: '2013-03-27'
id: G1438-080313-0003
page: 9339
number: 61
agency: Deputación Provincial da Coruña
section: VI. Anuncios. b) Administración local.
title: >-
  ANUNCIO polo que se fai pública a aceptación da ampliación das competencias
  delegadas en materia tributaria acordada polo Concello de Betanzos.
range: Anuncio
url: >-
  https://www.xunta.gal/dog/Publicados/2013/20130327/AnuncioG1438-080313-0003_gl.html
---
<p>O Pleno da Corporación, na sesión ordinaria que tivo lugar o 21 de decembro de 2012, adoptou, entre outros, o seguinte acordo:</p>
    <p>«53. Aceptación da ampliación das delegación de competencias tributarias do Concello de Betanzos relacionadas coa xestión, inspección e recadación voluntaria e executiva da taxa pola utilización privativa ou aproveitamento especial constituídos no solo, subsolo e voo das vías públicas, a favor de empresas explotadoras de servizos de subministración de interese xeral.</p>
    <p>Aceptar a ampliación das competencias delegadas en materia tributaria acordada polo Concello de Betanzos en relación coa seguinte materia:</p>
    <p>• Xestión, inspección e recadación voluntaria e executiva da taxa pola utilización privativa ou aproveitamentos especiais constituídos no solo, subsolo ou voo das vías públicas a favor de empresas explotadoras de servizos de subministración de interese xeral. A xestión obxecto de delegación afectará tanto o suposto xeral do artigo 24 do texto refundido da Lei reguladora das facendas locais, aprobado polo Real decreto lexislativo 2/2004, do 5 de marzo, baseado no 1,5 % dos ingresos brutos obtidos no termo municipal, como o suposto especial da telefonía móbil.</p>
    <p>O exercicio das competencias delegadas obxecto de aceptación levarase a cabo nos termos establecidos nas bases para a prestación dos servizos tributarios aos concellos da provincia e terá efectos desde o día en que se publique este acordo no Boletín Oficial da provincia conforme o establecido no artigo 7 do texto refundido da Lei reguladora das facendas locais, aprobado polo Real decreto lexislativo 2/2004, do 5 de marzo».</p>
    <p>O que se fai público para xeral coñecemento.</p>
    <p>A Coruña, 14 de febreiro de 2013</p>
    <footer><p> María Padín Fernández José Luis Almau<br> O presidente/PDFR 5.8.2011/ Secretario da Deputación<br> A vicepresidenta Provincial da Coruña</p></footer>

