---
date: '2013-11-15'
id: CA04-211013-0005
page: 44495
number: 219
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 30 de setembro de 2013, da Xefatura Territorial da Coruña, pola
  que se autoriza e se aproba o proxecto de execución dunha instalación
  eléctrica no concello de Vimianzo (expediente IN407A 2013/064).
range: Resolución
url: >-
  https://www.xunta.gal/dog/Publicados/2013/20131115/AnuncioCA04-211013-0005_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Electra del Foxo, S.L.</p>
    <p>Domicilio social: Torelo, 15, 15129 Vimianzo (A Coruña).</p>
    <p>Denominación: LMTAS Torelo-Careixo.</p>
    <p>Situación: Vimianzo.</p>
    <p>Características técnicas:</p>
    <p>Liña de media tensión aero-soterrada (LMTAS) a 20 kV, con orixe no apoio existente HVH-1600-15 da LMTA Torelo-Reparada (expediente 50.869), o cal se adaptará a apoio de amarre; instalaranse pararraios, curtacircuítos fusibles XS e un paso aero-soterrado, desde o cal se realiza o tendido soterrado en condutor RHZ1-2OL 12/20 kV 3×(1×240 mm2) Al + H16, sendo o primeiro tramo de lonxitude 670 m en canalización existente (expediente IN407A 2009/503) e un segundo de 597 m en canalización nova, e final en cela de liña existente no centro de interconexión e seccionamento Careixo existente (expediente IN407A 2003/413).</p>
    <p>Cumpridos os trámites ordenados na Lei 54/1997, do 27 de novembro (BOE nº 285), do sector eléctrico, e no título VII, capítulo II do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da devandita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>A instalación executarase nun prazo non superior a un ano, contado a partir da data desta resolución.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>A Coruña, 30 de setembro de 2013</p>
    <footer><p>Susana Vázquez Romero<br>Xefa territorial da Coruña</p></footer>

