---
date: '2013-01-15'
id: G0170-261212-0001
page: 1190
number: 10
agency: Xulgado do Social número 2 de Reforzo da Coruña
section: V. Administración de xustiza.
title: EDICTO (35/2011).
range: Edicto
url: >-
  https://www.xunta.gal/dog/Publicados/2013/20130115/AnuncioG0170-261212-0001_gl.html
---
<p>Marta Yanguas del Valle, secretaria xudicial de reforzo do Xulgado do Social número 2 da Coruña, fago saber que no procedemento ordinario 35/2011 deste xulgado do social, seguido por instancia de Luis Gerardo González Lamelas contra a empresa Cuadernas y Arcos, S.L., Administración Concursal de Cuadernas y Arcos, S.L., Xestión e Desenvolvemento de Suelo Gallego, S.L., sobre reclamación de cantidade, se ditou a resolución cuxo encabezamento e parte dispositiva son do teor literal seguinte:</p>
    <p>«Sentenza.</p>
    <p>A Coruña, 10 de decembro de 2012.</p>
    <p>Ana Rodríguez Piorno, maxistrada xuíza do Xulgado do Social número 2 (reforzo) da Coruña, ditou a presente resolución nos autos de procedemento sobre reclamación de cantidade 35/2011, sendo demandante Luis Gerardo González Lamas, representado polo letrado Sr. Orantes Canales, e demandadas a empresa Cuadernas y Arcos, S.L., así como a Administración Concursal da Empresa Cuadernas y Arcos, S.L., e a empresa Xestión e Desenvolvemento de Suelo Gallego, S.L., despois de ser citado, do mesmo xeito, o Fondo de Garantía Salarial (Fogasa).</p>
    <p>Dispoño:</p>
    <p>Que debo estimar e estimo a demanda interposta por parte de Luis Gerardo González Lamas contra a empresa Cuadernas y Arcos, S.L., así como contra a Administración Concursal da Empresa Cuadernas y Arcos, S.L., e contra a empresa Xestión e Desenvolvemento de Suelo Gallego, S.L. e en consecuencia, condeno as entidades Cuadernas y Arcos, S.L. e Xestión e Desenvolvemento de Suelo Gallego, S.L. ao aboamento a favor de Luis Gerardo González Lamas da cantidade de 19.551,76 euros que deben, cantidade que deberá incrementarse co xuro de mora do 10 % respecto dos conceptos de contido estritamente salarial.</p>
    <p>Non procede a condena do Fondo de Garantía Salarial nesta instancia, sen prexuízo da responsabilidade que se lle poida imputar con posterioridade.</p>
    <p>Notifíqueselles a presente sentenza ás partes.</p>
    <p>Contra esta resolución cabe interpor recurso de suplicación ante o Tribunal Superior de Xustiza de Galicia, o cal deberá ser anunciado no prazo dos 5 días seguintes á notificación desta sentenza.</p>
    <p> Así o pronuncio, mando e asino.</p>
    <p>Publicación. A anterior sentenza foi lida e publicada pola maxistrada xuíza que a subscribe no día da súa data, do cal eu, a secretaria xudicial, dou fe».</p>
    <p>E para que conste e sirva de notificación a Cuadernas y Arcos, S.L. e Xestión e Desenvolvemento de Suelo Gallego, S.L., expídese o presente edicto para a súa publicación no <em>Diario Oficial de Galicia</em> e a súa fixación no taboleiro de anuncios.</p>
    <p>A Coruña, 21 de decembro de 2012</p>
    <footer><p>A secretaria xudicial</p></footer>

