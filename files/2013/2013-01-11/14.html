---
date: '2013-01-11'
id: G2091-201212-0001
page: 1015
number: 8
agency: Xulgado de Primeira Instancia número 1 da Coruña
section: V. Administración de xustiza.
title: EDICTO (753/2011-F).
range: Edicto
url: >-
  https://www.xunta.gal/dog/Publicados/2013/20130111/AnuncioG2091-201212-0001_gl.html
---
<p>No procedemento de referencia foi ditada sentenza do 28 de setembro de 2012 na cal constan os particulares do teor literal seguinte:</p>
    <p>«Vistos por min, Marta Canales Gantes, maxistrada xuíza do Xulgado de Primeira Instancia número 1 da Coruña, os presentes autos de xuízo verbal, rexistrados co número 753/2011-F, sobre reclamación de cantidade, nos cales é parte demandante Emma Loureda Artero, asistida do letrado José Luis Villar de la Riera, e parte demandada, María Luz Ferreiro Negreira, en situación procesual de rebeldía.</p>
    <p>Que, estimando integramente a demanda interposta por Emma Loureda Artero contra María Luz Ferreiro Negreira, en situación procesual de rebeldía, debo condenar e condeno a María Luz Ferreiro Negreira a que aboe a Emma Loureda Artero a cantidade de mil cincuenta euros (1.050), incrementada cos xuros legais correspondentes desde a data de interpelación xudicial.</p>
    <p>Corresponde o aboamento das custas á parte demandada.</p>
    <p>Notifíquese ás partes e fágaselles saber que contra esta sentenza poderá interporse recurso de apelación ante a Audiencia Provincial da Coruña no prazo dos vinte días seguintes á súa notificación, que se presentará ante este mesmo xulgado con suxeición ao establecido nos artigos 455 e concordantes da Lei de axuizamento civil.</p>
    <p>Así o pronuncio, mando e asino por esta a miña sentenza, da cal se expedirá testemuño para a súa incorporación aos autos.</p>
    <p>A maxistrada xuíza».</p>
    <p>E como consecuencia do ignorado paradoiro de María Luz Ferreiro Negreira, expídese o presente edicto, que será entregado á parte demandante para a súa inserción no Diario Oficial de Galicia ou no Boletín Oficial del Estado, co fin de que se notifique en legal forma á citada demandada, conforme o disposto no artigo 497 da Lei de axuizamento civil.</p>
    <p>A Coruña, 28 de setembro de 2012</p>
    <footer><p>A secretaria xudicial</p></footer>

