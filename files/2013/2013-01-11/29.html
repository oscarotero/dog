---
date: '2013-01-11'
id: O601-271212-0001
page: 1041
number: 8
agency: Axencia para a Calidade do Sistema Universitario de Galicia
section: VI. Anuncios. a) Administración autonómica.
title: >-
  CÉDULA do 27 de decembro de 2012 pola que se fai pública unha relación de
  resolucións de recursos de reposición interpostos contra as resolucións
  relativas aos expedientes da convocatoria publicada a través da Resolución do
  10 de novembro de 2011 (Diario Oficial de Galicia do 27 de xaneiro de 2012),
  correspondentes ao complemento de recoñecemento polos cargos de xestión.
range: Cédula
url: >-
  https://www.xunta.gal/dog/Publicados/2013/20130111/AnuncioO601-271212-0001_gl.html
---
<p>De conformidade co disposto nos artigos 59.4 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común (BOE nº 285, do 27 de novembro), faise pública a relación de resolucións de recursos de reposición interpostas contra as resolucións relativas aos expedientes da convocatoria publicada a través da Resolución do 10 de novembro de 2011 (DOG do 27 de xaneiro de 2012), correspondentes á avaliación previa á asignación para o complemento de recoñecemento polos cargos de xestión, e das que, intentada a súa notificación no domicilio indicado polo interesado, non se puido efectuar. Estas resolucións foron ditadas polo presidente da Comisión Galega de Informes, Avaliación, Certificación e Acreditación, en virtude das competencias atribuídas no artigo 22 dos estatutos da Axencia para a Calidade do Sistema Universitario de Galicia, aprobados pola Resolución do 10 de decembro de 2008 (DOG do 20 de xaneiro de 2009).</p>
    <p>As persoas citadas no anexo deberán comparecer persoalmente ou debidamente representadas no prazo de dez días contados desde o día seguinte ao da data de publicación desta cédula, na sede da Axencia para a Calidade do Sistema Universitario de Galicia (5ª planta do CIFP Compostela, rúa Lamas de Abade, s/n, 15702 Santiago de Compostela), para ter coñecemento do contido das resolucións de recurso de reposición e deixar constancia da súa notificación, advertindo que, de non comparecer no prazo indicado, se considerarán notificadas cos efectos que correspondan.</p>
    <p>As citadas resolucións de recurso de reposición poñen fin á vía administrativa e poderán ser impugnadas directamente en vía contencioso-administrativa, de conformidade co artigo 25 da Lei 29/1998, do 13 de xullo, reguladora da xurisdición contencioso-administrativa, no prazo de dous meses contados desde o día seguinte ao da súa notificación.</p>
    <p>Santiago de Compostela, 27 de decembro de 2012</p>
    <footer><p>Miguel A. Santos Rego<br>Presidente da Comisión Galega de Informes, Avaliación, Certificación e Acreditación</p></footer>
    <h2>ANEXO</h2>
    <table>
     <tbody>
      <tr>
       <td>Nome</td>
       <td>Identificación</td>
       <td>Expediente</td>
      </tr>
      <tr>
       <td>Eliseo Iglesias Soler</td>
       <td>35454602X</td>
       <td>21/1-11-D</td>
      </tr>
      <tr>
       <td>José Ramón Souto López</td>
       <td>32669726C</td>
       <td>42/1-11-D</td>
      </tr>
     </tbody>
    </table>

