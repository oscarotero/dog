---
date: '2013-12-13'
id: G0007-211113-0004
page: 48084
number: 238
agency: Xulgado do Social número 3 de Santiago de Compostela
section: V. Administración de xustiza.
title: EDICTO (PO 495/2012).
range: Edicto
url: >-
  https://www.xunta.gal/dog/Publicados/2013/20131213/AnuncioG0007-211113-0004_gl.html
---
<p>Susana Varela Amboage, secretaria xudicial do Xulgado do Social número 3 de Santiago de Compostela, fago saber:</p>
    <p>«Sentenza.</p>
    <p>Santiago de Compostela, 20 de novembro de 2013.</p>
    <p>Vanesa Gestal Queijas, xuíza substituta do Xulgado do Social número 3 de Santiago de Compostela, tendo visto os presentes autos, promovidos ante este xulgado sobre dereito e cantidade por instancia de José Miguel Arufe Santos, asistido polo letrado Manuel López Núñez contra a empresa Merca Mourepán, S.L., citada por edictos, que non comparece, e o Fogasa, pronunciou a seguinte sentenza,</p>
    <p>Decido estimar parcialmente a demanda interposta por José Miguel Arufe Santos contra Mourepán, S.L. e, en consecuencia, condeno a empresa a aboar a cantidade de 3.715,45 euros máis os xuros moratorios do artigo 29.3 do ET. </p>
    <p>Non hai lugar para condenar nesta instancia o Fogasa, sen prexuízo da súa responsabilidade nos termos do artigo 33 do ET.</p>
    <p>Notifíquese a presente resolución ás partes e fágaselles saber que contra ela poden interpor recurso de suplicación no prazo de cinco días desde a súa notificación.</p>
    <p>Lévese o orixinal desta resolución ao libro de sentenzas e déixese testemuño nas actuacións.</p>
    <p>Así o acordo, mando e asino.</p>
    <p>A xuíza substituta».</p>
    <p>E para que sirva de notificación á demandada Mourepán, S.L. expídese a presente cédula para a súa publicación no <em>Boletín Oficial</em> da provincia e colocación no taboleiro de anuncios. </p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza ou cando se trate de emprazamento.</p>

