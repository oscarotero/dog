---
date: '2013-12-13'
id: G0164-291113-0001
page: 47857
number: 238
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  RESOLUCIÓN do 27 de novembro de 2013, da Secretaría Xeral de Universidades,
  pola que se dá publicidade á relación de másteres universitarios que non
  poderán formar parte da oferta de titulacións oficiais universitarias do
  Sistema universitario de Galicia para o curso 2014/15.
range: Resolución
url: >-
  https://www.xunta.gal/dog/Publicados/2013/20131213/AnuncioG0164-291113-0001_gl.html
---
<p>Un dos criterios establecidos pola Secretaría Xeral de Universidades desde a publicación do Decreto 222/2011 e reflectido expresamente nas instrucións do 11 de xuño de 2012 e do 20 de setembro de 2013 é a racionalización da oferta do mapa de titulacións do Sistema universitario de Galicia. Como continuidade neste proceso de racionalización, o grupo de traballo de titulacións integrado polos vicerreitores e as vicerreitoras responsables de titulacións das tres universidades integrantes do Sistema universitario de Galicia, persoal da Secretaría Xeral de Universidades e o director da Axencia Galega para a Calidade do Sistema Universitario de Galicia, reuniuse o 6 de novembro de 2013 para a análise da situación actual da oferta de titulacións de másteres universitarios existentes no Sistema universitario de Galicia.</p>
    <p>O secretario xeral de Universidades, en virtude das competencias e atribucións establecidas no Decreto 4/2013, do 10 de xaneiro, polo que se establece a estrutura orgánica da Consellería de Cultura, Educación e Ordenación Universitaria, </p>
    <h2>RESOLVE:</h2>
    <p>Primeiro.</p>
    <p>Publicar relación de másteres universitarios que non poderán formar parte da oferta de titulacións oficiais do Sistema universitario de Galicia para o curso 2014/15:</p>
    <p>Universidade da Coruña.</p>
    <p>• Máster universitario en Arquitectura da Paisaxe Juana de Vega (interuniversitario coa USC).</p>
    <p>• Máster universitario en Ciencia e Tecnoloxía en Termalismo e Balneoterapia (interuniversitario coa UVIGO).</p>
    <p>• Máster universitario en Física Aplicada (interuniversitario coa UVIGO).</p>
    <p>• Máster universitario en Innovación, Orientación e Avaliación Educativa.</p>
    <p>• Máster universitario en Investigación en Tecnoloxías Navais e Industriais.</p>
    <p>• Máster universitario en Metodoloxía da Investigación en Ciencias Sociais: Innovacións e Aplicacións.</p>
    <p>• Máster universitario en Patrimonio Cultural: A Eurorrexión Galicia-Norte de Portugal.</p>
    <p>• Máster universitario en Urbanismo: Plans e Proxectos. Do Territorio á Cidade.</p>
    <p>Universidade de Santiago de Compostela.</p>
    <p>• Máster universitario en Arquitectura da Paisaxe Juana de Vega (interuniversitario coa UDC).</p>
    <p>• Máster universitario en Biodiversidade e Conservación do Medio Natural.</p>
    <p>• Máster universitario en Ciencia e Tecnoloxía de Coloides e Interfaces (interuniversitario UVIGO).</p>
    <p>• Máster universitario en Ciencia e Tecnoloxía de Materiais.</p>
    <p>• Máster universitario en Desenvolvemento Rexional e Integración Económica.</p>
    <p>• Máster universitario en Dirección de Actividades Educativas na Natureza.</p>
    <p>• Máster universitario en Economía. Organización Industrial e Mercados Financeiros.</p>
    <p>• Máster universitario en Educación, Xénero e Igualdade.</p>
    <p>• Máster universitario en Filosofía. Cuestións Actuais.</p>
    <p>• Máster universitario en Fiscalidade Internacional e Comunitaria.</p>
    <p>• Máster universitario en Física Nuclear e de Partículas e as súas Aplicacións Tecnolóxicas e Médicas.</p>
    <p>• Máster universitario en Investigación Básica e Aplicada en Ciencias Veterinarias.</p>
    <p>• Máster universitario en Medio Ambiente e Recursos Naturais.</p>
    <p>• Máster universitario en Saúde Pública.</p>
    <p>• Máster universitario en Tecnoloxías da Información.</p>
    <p>• Máster universitario en Xestión Pública.</p>
    <p>• Máster universitario en Xuventude e Sociedade.</p>
    <p>Universidade de Vigo.</p>
    <p>• Máster universitario en Ciencia e Tecnoloxía en Termalismo e Balneoterapia (interuniversitario coa UDC).</p>
    <p>• Máster universitario en Ciencias do Clima: Meteoroloxía, Oceanografía Física e Mudanza Climática.</p>
    <p>• Máster universitario en Enxeñaría Telemática.</p>
    <p>• Máster universitario en Física Aplicada (interuniversitario con UDC).</p>
    <p>• Máster universitario en Investigación en Tecnoloxías e Procesos Avanzados na Industria.</p>
    <p>• Máster universitario en Tecnoloxía Medioambiental.</p>
    <p>• Máster universitario en Teoría do Sinal e Comunicacións.</p>
    <p>Segundo.</p>
    <p>Esta resolución entrará en vigor o día seguinte ao da súa publicación no <em>Diario Oficial de Galicia.</em></p>
    <p>Contra a presente resolución poderá interpoñerse recurso de alzada ante o conselleiro de Cultura, Educación e Ordenación Universitaria, no prazo dun mes, de acordo co establecido nos artigos 107.1 e 114 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 27 de novembro de 2013</p>
    <footer><p>José Alberto Díez de Castro<br>Secretario xeral de Universidades</p></footer>

