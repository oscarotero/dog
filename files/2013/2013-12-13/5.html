---
date: '2013-12-13'
id: G0164-041213-0001
page: 47855
number: 238
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 29 de novembro de 2013 pola que se modifica a autorización do centro
  privado Tomás Barros, do concello da Coruña.
range: Orde
url: >-
  https://www.xunta.gal/dog/Publicados/2013/20131213/AnuncioG0164-041213-0001_gl.html
---
<p>A representante da titularidade do centro privado Tomás Barros, do concello da Coruña, solicita a supresión do ciclo formativo de grao superior (CS) de Integración Social e a autorización dun novo CS de Educación Infantil.</p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Primeiro.</p>
    <p>1. Suprimir o ciclo formativo de grao superior de Integración Social no centro privado Tomás Barros da Coruña.</p>
    <p>2. Autorizar un novo ciclo formativo de grao superior de Educación Infantil no centro privado que se detalla:</p>
    <p>Denominación xenérica: centro privado.</p>
    <p>Denominación específica: Tomás Barros.</p>
    <p>Código: 15032169.</p>
    <p>Enderezo: r/ Ramón Mª Aller, 12, entresollado.</p>
    <p>Localidade: A Coruña.</p>
    <p>Concello: A Coruña.</p>
    <p>Provincia: A Coruña.</p>
    <p>Titular: Araceli Barros Cao, S.L.</p>
    <p>Composición resultante:</p>
    <p>Familia profesional: Servizos Socioculturais e á Comunidade.</p>
    <p>• 1 CM (ciclo formativo de grao medio) Atención a Persoas en Situación de Dependencia (2 unidades para 20 alumnos/as cada unha).</p>
    <p>• 1 CS (ciclo formativo de grao superior) Animación Sociocultural (1 unidade para 20 alumnos/as). </p>
    <p>• 3 CS Educación Infantil (6 unidades para 20 alumnos/as cada unha). </p>
    <p>• 1 CS Integración Social (1 unidade para 20 alumnos/as). </p>
    <p>Segundo. Para a posta en funcionamento das ensinanzas que se autorizan, a Xefatura Territorial da Consellería de Cultura, Educación e Ordenación Universitaria da Coruña, logo de informe do Servizo Territorial de Inspección Educativa, aprobará expresamente a relación de persoal que impartirá docencia no dito centro, así como o equipamento adecuado.</p>
    <p>Terceiro. Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Cuarto. O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que sinala a presente orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería no prazo de un mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben, directamente, recurso contencioso-administrativo no prazo de dous meses desde a mesma data ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 29 de novembro de 2013</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

