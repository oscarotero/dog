---
date: '2013-11-26'
id: G1075-071113-0002
page: 45816
number: 226
agency: Audiencia Provincial de Pontevedra (Sección Primeira)
section: V. Administración de xustiza.
title: EDICTO (323/2013).
range: Edicto
url: >-
  https://www.xunta.gal/dog/Publicados/2013/20131126/AnuncioG1075-071113-0002_gl.html
---
<p>Neste órgano xudicial tramítase recurso de apelación (LAC) 323/2013, seguido por instancia de Rovedra, S.L. contra Jorge Diz Besada, Alberto Gómez López e Construcciones y Promociones Sarayma, S.L., en que se ditou sentenza con data do 3.10.2013, do teor literal seguinte:</p>
    <p>«Vistos en grao de apelación, ante esta Sección Primeira da Audiencia Provincial de Pontevedra, os autos do procedemento ordinario 191/2010, procedentes do Xulgado de Primeira Instancia número 1 do Porriño, aos cales correspondeu a peza núm. 323/2013, en que aparece como parte apelante-demandante: Rovedra, S.L., representada pola procuradora María Amor Angulo Gascón e asistida polo letrado Julio Teixeira Rodríguez, e como parte apelada-demandada: Jorge Diz Besada, representado polo procurador Manuel Carlos Diz Guedes e asistido polo letrado Domingo Estarque Moreno; Alberto Gómez López, representado polo procurador Juan Manuel Señoráns Arca e asistido pola letrada Clara María Beiro Calvo; e Construcciones y Promociones Sarayma, S.L., que non comparece nesta alzada, sendo relator o maxistrado Francisco Javier Valdés Garrido, quen expresa o parecer da sala.</p>
    <p>Seguen antecedentes de feito e fundamentos de dereito.</p>
    <p>Resolvemos:</p>
    <p>Acéptase parcialmente o recurso de apelación e revógase a sentenza de instancia impugnada, e, en consecuencia, acéptase parcialmente a demanda interposta pola entidade Rovedra, S.L. contra a entidade Construcciones y Promociones Sarayma, S.L., Alberto Gómez López e Jorge Diz Besada, no sentido de condenar solidariamente os ditos demandados:</p>
    <p>1. A aboarlle á entidade demandante Rovedra, S.L. a cantidade de 4.128,44 euros, en concepto de importe do custo das obras xa realizadas pola demandante para atallar os problemas urxentes do edificio de <em>litis</em> afectado polos vicios construtivos, máis os correspondentes xuros legais da suma desde a data de interpretación xudicial ata o seu completo pagamento.</p>
    <p>2. A realizar pola súa conta as obras necesarias para a reparación dos danos e a emenda das deficiencias construtivas que presenta o inmoble de <em>litis</em>, de conformidade co establecido no informe pericial do arquitecto técnico Sr. Carballas Guisande, presentado co escrito de demanda.</p>
    <p>Todo iso sen facer especial imposición tanto das costas procesuais da primeira instancia como das correspondentes á presente alzada.</p>
    <p>Fágase devolución á demandante recorrente do depósito constituído para poder recorrer en apelación.</p>
    <p>Seguen as rúbricas. Certifico».</p>
    <p>Insíroo, concorda ben e fielmente co seu orixinal ao cal me remito, en caso necesario, para que así conste e se remita ao <em>Diario Oficial de Galicia</em>, para que lle sirva de notificación a Construcciones y Promociones Sarayma, S.L., expido e asino o presente testemuño.</p>
    <p>Pontevedra, 16 de outubro de 2013</p>
    <footer><p>Mª Jesús Prieto Toranzo<br>Secretaria xudicial</p></footer>

