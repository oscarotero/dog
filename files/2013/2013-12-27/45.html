---
date: '2013-12-27'
id: G1096-121213-0002
page: 50521
number: 247
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 10 de decembro de 2013 pola que se notifica a orde de suspensión de
  obras ditada no expediente LUG/68/2013-S1.
range: Cédula
url: >-
  https://www.xunta.gal/dog/Publicados/2013/20131227/AnuncioG1096-121213-0002_gl.html
---
<p>A directora da Axencia de Protección da Legalidade Urbanística ditou, o 23 de outubro de 2013, resolución pola que se ordena a suspensión inmediata das obras que se executan en solo rústico, consistentes na construción dunha edificación de planta baixa de carácter residencial no lugar das Medas-Toucedo, no termo municipal de Quiroga.</p>
    <p>Ao non poderse realizar a notificación persoal desta resolución a Vanessa Bandini Mendoza, en calidade de propietaria dun dos terreos onde se levan a cabo as ditas obras, mediante esta cédula, e ao abeiro do disposto no artigo 59.5 da Lei 30/1992, de réxime xurídico das administracións públicas e do procedemento administrativo común (LRXPAC), notifícaselle á interesada a dita resolución.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, comunícaselle á interesada que o texto íntegro da resolución que se notifica está ao seu dispor nas dependencias da Axencia de Protección da Legalidade Urbanística, sita no Edificio Witland, 1º andar, Salgueiriños, en Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación desta cédula. Transcorrido o dito prazo, a notificación entenderase producida.</p>
    <p>Contra esta resolución, que pon fin á vía administrativa, a interesada poderá interpoñer recurso de reposición no prazo dun mes, contado a partir do día seguinte a aquel en que se producise a notificación, ante a directora da Axencia de Protección da Legalidade Urbanística, ou ben, se non exerce o seu dereito de presentar recurso potestativo de reposición, poderá interpoñer directamente o recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición radique o inmoble afectado, conforme o disposto no artigo 14.1, regra terceira, da Lei 29/1998, do 13 de xullo, reguladora da xurisdición contencioso-administrativa.</p>
    <p>Para que conste e lle sirva de notificación á citada interesada, en cumprimento do disposto no artigo 59.5 da LRXPAC, expido e asino esta cédula.</p>
    <p>Santiago de Compostela, 10 de decembro de 2013</p>
    <footer><p>María Martínez Allegue<br>Directora da Axencia de Protección da Legalidade Urbanística</p></footer>

