---
date: '2013-12-27'
id: CA04-091213-0001
page: 50483
number: 247
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 2 de decembro de 2013, da Xefatura Territorial da Coruña, pola
  que se autoriza administrativamente e se aproba o proxecto de execución dunha
  instalación eléctrica no concello de Culleredo (expediente IN407A 231/2011).
range: Resolución
url: >-
  https://www.xunta.gal/dog/Publicados/2013/20131227/AnuncioCA04-091213-0001_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: avenida de Arteixo, 171, 15007 A Coruña.</p>
    <p>Denominación: modificado do proxecto recuamento LMT e CS lugar de Curro-Alvedro.</p>
    <p>Situación: concello de Culleredo.</p>
    <p>Características técnicas: liña eléctrica de media tensión subterránea SBN-717B, lugar de Curro-Alvedro, a 15/20 kV, cunha lonxitude de 0,683 km, con orixe no paso aerosubterráneo que se vai realizar no apoio nº 57 proxectado, para intercalar na LMT SBN-717B, tramo entre o CT Culleredo e o CS Tarrío, condutor tipo RHZ1 2OL-12/20 kV 3(1×240 Al) e final no paso aéreo-subterráneo que se vai realizar no apoio nº 60/1 proxectado, para intercalar na LMT SBN-717B, tramo entre o CT Tarrío II e a derivada ao CT Escolas Culleredo.</p>
    <p>Cumpridos os trámites ordenados na Lei 54/1997, do 27 de novembro (BOE nº 285), do sector eléctrico, e no título VII, capítulo II, do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da dita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>A instalación executarase nun prazo non superior a un ano, contado a partir da data desta resolución. </p>
    <p>Contra esta resolución poderase interpor recurso de alzada, ante o conselleiro de Economía e Industria, no prazo dun mes contado a partir do día seguinte ao da notificación desta resolución. Tamén se poderá interpor calquera outro recurso que se considere pertinente.</p>
    <p>A Coruña, 2 de decembro de 2013</p>
    <footer><p>Susana Vázquez Romero<br>Xefa territorial da Coruña</p></footer>

