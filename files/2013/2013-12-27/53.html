---
date: '2013-12-27'
id: C141-201213-0003
page: 50535
number: 247
agency: Portos de Galicia
section: VI. Anuncios. a) Administración autonómica.
title: >-
  RESOLUCIÓN do 19 de decembro de 2013 pola que se modifica a Resolución do 28
  de novembro de 2013 pola que se anuncia a licitación, mediante procedemento
  aberto e sistema unicriterio de valoración (factor prezo), tramitación
  ordinaria e expediente anticipado de gasto, dun contrato de subministración
  suxeito a regulación harmonizada.
range: Resolución
url: >-
  https://www.xunta.gal/dog/Publicados/2013/20131227/AnuncioC141-201213-0003_gl.html
---
<p>No número 5.b da Resolución do 28 de novembro de 2013, da entidade pública Portos de Galicia, publicada no <em>Diario Oficial de Galicia</em> número 231, do 3 de decembro de 2013, pola que se anuncia a licitación, mediante procedemento aberto e sistema unicriterio de valoración (factor prezo), tramitación ordinaria e expediente anticipado de gasto, da contratación da subministración de enerxía eléctrica aos centros de consumo pertencentes a Portos de Galicia, suxeita a regulación harmonizada, disponse que o prego de cláusulas administrativas particulares e especificidades técnicas (PCAPET) e o cadro de características do contrato (CCC) se poderán obter no perfil do contratante (www.contratosdegalicia.es/resultado.jsp?N=19912) e na web de Portos de Galicia (www.portosdegalicia.es)</p>
    <p>Advertido erro no contido do PCAPET que rexerá a referida licitación, cómpre darlle publicidade á Resolución do 18 de decembro de 2013 pola que se acorda aprobar unha modificación do dito prego consistente en deixar sen efecto o disposto na súa cláusula 6.4, que queda suprimida do citado prego, e establecer que, respecto do momento de presentar a póliza de responsabilidade civil por parte do adxudicatario, se observará o disposto na cláusula 7.7 do prego. </p>
    <p>– Obtención de información e da documentación corrixida (PCAPET):</p>
    <p> 1. Entidade: División de Contratación de Portos de Galicia.Teléfono: 881 88 16 45.</p>
    <p> 2. Enderezo na internet: http://www.contratosdegalicia.es/resultado.jsp?N=19912</p>
    <p>– Prazo de presentación de proposicións: </p>
    <p>Mantense o prazo de presentación de ofertas para participar na licitación convocada para adxudicar a contratación da subministración de referencia, que rematará o día 13 de xaneiro de 2014, ás catorce (14.00) horas. </p>
    <p>– Data de envío do anuncio de modificación ao <em>Diario Oficial de la Unión Europea</em>: 19 de decembro de 2013.</p>
    <p>Santiago de Compostela, 19 de decembro de 2013</p>
    <footer><p>José Juan Durán Hermida<br>Presidente de Portos de Galicia</p></footer>

