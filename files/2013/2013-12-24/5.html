---
date: '2013-12-24'
id: CA02-171213-0001
page: 49584
number: 245
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  DECRETO 185/2013, do 12 de decembro, polo que se aproba o cambio de
  titularidade duns treitos das estradas AC-862, C-646 e da AC-116 a prol do
  Concello de Ferrol.
range: Decreto
url: >-
  https://www.xunta.gal/dog/Publicados/2013/20131224/AnuncioCA02-171213-0001_gl.html
---
<p>A teor do previsto no artigo 5 da Lei 4/1994, do 14 de setembro, de estradas de Galicia, os cambios de titularidade das estradas incluídas nas redes dependentes da Comunidade Autónoma e das entidades locais deberán ser aprobados por decreto da Xunta de Galicia, por proposta da consellería competente en materia de estradas e logo do acordo entre as administracións afectadas.</p>
    <p>Por outra parte, a Lei de estradas dispón no artigo 54, que as estradas autonómicas ou provinciais ou os treitos determinados delas en que a circulación adquira características urbanas, entregaránselles aos respectivos concellos. O expediente promoverase por proposta do concello ou da administración titular da estrada e será resolto polo Consello da Xunta de Galicia, por proposta da consellería competente en materia de estradas, logo de informe de ambos os dous organismos.</p>
    <p>A extinta CPTOPT e o Concello de Ferrol asinaron o día 3.9.2008 un convenio de colaboración para levar a cabo a humanización das estradas de Castela e Catabois. </p>
    <p>A Axencia Galega de Infraestruturas, de acordo co informe emitido polos servizos competentes, formulou a proposta favorable á transferencia de titularidade das estradas AC-862 Ferrol (FE-13)-lim prov.-San Cibrao desde o p.q.: 0+000 ao p.q.: 1+580; treito da estrada C-646 Ortigueira a Ferrol por Cedeira desde o p.q.: 0+000 ao p.q.: 2+970 e da AC-116 Catabois-Valdoviño (AC-566) desde o p.q.: 0+000 ao p.q.: 1+030 a prol do Concello de Ferrol. </p>
    <p>De conformidade co anteriormente exposto, por proposta do conselleiro de Medio Ambiente, Territorio e Infraestruturas, logo de deliberación do Consello da Xunta de Galicia, na súa reunión do día doce de decembro de dous mil trece,</p>
    <h2>DISPOÑO:</h2>
    <p>Artigo 1</p>
    <p>Apróbase o cambio de titularidade a prol do Concello de Ferrol dos seguintes treitos: </p>
    <p>• AC-862 Ferrol (FE-13)-lim prov.-San Cibrao desde o p.q.: 0+000 ao p.q.: 1+580.</p>
    <p>• C-646 Ortigueira a Ferrol por Cedeira desde o p.q.: 0+000 ao p.q.: 2+970.</p>
    <p>• AC-116 Catabois-Valdoviño (AC-566) desde o p.q.: 0+000 ao p.q.: 1+030.</p>
    <p>Artigo 2</p>
    <p>En aplicación do artigo 4 da Lei 4/1994, do 14 de setembro, de estradas de Galicia, o Concello de Ferrol deberá incorporar ao seu plan de estradas ás vías a que se refire este decreto.</p>
    <p>Artigo 3</p>
    <p>A entrega das vías formalizarase no prazo de dous meses seguintes á publicación deste decreto no Diario Oficial de Galicia, mediante a sinatura da correspondente acta de entrega.</p>
    <p>Artigo 4</p>
    <p>Corresponden ao Concello de Ferrol, a partir da formalización da entrega, todas as actividades de xestión, mantemento, conservación e explotación da vía, así como o exercicio das funcións de disciplina viaria e calquera outra que lle poida corresponder como nova Administración titular da estrada.</p>
    <p>Disposición derradeira</p>
    <p>O presente decreto producirá efectos desde o día seguinte ao da súa publicación no Diario Oficial de Galicia.</p>
    <p>Santiago de Compostela, doce de decembro de dous mil trece</p>
    <footer><p>Alberto Núñez Feijóo<br>Presidente</p><p>Agustín Hernández Fernández de Rojas<br>Conselleiro de Medio Ambiente, Territorio e Infraestruturas</p></footer>

