---
date: '2013-12-24'
id: CA04-261113-0001
page: 49770
number: 245
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 19 de novembro de 2013, da Xefatura Territorial da Coruña, pola
  que se autoriza administrativamente e se aproba o proxecto de execución dunha
  instalación eléctrica no concello da Laracha (expediente IN407A 2013/79).
range: Resolución
url: >-
  https://www.xunta.gal/dog/Publicados/2013/20131224/AnuncioCA04-261113-0001_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a continuación se cita:</p>
    <p>Solicitante: Hidroeléctrica de Laracha, S.L.</p>
    <p>Domicilio social: avenida de Arteixo, 19, 1º D, 15004 A Coruña.</p>
    <p>Denominación: recuamento no Cancelo.</p>
    <p>Situación: concello da Laracha.</p>
    <p>Características técnicas:</p>
    <p>– Desmontaxe de tramo de LMT aérea en condutor tipo LA-30 que actualmente alimenta o CT reloxeiro (113 m), así como dos dous apoios de formigón (expediente 528/2005).</p>
    <p>– Desmontaxe de tramo de liña subterránea de MT en condutor tipo RHZ1-OL-12/20 kV, entre urb. Cancelo II (expediente 528/2005) e o paso de subterráneo a aéreo.</p>
    <p>– Desmontaxe de aparamenta de media e baixa tensión do CT reloxeiro, deixando unicamente a caseta de obra civil existente co fin de manter o equipamento de medida do cliente situado ao lado deste CT.</p>
    <p>– Proxéctanse tres liñas de BT subterráneas do CT urb. O Cancelo II (expediente 528/2005) en condutores de tipo RV-0,6/1 kV, 4 (1×240 AL), cunha lonxitude de 623 m.</p>
    <p>– Substitución de dous apoios de formigón existentes por outros novos de tipo HV-11/630 e tender dous vans de liña de BT aérea en condutores de tipo RZ-3×95/54,6 (lonxitude total de 74 m).</p>
    <p>Cumpridos os trámites ordenados na Lei 54/1997, do 27 de novembro (BOE núm. 285), do sector eléctrico, e no título VII, capítulo II do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da referida instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>Estas instalacións correspóndense a un recuamento por petición do dono do predio, e segundo establece o artigo 153 do Real decreto 1955/2000, do 1 de decembro referente á «modificación da servidume a instancia do dono do predio servente»:</p>
    <p>«Constituída a servidume de paso, o titular do predio servente poderá solicitar o cambio do trazado da liña se non existen para iso dificultades técnicas, serán pola súa conta os gastos de variación».</p>
    <p>A instalación executarase nun prazo non superior a un ano, contado a partir da data desta resolución.</p>
    <p>Contra a presente resolución poderá interpoñerse recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpoñer calquera outro recurso que se considere pertinente.</p>
    <p>A Coruña, 19 de novembro de 2013</p>
    <footer><p>Susana Vázquez Romero<br>Xefa territorial da Coruña</p></footer>

