---
date: '2013-10-30'
id: O143-241013-0001
page: 42591
number: 208
agency: Augas de Galicia
section: VI. Anuncios. a) Administración autonómica.
title: >-
  ANUNCIO do 23 de outubro de 2013 polo que se procede á notificación por
  comparecencia de resolucións ditadas nos expedientes dos contratos
  administrativos de clave OH.336.997 e OH.215.998.
range: Anuncio
url: >-
  https://www.xunta.gal/dog/Publicados/2013/20131030/AnuncioO143-241013-0001_gl.html
---
<p>En relación cos actos administrativos de notificación das resolucións polas que se consideran retiradas as proposicións presentadas pola empresa Roymer Obra Civil, S.L. e de requirimentos de documentación previa á adxudicación duns contratos administrativos ao segundo clasificado, de conformidade co establecido no artigo 151.2 do Real decreto lexislativo 3/2011, do 14 de novembro, polo que se aproba o texto refundido da Lei de contratos do sector público, e, ante o resultado negativo de dous intentos de notificación destas resolucións, referidas nos contratos administrativos de clave OH.336.997 e OH.215.998 no enderezo sinalado pola citada empresa e no enderezo ao cal foron reexpedidas pola oficina de Correos as ditas notificacións falidas, e para que sirva de notificación das referidas resolucións, emprázase a dita empresa para que compareza ante a entidade pública Augas de Galicia, situada na rúa Doutor Maceira nº 18, baixo, en Santiago de Compostela, en horario de oficina, de luns a venres, das 9.00 ás 14.00 horas, no prazo máximo de dez días hábiles, contados desde o día seguinte ao da publicación deste anuncio no Diario Oficial de Galicia.</p>
    <p>Se transcorrido o dito prazo non tiver comparecido a interesada, a notificación dos actos administrativos a que se refire este anuncio entenderase producida para todos os efectos legais desde o día seguinte ao do vencemento do prazo sinalado para comparecer.</p>
    <p>Así mesmo, remitirase este anuncio de notificación por comparecencia ao concello do enderezo sinalado pola empresa para recibir as notificacións, Concello de Mos, e ao concello do enderezo ao cal foron reexpedidas pola oficina de Correos as notificacións non producidas, Concello de Redondela, para que procedan á colocación nos seus respectivos taboleiros de anuncios da notificación das resolucións polas que se consideran retiradas as proposicións presentadas pola citada empresa e dos requirimentos de documentación previa á adxudicación ao segundo clasificado, ata o día que venza o prazo sinalado para comparecer.</p>
    <p>Santiago de Compostela, 23 de outubro de 2013</p>
    <footer><p>Francisco Menéndez Iglesias<br>Director de Augas de Galicia</p></footer>

