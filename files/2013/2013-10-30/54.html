---
date: '2013-10-30'
id: C3Q2-211013-0002
page: 42639
number: 208
agency: Instituto Galego da Vivenda e Solo
section: VI. Anuncios. a) Administración autonómica.
title: >-
  RESOLUCIÓN do 16 de outubro de 2013 pola que se anuncia a licitación, polo
  sistema de procedemento aberto e trámite ordinario, para a venda das parcelas
  de solo empresarial do IGVS na Comunidade Autónoma (expediente DTS01-13).
range: Resolución
url: >-
  https://www.xunta.gal/dog/Publicados/2013/20131030/AnuncioC3Q2-211013-0002_gl.html
---
<p>1. Obxecto do contrato.</p>
    <p>Venda das parcelas de solo empresarial do IGVS na Comunidade Autónoma de Galicia.</p>
    <p>2. Prezos das parcelas.</p>
    <p>Os prezos serán os recollidos no anexo IV. Estes prezos non inclúen o IVE, que será engadido no momento de efectuar a venda (non se adxudicará ningunha parcela por un prezo inferior ao establecido).</p>
    <p>3. Garantías.</p>
    <p>Provisional: 2 % do importe de saída da parcela a que opte, IVE excluído (no caso de ser máis parcelas, un depósito individual por cada unha das opcións).</p>
    <p>4. Requisitos de solvencia dos licitadores.</p>
    <p>Solvencia de acordo co establecido na cláusula 3.2 do prego de bases.</p>
    <p>5. Obtención de documentación.</p>
    <p>– O prego de bases que rexerá no concurso poderá recollerse durante o prazo de presentación de proposicións na Dirección Técnica de Solo, na quinta planta da sede central do IGVS (Polígono das Fontiñas, Área Central, s/n, Santiago de Compostela).</p>
    <p>– Tamén se poderán obter os pregos a través da internet, no perfil do contratante, no enderezo: http://www.contratosdegalicia.es/resultado.jsp?N=19710</p>
    <p>6. Presentación das ofertas.</p>
    <p>a) As proposicións constarán de tres sobres pechados e asinados polo concursante ou persoa que o represente, coa documentación que se especifica no prego de bases.</p>
    <p>b) Prazo: dous (2) meses contados desde o día seguinte ao da publicación desta resolución no Diario Oficial de Galicia. Cando a proposición se envíe por correo, o licitador deberá xustificar a data de imposición do envío na oficina de Correos e anunciarlle ao órgano de contratación a remisión da dita oferta mediante burofax, telegrama ou fax (981 54 16 00) no mesmo día, nun só envío.</p>
    <p>c) Lugar de presentación: no rexistro da sede dos servizos centrais do IGVS (Polígono das Fontiñas, Área Central, s/n, 15781 Santiago de Compostela).</p>
    <p>Naqueles supostos en que o último día hábil para a presentación de solicitudes coincida en sábado, poderanse presentar as ofertas no Rexistro Xeral da Xunta de Galicia, no Edificio Administrativo de San Caetano, debendo comunicar ao órgano de contratación a presentación da oferta no Rexistro Xeral mediante burofax, telegrama ou fax, no mesmo día ou no día hábil seguinte.</p>
    <p>7. Apertura de proposicións.</p>
    <p>O acto público de apertura do sobre B (documentación relativa a criterios non avaliables de forma automática) terá lugar no salón de actos da sede dos servizos centrais do Instituto Galego da Vivenda e Solo, nun prazo non superior a 7 días contados desde a apertura da documentación administrativa que será anunciada no perfil do contratante.</p>
    <p>O acto público de apertura do sobre C (documentación relativa a criterios avaliables de forma automática) terá lugar no salón de actos da sede dos servizos centrais do Instituto Galego da Vivenda e Solo, na data e hora que será anunciada, con tres días hábiles de antelación á súa realización, no perfil do contratante.</p>
    <p>8. Gastos do anuncio.</p>
    <p>O importe deste anuncio será por conta dos adxudicatarios.</p>
    <p>Santiago de Compostela, 16 de outubro de 2013</p>
    <footer><p>P.D. (Resolución 23.6.2010)<br>Teresa María Gutiérrez López<br>Directora xeral do Instituto Galego da Vivenda e Solo</p></footer>

