---
date: '2013-10-30'
id: O3G1-251013-0001
page: 42521
number: 208
agency: Instituto Enerxético de Galicia
section: III. Outras disposicións.
title: >-
  RESOLUCIÓN do 22 de outubro de 2013 pola que se redistribúen os créditos
  orzamentarios por grupo de actuacións recollidos na Resolución do 9 de abril
  de 2013 pola que se estableceron as bases reguladoras e se anunciou a
  convocatoria de subvencións para o presente exercicio a proxectos de enerxías
  renovables, con financiamento procedente de fondos comunitarios derivados do
  programa operativo Feder Galicia 2007-2013.
range: Resolución
url: >-
  https://www.xunta.gal/dog/Publicados/2013/20131030/AnuncioO3G1-251013-0001_gl.html
---
<p>Mediante a Resolución do 9 de abril de 2013, que foi publicada no Diario Oficial de Galicia núm. 73, do 16 de abril, establecéronse as bases reguladoras e convocáronse as axudas para o ano 2013 a proxectos de enerxías renovables, que contan con financiamento comunitario derivado do programa operativo Feder Galicia 2007-2013. </p>
    <p>A dotación total da convocatoria (2.100.000,00 euros) correspóndese nun 52 % con fondos Feder (Fondo Europeo de Desenvolvemento Rexional), e no restante 48 % con Fondos de Compensación Interterritorial que cofinancian para o exercicio 2013 e libres para o mesmo exercicio. Esta contía global, segundo se recolle no artigo 3 das bases reguladoras, distribúese en grupos de actuacións desagregradas por tipoloxías de proxectos, encadradas no eixe 4, temas prioritarios 40 (Enerxías renovables: solar) e 41 (Enerxías renovables: biomasa).</p>
    <p>Debido ao procedemento administrativo de solicitude e concesión das axudas establecido nas bases reguladoras, cando unha solicitude correcta e con reserva efectuada non pode acceder á axuda por falta de fondos na aplicación orzamentaria correspondente, pasa a formar parte das listaxes de espera en función da tipoloxía de proxecto de que se trate (artigo 11). O volume de solicitudes en tal situación determinará o crédito asignado en espera. </p>
    <p>Como xa se indicou na anterior Resolución do 4 de xullo de 2013 desta dirección (DOG núm. 131, do 11 de xullo) pola que se fixo unha primeira redistribución dos créditos orzamentarios, nalgunhas tipoloxías de proxectos de enerxías renovables o número de solicitantes é inferior ao agardado mentres que, noutras tecnoloxías o volume de axuda solicitada superou amplamente a dispoñibilidade orzamentaria. </p>
    <p>De acordo co disposto no artigo 31 do Decreto 11/2009, do 8 de xaneiro, polo que se aproba o regulamento da Lei 9/2007, do 13 de xuño, de subvencións de Galicia (DOG núm. 20, do 29 de xaneiro) cando a contía total máxima das subvencións convocadas se distribúa entre distintos créditos orzamentarios, a alteración da dita distribución non precisará de nova convocatoria pero si das modificacións que procedan no expediente de gasto e da publicación nos mesmos medios que a convocatoria. En calquera caso, cómpre subliñar que non se trata de modificar tal contía máxima fixada na convocatoria, ao non darse ningún dos supostos previstos no artigo 30.2 do referido Decreto 11/2009.</p>
    <p>Por todo o anterior, coa finalidade de incrementar a eficacia administrativa e a eficiencia na asignación de recursos públicos, maximizando o impulso das enerxías renovables ata o esgotamento dos fondos destinados á presente convocatoria, no uso das competencias que me confire o artigo 12.1 das bases reguladoras,</p>
    <h2>DISPOÑO:</h2>
    <p>Primeiro. Redistribuír os créditos orzamentarios recollidos en función do volume de solicitudes e do estado das listaxes de espera nas distintas tipoloxías de proxectos subvencionables, nos importes seguintes:</p>
    <table>
     <tbody>
      <tr>
       <td>Tipoloxía/beneficiario</td>
       <td>Aplicación orzamentaria</td>
       <td>Crédito inicial (*)
        (€)</td>
       <td>Crédito final&lt;br&gt;(€)</td>
      </tr>
      <tr>
       <td>Enerxía solar térmica-Familias e institucións sen ánimo de lucro</td>
       <td>08.A2.733A.781.7</td>
       <td>185.000,00</td>
       <td>159.435,70</td>
      </tr>
      <tr>
       <td>Enerxía solar térmica-Empresas privadas</td>
       <td>08.A2.733A.771.7</td>
       <td>115.000,00</td>
       <td>94.850,63</td>
      </tr>
      <tr>
       <td>Enerxía solar fotovoltaica illada e instalacións mixtas illadas-Familias e institucións sen ánimo de lucro</td>
       <td>08.A2.733A.781.5</td>
       <td>38.000,00</td>
       <td>25.918,61</td>
      </tr>
      <tr>
       <td>Enerxía solar fotovoltaica illada e instalacións mixtas illadas-Empresas privadas</td>
       <td>08.A2.733A.771.5</td>
       <td>20.000,00</td>
       <td>7.560,00</td>
      </tr>
      <tr>
       <td>Enerxía solar fotovoltaica non illada e instalacións mixtas non illadas-Familias e institucións sen ánimo de lucro</td>
       <td>08.A2.733A.781.8</td>
       <td>162.000,00</td>
       <td>162.000,00</td>
      </tr>
      <tr>
       <td>Enerxía solar fotovoltaica non illada e instalacións mixtas non illadas-Empresas privadas</td>
       <td>08.A2.733A.771.8</td>
       <td>180.000,00</td>
       <td>330.446,18</td>
      </tr>
      <tr>
       <td>Caldeiras de biomasa-Familias e institucións sen ánimo de lucro</td>
       <td>08.A2.733A.781.1</td>
       <td>800.000,00</td>
       <td>738.710,84</td>
      </tr>
      <tr>
       <td>Caldeiras de biomasa-Empresas privadas</td>
       <td>08.A2.733A.771.6</td>
       <td>600.000,00</td>
       <td>581.078,04</td>
      </tr>
      <tr>
       <td>Total</td>
       <td></td>
       <td>2.100.000,00</td>
       <td>2.100.000,00</td>
      </tr>
     </tbody>
    </table>
    <p>(*) Tendo en conta a redistribución de créditos orzamentarios efectuada pola Resolución do 4 de xullo de 2013.</p>
    <p>Segundo. De acordo coa presente redistribución de créditos, as contías totais correspondentes a cada grupo de actuacións, desagregadas por tipoloxía de proxecto, tal e como figuran no artigo 3 das bases reguladoras son as seguintes:</p>
    <p>Grupo I: Enerxía solar térmica (eixe 4, medida 40).</p>
    <table>
     <tbody>
      <tr>
       <td>Beneficiarios</td>
       <td>Orzamento (€)</td>
       <td>Aplicación orzamentaria</td>
      </tr>
      <tr>
       <td>Familias e institucións sen ánimo de lucro</td>
       <td>159.435,70</td>
       <td>08.A2.733A.781.7</td>
      </tr>
      <tr>
       <td>Empresas privadas</td>
       <td>94.850,63</td>
       <td>08.A2.733A.771.7</td>
      </tr>
      <tr>
       <td>Total</td>
       <td>254.286,33</td>
       <td></td>
      </tr>
     </tbody>
    </table>
    <p>Grupo II: Enerxía solar fotovoltaica illada e instalacións mixtas illadas (eixe 4, medida 40).</p>
    <table>
     <tbody>
      <tr>
       <td>Beneficiarios</td>
       <td>Orzamento (€)</td>
       <td>Aplicación orzamentaria</td>
      </tr>
      <tr>
       <td>Familias e institucións sen ánimo de lucro</td>
       <td>25.918,61</td>
       <td>08.A2.733A.781.5</td>
      </tr>
      <tr>
       <td>Empresas privadas</td>
       <td>7.560,00</td>
       <td>08.A2.733A.771.5</td>
      </tr>
      <tr>
       <td>Total</td>
       <td>33.478,61</td>
       <td></td>
      </tr>
     </tbody>
    </table>
    <p>Grupo III: Enerxía solar fotovoltaica non illada e instalacións mixtas non illadas (eixe 4, medida 40).</p>
    <table>
     <tbody>
      <tr>
       <td>Beneficiarios</td>
       <td>Orzamento (€)</td>
       <td>Aplicación orzamentaria</td>
      </tr>
      <tr>
       <td>Familias e institucións sen ánimo de lucro</td>
       <td>162.000,00</td>
       <td>08.A2.733A.781.8</td>
      </tr>
      <tr>
       <td>Empresas privadas</td>
       <td>330.446,18</td>
       <td>08.A2.733A.771.8</td>
      </tr>
      <tr>
       <td>Total</td>
       <td>492.446,18</td>
       <td></td>
      </tr>
     </tbody>
    </table>
    <p>Grupo IV: Caldeiras de biomasa (eixe 4, medida 41).</p>
    <table>
     <tbody>
      <tr>
       <td>Beneficiarios</td>
       <td>Orzamento (€)</td>
       <td>Aplicación orzamentaria</td>
      </tr>
      <tr>
       <td>TOTAL Familias e institucións sen ánimo de lucro</td>
       <td>738.710,84</td>
       <td>08.A2.733A.781.1</td>
      </tr>
      <tr>
       <td>Familias e institucións sen ánimo de lucro: caldeiras con alimentación automática desde almacenamento&amp;nbsp;&gt;=&amp;nbsp;250&amp;nbsp;litros (ver anexo técnico)</td>
       <td>491.581,12</td>
       <td></td>
      </tr>
      <tr>
       <td>Familias e institucións sen ánimo de lucro: resto de caldeiras non incluídas na tipoloxía anterior</td>
       <td>247.129,72</td>
       <td></td>
      </tr>
      <tr>
       <td>Empresas privadas</td>
       <td>581.078,04</td>
       <td>08.A2.733A.771.1</td>
      </tr>
      <tr>
       <td>Total</td>
       <td>1.319.788,88</td>
       <td></td>
      </tr>
     </tbody>
    </table>
    <p>Terceiro. A eficacia da presente resolución producirase coa súa publicación no Diario Oficial de Galicia.</p>
    <p>Santiago de Compostela, 22 de outubro de 2013</p>
    <footer><p>Ángel Bernardo Tahoces<br>Director do Instituto Enerxético de Galicia</p></footer>

