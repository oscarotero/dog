---
date: '2013-10-30'
id: G1096-161013-0007
page: 42592
number: 208
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 10 de outubro de 2013, da directora da Axencia de Protección da
  Legalidade Urbanística, pola que se emprazan os interesados no procedemento
  ordinario 187/2013, no expediente de reposición da legalidade IU1/37/2011, ao
  ser devolta a notificación polo servizo de Correos.
range: Cédula
url: >-
  https://www.xunta.gal/dog/Publicados/2013/20131030/AnuncioG1096-161013-0007_gl.html
---
<p>Para os efectos de darlle cumprimento ao solicitado polo Xulgado do Contencioso-Administrativo número 3 da Coruña, en relación co procedemento ordinario 187/2013, interposto por Fátima Remuiñan Paris e José Antonio Parcero Casas, contra a resolución desestimatoria do recurso potestativo de reposición, ditada pola Axencia de Protección da Legalidade Urbanística no expediente de reposición da legalidade IU1/37/2011, pola que se declaran ilegalizables as obras consistentes na división dun terreo en seis porcións e a posterior edificación de tres vivendas, unha edificación auxiliar, unha piscina e un invernadoiro no lugar de Faxón-O Seixal, parroquia de Bembibre, concello de Val do Dubra, esta dirección resolveu ordenar a remisión do correspondente expediente ao Xulgado do Contencioso-Administrativo número 3 da Coruña.</p>
    <p>Polo exposto, mediante esta resolución emprázanse a Alberto Pose Parente, David Souto Álvarez e Encarnación Parcero Cancela para que poidan comparecer como interesados nos autos no prazo de nove días, de acordo co disposto no artigo 49.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 10 de outubro de 2013</p>
    <footer><p>María Martínez Allegue<br>Directora da Axencia de Protección da Legalidade Urbanística</p></footer>

