---
date: '2013-10-30'
id: G0164-241013-0001
page: 42508
number: 208
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 22 de outubro de 2013 pola que se modifica a Orde do 12 de xullo de
  2013 pola que se establecen as bases reguladoras que rexerán as axudas
  destinadas á colaboración no financiamento de actuacións en materia de
  arquivos e se procede á súa convocatoria para os anos 2013-2014.
range: Orde
url: >-
  https://www.xunta.gal/dog/Publicados/2013/20131030/AnuncioG0164-241013-0001_gl.html
---
<p>O 31 de xullo de 2013 (DOG número 145) publicouse a Orde do 12 de xullo de 2013 pola que se establecen as bases reguladoras que rexerán as axudas destinadas á colaboración no financiamento de actuacións en materia de arquivos e se procede á súa convocatoria para os anos 2013/2014.</p>
    <p>No artigo 10.1 da devandita orde establecíase que os beneficiarios das axudas quedan obrigados a acreditar a realización dos proxectos subvencionados e a xustificalas nos seguintes prazos: a anualidade de 2013, antes do 30 de novembro de 2013 e a anualidade de 2014 antes do 30 de setembro, en caso de non xustificarse a totalidade do orzamento do proxecto, a subvención será minorada na mesma proporción.</p>
    <p>Tendo en conta a data de resolución das devanditas axudas, motivada polo elevado volume de solicitudes recibidas e os atrasos experimentados na tramitación das emendas, co fin de viabilizar os procesos de execución e xustificación por parte dos beneficiarios resultantes, sen que con iso se cause prexuízo a terceiros, considérase necesario introducir modificacións no artigo 10.1 da Orde do 12 de xullo.</p>
    <p>Visto o anterior;</p>
    <h2>DISPOÑO:</h2>
    <p>Artigo único. <em>Modificación da Orde do 12 de xullo de 2013</em></p>
    <p>Modifícase o artigo 10.1 da Orde do 12 de xullo de 2013 pola que se establecen as bases reguladoras que rexerán as axudas destinadas á colaboración no financiamento de actuacións en materia de arquivos e se procede á súa convocatoria para os anos 2013/2014 que quedaría como segue:</p>
    <p>«Artigo 10. <em>Prazo e xustificación das axudas</em></p>
    <p>1. Os beneficiarios das axudas quedan obrigados a acreditar a realización dos proxectos subvencionados e a xustificalas nos seguintes prazos: a anualidade de 2013, antes do 15 de decembro de 2013 e a anualidade de 2014 antes do 31 de outubro de 2014; en caso de non xustificarse a totalidade do orzamento do proxecto, a subvención será minorada na mesma proporción». </p>
    <p>Disposición derradeira</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 22 de outubro de 2013</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

