---
date: '2013-04-26'
id: G0244-160413-0003
page: 13173
number: 81
agency: >-
  Vicepresidencia e Consellería de Presidencia, Administracións Públicas e
  Xustiza
section: VI. Anuncios. a) Administración autonómica.
title: >-
  RESOLUCIÓN do 4 de abril de 2013, da Xefatura Territorial de Pontevedra, pola
  que se notifican os acordos de inicio dos expedientes sancionadores por
  infracción en materia de espectáculos públicos PO-63/13 NL, PO-85/13 NL e
  PO-96/13.
range: Resolución
url: >-
  https://www.xunta.gal/dog/Publicados/2013/20130426/AnuncioG0244-160413-0003_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (en diante, LRXPAC), notifícaselle á persoa que se relaciona no anexo o acordo de iniciación ditado no expediente sancionador por infracción da Lei orgánica 1/1992, do 21 de febreiro, de protección da seguridade cidadá, por non ser posible a súa notificación por correo certificado.</p>
    <p>A competencia para impoñer esta clase de sancións corresponde aos xefes territoriais da Consellería de Presidencia, Administracións Públicas e Xustiza, segundo o Real decreto 1640/1996, do 5 de xullo, desenvolvido polo Decreto 360/1996, do 26 de setembro, de atribución aos órganos da Comunidade Autónoma de Galicia do exercicio da potestade sancionadora en materia de espectáculos públicos, en relación co artigo 29.1º da LOSC e a disposición transitoria primeira do Decreto 245/2009, do 30 de abril, polo que se regulan as delegacións territoriais da Xunta de Galicia (DOG do 1 de maio).</p>
    <p>Infórmase de que, de conformidade co disposto no artigo 135 da LRXPAC e nos artigos 3, 18 e 19 do Regulamento do procedemento para o exercicio da potestade sancionadora (Real decreto 1398/1993, do 4 de agosto), dispón dun prazo de quince días hábiles contados desde a publicación para exercer perante o instrutor/a o dereito de audiencia e formular alegacións, así como examinar o expediente nestas dependencias. Igualmente, poderá exercer o dereito de recusación nos casos e na forma prevista no artigo 29 da LRXPAC.</p>
    <p>A tramitación dos expedientes realízase na oficina desta xefatura territorial da Consellería de Presidencia, Administracións Públicas e Xustiza, sita na planta 9 do Edificio Administrativo da Xunta de Galicia en Pontevedra, rúa Fernández Ladreda, 43, de Pontevedra.</p>
    <p>No suposto de non efectuar alegacións sobre o contido da iniciación do procedemento no prazo indicado, a iniciación poderá ser considerada proposta de resolución cos efectos previstos nos artigos 18 e 16 do Real decreto 1398/1993.</p>
    <p>Pontevedra, 4 de abril de 2013</p>
    <footer><p>Ramón Pereiro Santín<br>Xefe territorial de Pontevedra</p></footer>
    <h2>ANEXO</h2>
    <p>Número de expediente: PO-63/13 NL.</p>
    <p>NIF: 35405233.</p>
    <p>Denunciado: Manuel Abelleiro Rey.</p>
    <p>Enderezo: Grandín, 27, 1º, travesía de América, s/n, 36680 A Estrada.</p>
    <p>Establecemento: Area 72, Serafín Pazos, s/n, 36680 A Estrada.</p>
    <p>Precepto infrinxido: artigo 23.e) da Lei orgánica 1/1992, do 21 de febreiro.</p>
    <p>Número de expediente: PO-85/13 NL.</p>
    <p>NIF: X-6939362D.</p>
    <p>Denunciado: Manuel Fernando Carneiro da Silva Vaz.</p>
    <p>Enderezo: avenida de Lugo, 13, 5º D, 36004 Pontevedra.</p>
    <p>Establecemento: Pigalle, situado na Goulla, Paradela, Meis.</p>
    <p>Precepto infrinxido: artigo 23.e) da Lei orgánica 1/1992, do 21 de febreiro.</p>
    <p>Número de expediente: PO-96/13. </p>
    <p>NIF: E94043296.</p>
    <p>Denunciado: Q-3 CB.</p>
    <p>Enderezo: Teniente Domínguez, 133, 36980 O Grove.</p>
    <p>Establecemento: Tablao Flamenco Q3, situado na rúa Luis Casais, 5, O Grove.</p>
    <p>Precepto infrinxido: artigo 26.e) da Lei orgánica 1/1992, do 21 de febreiro.</p>

