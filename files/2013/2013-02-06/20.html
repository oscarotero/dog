---
date: '2013-02-06'
id: G0244-240113-0001
page: 3513
number: 26
agency: >-
  Vicepresidencia e Consellería de Presidencia, Administracións Públicas e
  Xustiza
section: VI. Anuncios. a) Administración autonómica.
title: >-
  RESOLUCIÓN do 8 de xaneiro de 2013, da Secretaría Xeral Técnica da
  Vicepresidencia e Consellería de Presidencia, Administracións Públicas e
  Xustiza, pola que se fai pública a presentación dunha solicitude para a
  creación da Academia de Enfermaría de Galicia.
range: Resolución
url: >-
  https://www.xunta.gal/dog/Publicados/2013/20130206/AnuncioG0244-240113-0001_gl.html
---
<p>De conformidade co disposto no artigo 86 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, faise pública a presentación da solicitude de creación da Academia de Enfermaría de Galicia, co fin de que no prazo dun mes os interesados lexítimos poidan examinar o expediente nas dependencias da Secretaría Xeral Técnica da Vicepresidencia e Consellería de Presidencia, Administracións Públicas e Xustiza (Servizo de Entidades Xurídicas e Corporativas) sitas no edificio administrativo San Caetano, bloque 5-3ª planta, en Santiago de Compostela, e formular as alegacións que estimen oportunas. </p>
    <p>Os promotores da academia fundamentan a súa creación na necesidade de contar cunha corporación que constitúa un referente científico, de investigación e de consulta dos profesionais da enfermaría en Galicia, e para un mellor servizo aos intereses xerais.</p>
    <p>A solicitude foi presentada por Sergio Quintairos Domínguez e sete persoas máis, profesionais da enfermaría en Galicia.</p>
    <p> Santiago de Compostela, 8 de xaneiro de 2013 </p>
    <footer><p>Beatriz Cuiña Barja<br>Secretaria xeral técnica da Vicepresidencia e Consellería de Presidencia,<br>Administracións Públicas e Xustiza</p></footer>

