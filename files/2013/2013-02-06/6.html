---
date: '2013-02-06'
id: O3G1-290113-0001
page: 3474
number: 26
agency: Instituto Enerxético de Galicia
section: III. Outras disposicións.
title: >-
  RESOLUCIÓN do 9 de xaneiro de 2013 pola que se lles dá publicidade ás
  entidades colaboradoras adheridas así como aos beneficiarios das axudas do
  Plan Renove de electrodomésticos, fiestras, equipamentos de climatización e
  equipamentos de iluminación interior e do Plan de vehículos eficientes.
range: Resolución
url: >-
  https://www.xunta.gal/dog/Publicados/2013/20130206/AnuncioO3G1-290113-0001_gl.html
---
<p>Antecedentes.</p>
    <p>1. Rematada a selección, de conformidade co establecido no artigo 8.a.6 e 8.b.6 da Resolución do 12 de setembro de 2011, pola que se establecen as bases reguladoras para a concesión de subvencións, en réxime de concorrencia non competitiva, relativa ao Plan Renove de electrodomésticos, se regula a selección de entidades colaboradoras que participarán na súa xestión e se convocan as ditas axudas; no artigo 8.8 da Resolución do 1 de decembro de 2011, pola que se establecen as bases reguladoras para a concesión de subvencións, en réxime de concorrencia non competitiva, relativa ao Plan Renove de fiestras, así como a selección de entidades colaboradoras que participarán na súa xestión, e se convocan as ditas axudas como anticipadas de gasto; no artigo 8.8 da Resolución do 13 de decembro de 2011, pola que se establecen as bases reguladoras para a concesión de subvencións, en réxime de concorrencia non competitiva, relativa ao Plan Renove de equipamentos de climatización, se regula a selección de entidades colaboradoras que participarán na súa xestión e se convocan as ditas axudas como anticipadas de gasto; no artigo 8.8 da Resolución do 15 de decembro de 2011, pola que se establecen as bases reguladoras para a concesión de subvencións, en réxime de concorrencia non competitiva, relativa ao Plan Renove de equipamentos de iluminación interior, se regula a selección de entidades colaboradoras que participarán na súa xestión e se convocan as ditas axudas como anticipadas de gasto, e no artigo 8.8 da Resolución do 1 de decembro de 2011, pola que se establecen as bases reguladoras para a concesión de subvencións, en réxime de concorrencia non competitiva, relativa ao Plan de vehículos eficientes, así como se regula a selección de entidades colaboradoras que participarán na súa xestión, e se convocan como anticipadas de gasto (en diante, bases reguladoras).</p>
    <p>2. Segundo as bases reguladoras, no artigo 10 e en relación ao procedemento para acceder ás axudas, establécese que as entidades colaboradoras adheridas a cada Plan Renove así como do Plan de vehículos eficientes son as encargadas de tramitar a solicitude (facer a reserva dos fondos, presentar a solicitude e presentar a documentación xustificativa da actuación).</p>
    <p>3. Conforme os artigos 8.a.2, 8.b.2 e 10.b.5 das bases reguladoras dos plans Renove e os artigos 8.4 e 10.b.6 do Plan de vehículos eficientes, efectuouse requirimento de emenda daquelas solicitudes que non reunían os requisitos previstos nos artigos 8.1.a e 8.1.b. das bases reguladoras.</p>
    <p>4. No artigo 12 das bases reguladoras do Plan Renove de electrodomésticos, fiestras, equipamentos de climatización e equipos de iluminación interior, así como no artigo 11 das bases do Plan de vehículos eficientes, establécese que a concesión das subvencións se efectuará respectando a rigorosa orde de data da reserva de fondos e ata o esgotamento do crédito dispoñible, sempre que cumpran os requisitos establecidos nestas bases.</p>
    <p>Consideracións legais.</p>
    <p>1. Segundo os artigos 8.6 e 14 das bases reguladoras do Plan Renove de electrodomésticos, fiestras, equipamentos de climatización e equipamentos de iluminación interior, así como o artigo 13 das bases do Plan de vehículos eficientes, o órgano competente para a instrución do procedemento de concesión de axudas será o director do Departamento de Secretaría e Servizos Xerais do Inega e a súa resolución corresponderalle ao director do Inega, que resolverá por delegación do Consello de Administración.</p>
    <p>2. Neste procedemento só se teñen en conta aqueles feitos, alegacións ou probas aducidos polas propias persoas interesadas.</p>
    <p>3. Segundo as bases reguladoras disponse que todas as resolucións serán notificadas de acordo co establecido na Lei 30/1992, do 26 de novembro, de réxime xurídico das administracións públicas e do procedemento administrativo común. </p>
    <p>De conformidade coa Lei 11/2007, do 22 de xuño, de acceso electrónico dos cidadáns aos servizos públicos, así como co Decreto 198/2010, do 2 de decembro, polo que se regula o desenvolvemento da Administración electrónica na Xunta de Galicia e nas entidades dela dependentes, e segundo o establecido no artigo 2 en canto á solvencia técnica das entidades colaboradoras, utilizaranse medios electrónicos para as notificacións, de maneira que, cando, existindo constancia da posta á disposición da notificación, transcorresen 10 días naturais sen que se acceda ao seu contido, entenderase que a notificación foi rexeitada cos efectos previstos no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, salvo que de oficio ou por instancia do destinatario se comprobe a imposibilidade técnica ou material de acceso.</p>
    <p>De acordo con todo o anterior, esta dirección</p>
    <h2>RESOLVE:</h2>
    <p>1. Publicar esta resolución no <em>Diario Oficial de Galicia</em> para os efectos previstos no artigo 59.6 da Lei 30/1992, de 26 de novembro, de réxime xurídico das administracións públicas e do procedemento administrativo común. </p>
    <p>2. Dar conta da publicación das entidades colaboradoras adheridas aos referidos plans Renove, así como ao Plan de vehículos eficientes, que se poderán consultar na páxina web do Inega http://www.inega.es</p>
    <p>3. Dar conta da publicación dos beneficiarios das axudas dos plans Renove, así como do Plan de vehículos eficientes, que se poderán consultar na páxina web do Inega<br>http://www.inega.es</p>
    <p>Contra a presente resolución, que pon fin á vía administrativa, poderase interpoñer recurso contencioso-administrativo ante os xulgados do contencioso-administrativo de Santiago de Compostela, no prazo de dous (2) meses contados desde o día seguinte ao da súa publicación ou notificación, de acordo co previsto nos artigos 8 e 46 da Lei 29/1998, do 13 de xullo, reguladora da xurisdición contencioso-administrativa. </p>
    <p>Potestativamente, e con carácter previo, pódese interpoñer recurso administrativo de reposición ante o mesmo órgano que ditou o acto, no prazo dun (1) mes contado do mesmo xeito, tal e como dispoñen os artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Todo iso sen prexuízo de calquera outro recurso que se considere oportuno.</p>
    <p>Santiago de Compostela, 9 de xaneiro de 2013</p>
    <footer><p>Ángel Bernardo Tahoces<br>Director do Instituto Enerxético de Galicia</p></footer>

