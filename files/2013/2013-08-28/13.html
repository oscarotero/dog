---
date: '2013-08-28'
id: CA04-070813-0001
page: 34466
number: 163
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 6 de agosto de 2013, da Xefatura Territorial de Ourense, pola
  que se somete a información pública a petición de autorización dunha
  instalación eléctrica LMT e CT subministración de obra en boca do túnel AVE O
  Corgo, no concello de Laza (expediente IN407A 2013/24-3).
range: Resolución
url: >-
  https://www.xunta.gal/dog/Publicados/2013/20130828/AnuncioCA04-070813-0001_gl.html
---
<p>Para os efectos previstos na Lei 54/1997, do 27 de novembro, e no artigo 125 do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización da instalación eléctrica que se describe:</p>
    <p>Solicitante: Corsan Corvian Construcciones, S.A.</p>
    <p>Domicilio social: rúa Campo del Sacramento, 55, 32702 Vilar de Barrio.</p>
    <p>Denominación: LMT e CT subministración de obra en boca do túnel AVE O Corgo.</p>
    <p>Situación: Laza.</p>
    <p>Características técnicas: LMT aerosubterránea a 20 kV de 16 m en aéreo con condutor LA 56 e 350 m en subterráneo con condutor RHZ1 OL, con orixe no apoio nº 141-129 da LMT existente VER-811 e remate no CT proxectado en caseta de formigón. CT que consta de dous trafos, un de 400 kVA R/T 20.000/400 V e outro de 1.000 kVA e R/T 20.000/5.000 V. Orzamento: 12.276,75 euros.</p>
    <p>Todas aquelas persoas ou entidades que se consideren afectadas poderán presentar as súas alegacións nesta xefatura territorial, Curros Enríquez, 1-4º, no prazo de vinte días. Así mesmo, e durante o mencionado prazo, tamén se poderá examinar o proxecto da instalación.</p>
    <p>Ourense, 6 de agosto de 2013</p>
    <footer><p>Gabriel Diéguez Domínguez<br>Xefe territorial de Ourense</p></footer>

