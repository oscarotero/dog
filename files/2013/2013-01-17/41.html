---
date: '2013-01-17'
id: L352-271212-0001
page: 1442
number: 12
agency: Concello de Nogueira de Ramuín
section: VI. Anuncios. b) Administración local.
title: >-
  ANUNCIO de información pública relativo a un obradoiro de pezas de porcelana
  (expediente 352.12).
range: Anuncio
url: >-
  https://www.xunta.gal/dog/Publicados/2013/20130117/AnuncioL352-271212-0001_gl.html
---
<p>Solicitada a licenza de cualificación ambiental de actividade sometida a avaliación de incidencia ambiental por María Teresa Mozoncillo Barreiros e Miguel A. Monzoncillo Barreiros para un obradoiro de fabricación e decoración de pezas de porcelana (exp. 352.12), en San Miguel do Campo (paraxe das Dornas), tramítase neste Concello o expediente oportuno.</p>
    <p>De acordo coa lexislación vixente sobre actividades molestas, insalubres, nocivas e perigosas, procédese a abrir o período de información pública durante un prazo de vinte días tal e como establece o artigo 8.3 do Decreto 133/2008, do 12 de xuño, polo que se regula a avaliación de incidencia ambiental mediante anuncio no Diario Oficial de Galicia e no Boletín Oficial da provincia (contando desde a última publicación) para que as persoas que estean afectadas dalgún xeito pola devandita actividade presenten as observacións que consideren pertinentes.</p>
    <p>O expediente obxecto desta información pódese consultar nas oficinas municipais en horario de oficina.</p>
    <p>Nogueira de Ramuín, 29 de novembro de 2012</p>
    <footer><p>José César Parente Pérez<br>Alcalde</p></footer>

