---
date: '2013-01-17'
id: L223-281212-0001
page: 1441
number: 12
agency: Concello da Guarda
section: VI. Anuncios. b) Administración local.
title: >-
  RESOLUCIÓN do 19 de decembro de 2012 de anulación da licitación para adxudicar
  o servizo de limpeza de edificios públicos do concello da Guarda.
range: Resolución
url: >-
  https://www.xunta.gal/dog/Publicados/2013/20130117/AnuncioL223-281212-0001_gl.html
---
<p>Mediante Decreto 693/2012, do 13 de novembro, acordouse a apertura do procedemento de adxudicación, aberto, de carácter ordinario para adxudicar a contratación do servizo de limpeza de edificios públicos do Concello da Guarda, que foi obxecto de publicación no BOP nº 232, do 3 de decembro de 2012, e no DOG nº 238, do 14 de decembro.</p>
    <p>Detectados erros nos pregos de cláusulas administrativas e técnicas que rexían a contratación como consecuencia dos datos facilitados en relación co persoal que se vai subrogar, e tendo en conta que resulta necesaria a súa corrección, é necesaria a nova redacción dos pregos e a apertura dun novo procedemento</p>
    <h2>Resolvo: </h2>
    <p>1. Anular a licitación mediante procedemento de adxudicación, aberto, de carácter ordinario para adxudicar á contratación do servizo de limpeza de edificios públicos do Concello da Guarda, por térense detectados erros nos pregos de cláusulas administrativas e técnicas que rexían a contratación, polo que é necesaria a nova redacción destes e a apertura dun novo procedemento, deixando sen efecto os prazos para a presentación de ofertas.</p>
    <p>2. Dispoñer a publicación da presente resolución nos boletíns correspondentes.</p>
    <p>A Guarda, 19 de decembro de 2012</p>
    <footer><p>José Manuel Domínguez Freitas<br>Alcalde</p></footer>

