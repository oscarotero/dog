---
date: '2013-04-12'
id: CA01-020413-0002
page: 11128
number: 71
agency: Consellería de Facenda
section: IV. Oposicións e concursos.
title: >-
  ORDE do 18 de marzo de 2013 pola que se nomea recadador interino da Zona de
  Recadación de Lugo.
range: Orde
url: >-
  https://www.xunta.gal/dog/Publicados/2013/20130412/AnuncioCA01-020413-0002_gl.html
---
<p>Ante a situación que se produciu de inexistencia de solicitudes que cumpran os requisitos exixidos na Orde do 18 de decembro de 2012, polo que se convoca o proceso de selección para o nomeamento de recadador da Zona de Lugo, e vacante a titularidade da dita zona por renuncia aceptada pola Consellería de Facenda, e ante a necesidade de continuar a xestión recadatoria das débedas cargadas á devandita zona, por proposta do director da Axencia Tributaria de Galicia conforme o establecido no artigo 16 de Decreto 51/2000, do 25 de febreiro, polo que se regula a organización recadatoria da Xunta de Galicia e o Estatuto dos recadadores de zona,</p>
    <h2>Dispoño:</h2>
    <p>Primeiro. Nomear recadador interino da Zona de Recadación de Lugo a Julián Benavides Delgado, recadador titular da Zona de Recadación da Coruña.</p>
    <p>Segundo. Esta orde producirá efectos desde o 1 de abril de 2013.</p>
    <p>Santiago de Compostela, 18 de marzo de 2013</p>
    <footer><p>Elena Muñoz Fonteriz<br>Conselleira de Facenda</p></footer>

