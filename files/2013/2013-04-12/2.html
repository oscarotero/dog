---
date: '2013-04-12'
id: C3K1-090413-0001
page: 11032
number: 71
agency: Consellería de Sanidade
section: II. Autoridades e persoal. b) Nomeamentos.
title: >-
  ORDE do 8 de abril de 2013 pola que se dispón o cesamento e o nomeamento de
  membros do Consello Galego de Saúde.
range: Orde
url: >-
  https://www.xunta.gal/dog/Publicados/2013/20130412/AnuncioC3K1-090413-0001_gl.html
---
<p>A Lei 8/2008, do 10 de xullo, de saúde de Galicia, recolle no seu artigo 13 que a cidadanía da Comunidade Autónoma de Galicia terá dereito a participar na xestión do Sistema público de saúde de Galicia a través dos órganos de participación comunitaria. No seu capítulo VI recolle a participación na formulación da política sanitaria e no control da súa execución como un dereito da cidadanía e da sociedade en xeral, un valor social e un instrumento de cooperación e información no ámbito do Sistema público de saúde de Galicia, para a mellora da saúde e do benestar da cidadanía.</p>
    <p>No artigo 24 regúlase o Consello Galego de Saúde como o principal órgano colexiado de participación comunitaria no Sistema público de saúde de Galicia, ao cal lle corresponde o asesoramento á Consellería de Sanidade da Xunta na formulación da política sanitaria e no control da súa execución. Regúlase, así mesmo, a súa composición e funcións, e establécese o nomeamento e a separación do cargo pola persoa titular da Consellería de Sanidade, por proposta de cada unha das representacións que o compoñen.</p>
    <p>Coa finalidade de recoller a nova titularidade de determinados órganos na representación da Administración sanitaria e as novas designacións realizadas polas entidades a que corresponde, así como os conseguintes cesamentos, cómpre dispor o cesamento e o nomeamento como membros do Consello Galego de Saúde das persoas que se relacionan no anexos I e II desta orde.</p>
    <p>En consecuencia, en virtude das facultades que me confire o artigo 38 da Lei 1/1983, do 22 de febreiro, reguladora da Xunta e da súa Presidencia, reformada pola Lei 11/1988, do 20 de outubro, en relación co artigo 24 da Lei 8/2008, do 10 de xullo, de saúde de Galicia, </p>
    <h2>DISPOÑO:</h2>
    <p>Artigo 1</p>
    <p>Que cesen como vogais do Consello Galego de Saúde as persoas indicadas no anexo I da presente orde.</p>
    <p>Artigo 2</p>
    <p>Nomear como vogais do Consello Galego de Saúde as persoas indicadas no anexo II da presente orde.</p>
    <p>Disposición derrogatoria</p>
    <p>Quedan derrogadas todas as disposicións de igual ou inferior rango que se opoñan ao disposto nesta orde.</p>
    <p>Disposición derradeira</p>
    <p>A presente orde entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, 8 de abril de 2013</p>
    <footer><p>Rocío Mosquera Álvarez<br>Conselleira de Sanidade</p></footer>
    <h2>Anexo I</h2>
    <p>Cesan como membros do Consello Galego de Saúde:</p>
    <p>– Esperanza Fernández Lago, nomeada en representación da Administración sanitaria.</p>
    <p>– Manuel Varela Rey, nomeado en representación da Administración sanitaria.</p>
    <p>– Ana Parga López, nomeada polas asociacións de pacientes e familiares.</p>
    <p>– Pablo Taboada Camoira, nomeado en representación da cidadanía.</p>
    <p>– Dolores González Lorenzo, nomeada en representación das organizacións sindicais.</p>
    <p>– Mercedes Rosende Queijo, nomeada en representación das organizacións sindicais.</p>
    <p>– Iñaki Garaigorta Eguren, nomeado en representación das organizacións sindicais.</p>
    <h2>Anexo II</h2>
    <p>Noméanse membros do Consello Galego de Saúde:</p>
    <p>– Margarita Prado Vaamonde, directora xeral de Recursos Humanos do Servizo Galego de Saúde.</p>
    <p>– Sonia Martínez Arca, directora xeral de Innovación e Xestión da Saúde Pública da consellería de Sanidade.</p>
    <p>– María Dolores Rama Vázquez, presidenta da Federación Galega de Diabete, en representación das asociacións de pacientes e familiares.</p>
    <p>– Juan Antonio Maceiras Barros, alcalde de Miño, designado pola Fegamp en representación da cidadanía.</p>
    <p>– Emilia Mª Lamas Seoane, en representación das organizacións sindicais, designada por CC.OO. de Galicia.</p>
    <p>– Ángel Cameselle Corbacho, en representación das organizacións sindicais, designado por CC.OO. de Galicia.</p>
    <p>– Eliseo Rivas Pernas, en representación das organizacións sindicais, designado por UGT.</p>

