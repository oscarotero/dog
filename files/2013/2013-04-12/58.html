---
date: '2013-04-12'
id: L165-210313-0002
page: 11201
number: 71
agency: Concello de Padrón
section: VI. Anuncios. b) Administración local.
title: >-
  ANUNCIO de aprobación definitiva do Plan parcial do solo urbanizable
  industrial de Estramundi de Abaixo.
range: Anuncio
url: >-
  https://www.xunta.gal/dog/Publicados/2013/20130412/AnuncioL165-210313-0002_gl.html
---
<p>En cumprimento do establecido no artigo 92.2 da Lei 9/2002, do 30 de decembro, de ordenación urbanística e protección do medio rural de Galicia, faise público que o Pleno da Corporación Municipal de Padrón, na sesión realizada o 28 de febreiro de 2013, adoptou o seguinte acordo:</p>
    <p>«Primeiro. Aprobar definitivamente o Plan parcial do sector do solo urbanizable industrial de Estramundi de Abaixo, Padrón, coa corrección efectuada no plano 01 do estudo hidrolóxico denominado Ámbito e estado actual (páxina 171).</p>
    <p>Segundo. Comunicar á consellería competente en materia de urbanismo e ordenación do territorio o presente acordo e achegarlle dous exemplares dilixenciados do plan parcial aprobado.</p>
    <p>Terceiro. Ordenar a publicación do correspondente anuncio no <em>Diario Oficial de Galicia</em> facendo constar a data de remisión á consellería e publicar o documento que conteña a normativa e as ordenanzas no <em>Boletín Oficial</em> da provincia da Coruña.</p>
    <p>Cuarto. Contra este acordo, que pon fin á vía administrativa, poderase interpoñer recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses contados desde o día de publicación do último dos anuncios citados no parágrafo anterior, segundo dispoñen os artigos 10 e 46 da Lei 29/1998, do 13 de xullo, reguladora da xurisdición contencioso-administrativa».</p>
    <p>Faise público, ademais, que o 19 de marzo de 2013 se remitiu ao Servizo de Urbanismo da Xefatura Territorial da Coruña da Consellería de Medio Ambiente, Territorio e Infraestruturas certificación do acordo plenario de aprobación definitiva e dous exemplares dilixenciados do plan parcial aprobado definitivamente.</p>
    <p>Padrón, 19 de marzo de 2013</p>
    <footer><p>Antonio Fernández Angueira<br>Alcalde</p></footer>

