---
date: '2013-09-04'
id: CA05-300813-0001
page: 35131
number: 168
agency: Consellería de Traballo e Benestar
section: III. Outras disposicións.
title: >-
  ORDE do 26 de agosto de 2013 pola que se acorda a cesión en propiedade de
  material informático propiedade da Consellería de Traballo e Benestar a favor
  da Fundación Monte do Gozo.
range: Orde
url: >-
  https://www.xunta.gal/dog/Publicados/2013/20130904/AnuncioCA05-300813-0001_gl.html
---
<p>A Lei 5/2011, do 30 de setembro, do patrimonio da Comunidade Autónoma de Galicia, permite a cesión de bens mobles da comunidade autónoma sempre que se dediquen a fins de utilidade pública ou interese social e a súa afectación ou explotación non se xulgue previsible.</p>
    <p>O Decreto 50/1989, do 9 de marzo, polo que se aproba o Regulamento da Lei 3/1985, do 13 de abril, do patrimonio da Comunidade Autónoma de Galicia, que mantén a súa vixencia no que non resulte incompatible coa vixente Lei 5/2011, mentres non entren en vigor as disposicións de desenvolvemento desta, exixe que a orde de cesión exprese a finalidade concreta á cal a entidade beneficiaria debe destinar os bens, así como as súas condicións.</p>
    <p>A Fundación Monte do Gozo, entidade sen ánimo de lucro, ten por obxecto a atención integral aos colectivos marxinados ou en estado de necesidade e a aqueles en situación de exclusión social, así como a prevención, formación, educación, rehabilitación e reinserción, apoio e intermediación no ámbito penitenciario, xurídico e xudicial ás persoas con problemas de adicción, ás súas familias e aos colectivos de risco (e dentro destes especialmente ao traballo con menores, mulleres inmigrantes e discapacitados físicos e psíquicos). </p>
    <p>A Consellería de Traballo e Benestar é propietaria de material informático, catorce pantallas de visualización para ordenador, procedente da Dirección Xeral de Emprego e Formación.</p>
    <p>Para tal fin, a Consellería de Traballo e Benestar tramitou o expediente de cesión, de conformidade co disposto nos artigos 84 e seguintes da Lei 5/2011, do patrimonio da Comunidade Autónoma de Galicia, e no artigo 96.bis do regulamento, aprobado polo Decreto 50/1989, do 9 de marzo.</p>
    <p>Polo exposto e en uso das facultades que me confiren os artigos 34.6 e 38 da Lei 1/1983, do 22 de febreiro, de normas reguladoras da Xunta e da súa Presidencia, e o artigo 83.3. da Lei 5/2011, do 30 de setembro, do patrimonio da Comunidade Autónoma de Galicia, </p>
    <h2>DISPOÑO:</h2>
    <p>Artigo 1. <em>Obxecto da cesión</em></p>
    <p>Acórdase a cesión en propiedade a favor da Fundación Monte do Gozo de catorce pantallas de visualización para ordenador, cuxas características son as seguintes</p>
    <table>
     <tbody>
      <tr>
       <td>Cantidade</td>
       <td>Marca</td>
       <td>Modelo</td>
      </tr>
      <tr>
       <td>1</td>
       <td>Airis</td>
       <td>L-171</td>
      </tr>
      <tr>
       <td>1</td>
       <td>Airis</td>
       <td>L-170</td>
      </tr>
      <tr>
       <td>1</td>
       <td>Airis</td>
       <td>L-169</td>
      </tr>
      <tr>
       <td>1</td>
       <td>Airis</td>
       <td>L-168</td>
      </tr>
      <tr>
       <td>1</td>
       <td>Airis</td>
       <td>A150X1</td>
      </tr>
      <tr>
       <td>1</td>
       <td>Ibm</td>
       <td>Think Vision 9417-AB9</td>
      </tr>
      <tr>
       <td>3</td>
       <td>Inves</td>
       <td>VT5M71</td>
      </tr>
      <tr>
       <td>2</td>
       <td>Lg</td>
       <td>Flatron 1750-GN</td>
      </tr>
      <tr>
       <td>1</td>
       <td>Philips</td>
       <td>HN58170T</td>
      </tr>
      <tr>
       <td>1</td>
       <td>Samsung</td>
       <td>Syncmaster 172-A</td>
      </tr>
      <tr>
       <td>1</td>
       <td>Sony</td>
       <td>SDM-S73</td>
      </tr>
     </tbody>
    </table>
    <p>Artigo 2. <em>Réxime da cesión</em></p>
    <p>As cesións sinaladas no artigo anterior quedan sometidas ás seguintes cláusulas:</p>
    <p>a) Os bens cedidos, tal como establecen os artigos 84 e seguintes da Lei 5/2011, do 30 de setembro, do patrimonio da Comunidade Autónoma de Galicia, e 96 bis do Decreto 50/1989, do 9 de marzo, polo que se aproba o seu regulamento, destinaranse a fins de utilidade pública ou interese social da entidade Fundación Monte do Gozo. Concretamente, destinaranse ao traballo diario encamiñado a formación profesional ocupacional das persoas en tratamento nos seus centros, co fin de favorecer as posibilidades de inserción no mercado laboral das persoas en risco de exclusión social.</p>
    <p>b) Coa cesión outórgaselle á entidade a propiedade dos bens mobles cedidos.</p>
    <p>c) Se os bens cedidos non se aplicasen aos fins sinalados, se se descoidasen ou utilizasen con grave quebrantamento ou se incumprisen as condicións do acordo, considerarase resolta a cesión e os bens reverterán á Comunidade Autónoma de Galicia, que terá dereito a percibir, logo da taxación pericial, o valor do detrimento ou deterioración que experimentasen.</p>
    <p>d) Serán por conta da entidade cesionaria todos os gastos de conservación e mantemento dos bens mobles cedidos.</p>
    <p>Artigo 3. <em>Formalización</em></p>
    <p>As ditas cesións formalizaranse mediante acta subscrita pola secretaria xeral técnica desta consellería ou funcionario en quen delegue, e debe constar nela o acordo de cesión e a aceptación do cesionario.</p>
    <p>Disposición derradeira primeira</p>
    <p>Facúltase a secretaria xeral técnica da Consellería de Traballo e Benestar para ditar e realizar as resolucións e trámites necesarios para o desenvolvemento e a execución desta orde.</p>
    <p>Disposición derradeira segunda</p>
    <p>Esta orde terá efectos desde o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 26 de agosto de 2013</p>
    <footer><p>Beatriz Mato Otero<br>Conselleira de Traballo e Benestar</p></footer>

