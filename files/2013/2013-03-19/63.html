---
date: '2013-03-19'
id: L223-270213-0001
page: 8395
number: 55
agency: Concello da Guarda
section: VI. Anuncios. b) Administración local.
title: >-
  ANUNCIO do expediente de contratación, incluídos os pregos de cláusulas
  administrativas particulares técnicas que rexerán o concurso para adxudicar a
  contratación da xestión mediante concesión dos servizos de recolla selectiva e
  transporte de residuos, instalación ou reinstalación, limpeza e mantemento dos
  contedores do concello da Guarda.
range: Anuncio
url: >-
  https://www.xunta.gal/dog/Publicados/2013/20130319/AnuncioL223-270213-0001_gl.html
---
<p>Aprobado por Decreto da Alcaldía do 5 de febreiro de 2013 o expediente de contratación, incluídos o pregos de cláusulas administrativas particulares técnicas que rexerán o concurso para adxudicar a contratación da xestión mediante concesión dos servizos de recolla selectiva e transporte de residuos (envases lixeiros e papel cartón), instalación ou reinstalación, limpeza e mantemento dos contedores do concello da Guarda, expóñense ao público durante oito días, contados a partir do seguinte ao da última publicación deste anuncio no Diario Oficial de Galicia ou no Boletín Oficial da provincia, para que poida presentar reclamacións quen se considere interesado.</p>
    <p>Simultaneamente anúnciase o concurso e aprázase a licitación se resultar necesario por formularse reclamacións contra os pregos.</p>
    <p>Entidade adxudicadora: Concello da Guarda; praza do Reló, s/n, 36780. Teléfono: 986 61 00 00, fax: 986 61 02 83.</p>
    <p>Obxecto do contrato: adxudicar a contratación da xestión dos servizos de recolla selectiva e transporte de residuos (envases lixeiros e papel cartón), colocación ou recolocación, limpeza e mantemento dos contedores do concello da Guarda.</p>
    <p>Duración: dous anos, prorrogables anualmente, ata o máximo permitido pola lei.</p>
    <p>Tipo de licitación: 67.000 euros por dous anos (sesenta mil euros) (IVE incluído), prezo de carácter estimativo, posto que existe delegación de fluxos.</p>
    <p>Modalidade de adxudicación: concurso público, procedemento aberto, tramitación ordinaria.</p>
    <p>Garantías:</p>
    <p>– Provisoria: non se exixe.</p>
    <p>– Definitiva: 2.680 (dous mil seiscentos oitenta) euros.</p>
    <p>Exame do expediente: os licitadores poderán examinar o expediente na Secretaría Xeral do Concello, de luns a venres, das 9.00 ás 13.00 horas, excepto sábados e festivos e ata o día anterior ao do remate do prazo de presentación de proposicións.</p>
    <p>Presentación de proposicións: as proposicións presentaranse no Rexistro Xeral deste concello, de luns a venres, das 9.00 ás 14.00 horas, e os sábados das 10.00 ás 13.00 horas, durante o prazo de quince días naturais contados desde o día seguinte ao da publicación do último anuncio no Boletín Oficial da provincia e no Diario Oficial de Galicia, na forma sinalada na cláusula 11 do prego de cláusulas administrativas técnicas. Se o último día de presentación de ofertas for inhábil, prorrogarase ata o día hábil seguinte.</p>
    <p>Apertura de proposicións: ás 10.00 horas do sexto día hábil seguinte ao da finalización do prazo de presentación de ofertas, a mesa de contratación procederá, en acto público, á apertura das propostas económicas e técnicas presentadas (sobres B e C). Para estes efectos, se ese día é sábado, o acto terá lugar o día hábil seguinte.</p>
    <p>Gastos de anuncios: serán por conta do adxudicatario.</p>
    <p>A Guarda, 6 de febreiro de 2013</p>
    <footer><p>José Manuel Domínguez Freitas<br>Alcalde</p></footer>

