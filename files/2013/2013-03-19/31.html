---
date: '2013-03-19'
id: CA02-050313-0006
page: 8336
number: 55
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  RESOLUCIÓN do 1 de marzo de 2013, da Secretaría Xeral de Calidade e Avaliación
  Ambiental, pola que se dá publicidade ás renovacións das autorizacións
  ambientais integradas outorgadas a Cerámicas El Progreso, S.A. no concello de
  Malpica (A Coruña) e a Nestlé España, S.A. no concello de Pontecesures
  (Pontevedra).
range: Resolución
url: >-
  https://www.xunta.gal/dog/Publicados/2013/20130319/AnuncioCA02-050313-0006_gl.html
---
<p>De conformidade coa Lei 16/2002, do 1 de xullo, de prevención e control integrados da contaminación (BOE nº 157, do 2 de xullo), artigo 23, número 3, as comunidades autónomas darán publicidade nos seus respectivos boletíns oficiais ás resolucións administrativas mediante as cales se outorgaron ou modificaron as autorizacións ambientais integradas.</p>
    <p>Atendendo ao anteriormente exposto, a Secretaría Xeral de Calidade e Avaliación Ambiental resolve dar publicidade no <em>Diario Oficial de Galicia</em> ás resolucións polas cales se outorga a autorización ambiental integrada para as actividades industriais que se relacionan no anexo, e que se poderán consultar na seguinte URL:</p>
    <p>http://www.cmati.xunta.es/portal/cidadan/lang/gl/pid/2819 ou ben nas dependencias da citada secretaría xeral, sitas en Santiago de Compostela, San Lázaro, s/n, 2º andar.</p>
    <p>Santiago de Compostela, 1 de marzo de 2013</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <h2>ANEXO</h2>
    <p>– Resolución do 15 de febreiro de 2013, da Secretaría Xeral de Calidade e Avaliación Ambiental, pola que se renova a autorización ambiental integrada a unha fábrica de produtos cerámicos situada no concello de Malpica de Bergantiños (A Coruña). Titular: Cerámicas El Progreso, S.A. Clave: 2006/0274_NAA/IPPC_045. Clave do expediente de renovación: 2012-IPPC-M-56.</p>
    <p>– Resolución do 22 de febreiro de 2013, da Secretaría Xeral de Calidade e Avaliación Ambiental, pola que se renova a autorización ambiental integrada a Nestlé España, S.A., para a planta de tratamento e transformación de leite de Pontecesures (Pontevedra). Clave: 2006/0075_NAA/IPPC. Clave do expediente de renovación: 2012-IPPC-M-52.</p>

