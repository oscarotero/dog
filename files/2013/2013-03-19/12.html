---
date: '2013-03-19'
id: CA01-130313-0004
page: 8299
number: 55
agency: Consellería de Facenda
section: IV. Oposicións e concursos.
title: >-
  ORDE do 8 de marzo de 2013 pola que se procede ao nomeamento como funcionarias
  de carreira do corpo superior da Administración da Xunta de Galicia, subgrupo
  A1, escala superior de finanzas, das aspirantes que superaron o proceso
  selectivo convocados pola Orde do 27 de decembro de 2010.
range: Orde
url: >-
  https://www.xunta.gal/dog/Publicados/2013/20130319/AnuncioCA01-130313-0004_gl.html
---
<p>Unha vez rematado o proceso selectivo para o ingreso no corpo superior da Administración da Xunta de Galicia, subgrupo A1, escala superior de finanzas, convocado pola Orde da Consellería de Facenda do 27 de decembro de 2010 (DOG nº 1, do 3 de xaneiro de 2011), e realizado o acto de elección de destino previsto na Orde do 27 de febreiro de 2013 (DOG nº 45, do 5 de marzo), esta consellería, de conformidade co disposto no Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e demais normas concordantes, </p>
    <h2>DISPÓN:</h2>
    <p>Nomear funcionarias de carreira do corpo superior da Administración da Xunta de Galicia, subgrupo A1, escala superior de finanzas, as aspirantes aprobadas que se relacionan no anexo desta orde, ordenadas de acordo coa puntuación final obtida, e adxudicarlles como destinos provisionais os que figuran no mesmo anexo, de acordo co acto de elección de destino que tivo lugar o día 7 de marzo de 2013.</p>
    <p>Para adquiriren a condición de funcionarias de carreira, as aspirantes a que se refire o anexo desta orde deberán cumprir os requisitos exixidos no artigo 47 do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e tomar posesión do correspondente posto de traballo no prazo dun mes, que comezará a computarse a partir do día seguinte ao da publicación desta orde no Diario Oficial de Galicia.</p>
    <p>Contra esta orde, que pon fin á vía administrativa, poderase interpoñer, con carácter potestativo, recurso de reposición, ante a conselleira de Facenda, no prazo dun mes contado desde o día seguinte ao da súa publicación, ou directamente recurso contencioso-administrativo, no prazo de dous meses contados desde esa mesma data, ante a Sala do Contencioso-Administrativo do Tribunal Superior de Xustiza de Galicia, conforme o disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 8 de marzo de 2013</p>
    <footer><p>Elena Muñoz Fonteriz<br>Conselleira de Facenda</p></footer>

