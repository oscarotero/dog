---
date: '2013-03-19'
id: G2345-270213-0001
page: 8328
number: 55
agency: Xulgado do Social número 2 da Coruña
section: V. Administración de xustiza.
title: EDICTO (650/2012).
range: Edicto
url: >-
  https://www.xunta.gal/dog/Publicados/2013/20130319/AnuncioG2345-270213-0001_gl.html
---
<p>Adelaida Egurbide Margañón, secretaria xudicial do Xulgado do Social número 2 da Coruña, fai saber que no procedemento despedimento/cesamentos en xeral 650/2012-F, deste xulgado do social, seguidos por instancia de Cristian Mejías Sánchez contra a empresa Rosas y Grelos, S.L., e outras, sobre despedimento, se ditou a seguinte resolución:</p>
    <p>A Coruña, 25 de febreiro de 2013.</p>
    <p>Feitos.</p>
    <p>Primeiro. En data do 5 de febreiro de 2013 ditouse sentenza nos presentes autos, co seguinte teor literal na súa resolución:</p>
    <p>«Primeiro. Que debo estimar e estimo a demanda sobre despedimento formulada por Cristian Mejías Sánchez, que comparece asistido da letrada Sra. Garrido Fernández, contra a empresa Hotelera del Noroeste, S.A., que comparece representada pola letrada Sra. López-Novoa Ces, contra a empresa Rosas y Grelos, S.L., que non comparece pese a estar citada en legal forma e o Fogasa, que non comparece ao acto do xuízo, declarando a improcedencia do despedimento e a extinción da relación laboral que vincula as partes e con condena da empresa a aboar ao Sr. Mejías a cantidade de 501,69 euros en concepto de indemnización.</p>
    <p>Segundo. Que dada a desistencia da demanda formulada fronte a Hotelera del Noroeste, S.A. ningún pronunciamento en relación co fondo do asunto cabe contra ela».</p>
    <p>Segundo. Que unha vez notificada a sentenza referida se presentou escrito con data do 20.2.2013 pola representación letrada de Cristian Mejías Sánchez, solicitando que se aclara a sentenza no sentido de precisar que a relación laboral se declara extinguida na data da notificación da sentenza e que a resolución condena tamén a Hotelera del Noroeste, S.A. cando a demandante desistira da demanda contra a dita empresa.</p>
    <p>Fundamentos de dereito.</p>
    <p>Único. O artigo 267 da LOPX, e en idéntico sentido os artigos 214 e 215 da LAC regulan o chamado recurso de aclaración, que posibilita con carácter excepcional a aclaración de puntos escuros, a emenda de omisións ou a corrección de erros meramente materiais sobre puntos, discutidos no litixio, pero sen, en ningún caso, consentir que por tal vía poida ser rectificado o que deriva dos fundamentos xurídicos e sentido da resolución ou se subvertan as conclusións probatorias previamente mantidas, salvo que excepcionalmente o erro material consista en, «nun mero desaxuste ou contradición patente e independente de calquera xuízo valorativo ou apreciación xurídica, entre a doutrina establecida nos fundamentos xurídicos e o ditame da resolución xudicial», é dicir, cando sexa evidente que o órgano xudicial «simplemente se equivocou ao trasladar o resultado do seu xuízo á resolución».</p>
    <p>Así mesmo, establece o artigo 267.3 da LOPX:</p>
    <p>«3. Os erros materiais manifestos e os aritméticos en que incorran as resolucións xudiciais poderán ser rectificados en calquera momento».</p>
    <p>Na súa consideración, tendo en conta, que pode que non quedasen claros na resolución da sentenza referida os aspectos mencionados pola parte demandante no seu escrito de aclaración, procede aclarar a resolución no sentido solicitado.</p>
    <p>Vistos os artigos citados e demais de xeral e pertinente aplicación,</p>
    <p>Parte dispositiva:</p>
    <p>Que debe aclararse a resolución da sentenza de data do 5 de febreiro de 2013 ditada nos presentes autos, quedando do seguinte teor literal:</p>
    <p>«Primeiro. Que debo estimar e estimo a demanda sobre despedimento formulada por Cristian Mejías Sánchez, que comparece asistido da letrada Sra. Garrido Fernández, contra a empresa Hotelera del Noroeste, S.A., que comparece representada pola letrada Sra. López-Novoa Ces, contra a empresa Rosas y Grelos, S.L., que non comparece pese a estar citada en legal forma, e o Fogasa, que non comparece ao acto do xuízo, declarando a improcedencia do despedimento e a extinción da relación laboral con efectos de data da presente sentenza (5.2.2013) que vincula as partes e con condena da empresa Rosas y Grelos, S.L. a aboar ao Sr. Mejías a cantidade de 501,69 euros en concepto de indemnización.</p>
    <p>Segundo. Que dada a desistencia da demanda formulada fronte a Hotelera del Noroeste, S.A. ningún pronunciamento en relación co fondo do asunto cabe contra ela».</p>
    <p>Notifíquese esta resolución ás partes, facéndolles saber que contra ela non cabe recurso ningún en virtude do disposto no artigo 215.4 da LAC e artigo 267.7 da LOPX.</p>
    <p>Así, por este auto, pronúnciao, mándao e asínao, Montserrat Matos Salgado, maxistrada xuíza substituta do Xulgado do Social número 2 da Coruña.</p>
    <p>E para que sirva de notificación en legal forma a Rosas y Grelos, S.L., en ignorado paradoiro, expido esta notificación para a súa inserción no Boletín Oficial da provincia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 27 de febreiro de 2013</p>
    <footer><p>Adelaida Egurbide Margañón<br>Secretaria xudicial</p></footer>

