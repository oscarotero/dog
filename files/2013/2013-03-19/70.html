---
date: '2013-03-19'
id: G1441-270213-0001
page: 8404
number: 55
agency: Deputación Provincial de Pontevedra
section: VI. Anuncios. b) Administración local.
title: >-
  ANUNCIO pola que se fai pública a delegación do Concello de Crecente na
  Deputación Provincial de Pontevedra para a xestión de diversos servizos.
range: Anuncio
url: >-
  https://www.xunta.gal/dog/Publicados/2013/20130319/AnuncioG1441-270213-0001_gl.html
---
<p>O Pleno da Deputación Provincial de Pontevedra, na sesión ordinaria que tivo lugar o día 25 de xaneiro de 2013, acordou, por unanimidade, aceptar, de conformidade co previsto no artigo 7.2 do Real decreto lexislativo 2/2004, do 5 de marzo, polo que se aproba o texto refundido da Lei reguladora das facendas locais, a delegación que en materia de recursos locais realizou o Concello de Crecente, por acordo do Pleno do 21 de decembro de 2012, e seguindo o establecido nos artigos 106.3 da Lei 7/1985, do 2 de abril, reguladora das bases de réxime local, e 7 do citado Real decreto lexislativo 2/2004, para que a Deputación Provincial de Pontevedra exerza as facultades de recadación en vía executiva dos ingresos de dereito público que se atopen pendentes de cobramento na Tesouraría do concello.</p>
    <p>A citada delegación será levada a cabo pola Deputación de Pontevedra a través dos seus servizos tributarios.</p>
    <p>O que se fai público para xeral coñecemento.</p>
    <p>Pontevedra, 7 de febreiro de 2013</p>
    <table>
     <tbody>
      <tr>
       <td>Rafael Louzán Abal</td>
       <td>Carlos Cuadrado Romay</td>
      </tr>
      <tr>
       <td>Presidente da Deputación Provincial&lt;br&gt;de Pontevedra</td>
       <td>Secretario da Deputación Provincial&lt;br&gt;de Pontevedra</td>
      </tr>
     </tbody>
    </table>

