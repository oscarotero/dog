---
date: '2013-06-21'
id: CA02-070613-0006
page: 24348
number: 118
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 5 de xuño de 2013, da Dirección Xeral de Conservación da Natureza,
  polo que se notifica a resolución do expediente PN-PO-2012/63-NAV.
range: Anuncio
url: >-
  https://www.xunta.gal/dog/Publicados/2013/20130621/AnuncioCA02-070613-0006_gl.html
---
<p>De conformidade co disposto nos artigos 59.5º e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, logo de intentada sen éxito a notificación persoal a través do servizo de Correos, notifícaselle ao interesado que se sinala no anexo deste anuncio a resolución do procedemento PN-PO-2012/63-NAV.</p>
    <p>O interesado poderá comparecer no prazo de dez días hábiles, contados desde o seguinte ao da publicación deste anuncio, nas oficinas da Dirección Xeral de Conservación da Natureza (Servizo de Conservación de Espazos Naturais), situadas na rúa San Lázaro, s/n, 15781 Santiago de Compostela, das 9.00 ás 14.00 horas, de luns a venres, para o coñecemento íntegro da mencionada resolución e constancia de tal coñecemento.</p>
    <p>Este anuncio remitirase, así mesmo, ao concello correspondente ao último enderezo coñecido do interesado en aplicación do artigo 59.5 da Lei 30/1992, co obxecto de que proceda á súa publicación por medio dun anuncio no seu taboleiro de edictos.</p>
    <p>Contra a resolución do expediente de referencia, que non pon fin á vía administrativa, poderá o interesado interpoñer recurso de alzada, ante o conselleiro de Medio Ambiente, Territorio e Infraestruturas, no prazo dun mes de conformidade co disposto nos artigos 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, contado o dito prazo a partir do día seguinte ao da última publicación deste anuncio, sen prexuízo de que poida exercer calquera outro recurso que xulgue pertinente. Transcorrido este prazo sen se ter presentado o dito recurso, esta resolución adquirirá carácter de firmeza en vía administrativa.</p>
    <p>Santiago de Compostela, 5 de xuño de 2013</p>
    <footer><p>Ricardo García-Borregón Millán<br>Director xeral de Conservación da Natureza</p></footer>
    <h2>ANEXO</h2>
    <p>Expediente: PN-PO-2012/63-NAV.</p>
    <p>Interesado: Antonio Barros Vidal.</p>
    <p>Acto de notificación: resolución.</p>
    <p>Último domicilio coñecido: Sucariña, Sanean, Arcade 4, 36690 Soutomaior, Pontevedra.</p>

