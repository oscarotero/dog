---
date: '2013-06-21'
id: L130-030613-0001
page: 24432
number: 118
agency: Concello da Coruña
section: VI. Anuncios. b) Administración local.
title: >-
  ANUNCIO de información pública sobre a modificación puntual do plan parcial do
  sector 2, San Pedro de Visma, parcela Z4 R9L.
range: Anuncio
url: >-
  https://www.xunta.gal/dog/Publicados/2013/20130621/AnuncioL130-030613-0001_gl.html
---
<p>A Xunta de Goberno Local, na sesión que tivo lugar o día 3 de maio de 2013, adoptou, entre outros, o seguinte acordo:</p>
    <p>«Primeiro. Aprobar inicialmente o documento de modificación puntual da parcela Z4 R9L, presentado pola Xunta de Compensación do plan parcial do sector S-2 San Pedro de Visma, con data do 11 de febreiro de 2013.</p>
    <p>Segundo. Ordenar a dilixencia do documento aprobado.</p>
    <p>Terceiro. Someter o documento ao trámite de información pública polo prazo dun mes, mediante anuncios que se publicarán no <em>Diario Oficial de Galicia</em>, nos xornais de maior circulación na provincia e na páxina web do concello.</p>
    <p>Cuarto. Notificarlles este acordo aos titulares catastrais, aos departamentos municipais de Xestión do Solo, Licenzas e Disciplina Urbanística, Sección de Patrimonio Urbanístico, Oficina do SIG de Planeamento e Área de Infraestruturas.</p>
    <p>Quinto. Recadar os informes municipais e sectoriais necesarios para a tramitación do expediente».</p>
    <p>O documento da modificación do plan parcial sométese ao trámite de información pública durante o prazo dun mes, contado a partir do día seguinte ao da súa publicación, período durante o cal calquera interesado poderá consultalo e formular as alegacións que considere oportunas. A consulta pódese efectuar no Departamento de Planeamento da Área Municipal de Urbanismo (praza de Indalecio Prieto, 1-3), en horario laboral, de luns a venres, así como na web municipal www.coruna.es, Urbanismo, exposición pública.</p>
    <p>Os gastos desta publicación serán aboados pola Xunta de Compensación do sector 2.</p>
    <p>A Coruña, 21 de maio de 2013 </p>
    <footer><p>César de Jesús Otero Grille<br>Director de Urbanismo</p></footer>

