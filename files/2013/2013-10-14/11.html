---
date: '2013-10-14'
id: G2347-250913-0001
page: 40605
number: 196
agency: Xulgado do Social número 4 da Coruña
section: V. Administración de xustiza.
title: EDICTO (910/2011).
range: Edicto
url: >-
  https://www.xunta.gal/dog/Publicados/2013/20131014/AnuncioG2347-250913-0001_gl.html
---
<p>Ana María Carrasco García, secretaria xudicial do Xulgado do Social número 4 da Coruña, dou fe e certifico que neste xulgado se seguen autos número 910/2011, por instancia de José Luis Martínez Bao contra a empresa Talleres Ría del Burgo, S.L., sobre cantidade, en que recaeu sentenza con data do 17 de setembro de 2013 que, copiada nos particulares necesarios, di así:</p>
    <p>«Decido:</p>
    <p>Estímase a demanda interposta por José Luis Martínez Bao contra a entidade Talleres Ría del Burgo, S.L. con intervención do Fondo de Garantía Salarial e, en consecuencia:</p>
    <p>– Condénase a empresa Talleres Ría del Burgo, S.L. a aboar ao demandante a cantidade de vinte e sete mil sesenta e dous euros con cincuenta e cinco céntimos (27.062,55 euros). Os conceptos salariais devindicarán o xuro moratorio do 10 %.</p>
    <p>Notifíqueselles esta resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, que se deberá anunciar ante este xulgado no prazo dos cinco días seguintes ao da notificación desta resolución, para o cal abondará a manifestación da parte ou do seu avogado, graduado social colexiado ou representante, dentro do indicado prazo.</p>
    <p>Se o recorrente non goza do beneficio da xustiza gratuíta deberá, ao anunciar o recurso, ter consignado a cantidade obxecto de condena, así como o depósito de 300 euros, na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña».</p>
    <p>E para que conste, para os efectos da súa publicación no Diario Oficial de Galicia, co fin de que lle sirva de notificación en forma á empresa Talleres Ría del Burgo, S.L., expido e asino este edicto.</p>
    <p>A Coruña, 25 de setembro de 2013</p>
    <footer><p>A secretaria xudicial</p></footer>

