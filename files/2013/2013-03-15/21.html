---
date: '2013-03-15'
id: CA02-010313-0004
page: 8001
number: 53
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  RESOLUCIÓN do 26 de febreiro de 2013, da Secretaría Xeral de Ordenación do
  Territorio e Urbanismo, pola que se lle dá publicidade á parte dispositiva da
  sentenza 960/2012, de 31 de outubro, da Sala do Contencioso-Administrativo do
  Tribunal Superior de Xustiza de Galicia.
range: Resolución
url: >-
  https://www.xunta.gal/dog/Publicados/2013/20130315/AnuncioCA02-010313-0004_gl.html
---
<p>Para xeral coñecemento, de conformidade co disposto nos artigos 72 e 104 e seguintes da Lei 29/1998, do 13 de xullo, reguladora da xurisdición contencioso-administrativa, faise público que a Sección Segunda da Sala do Contencioso-Administrativo do Tribunal Superior de Xustiza de Galicia, con data do 26 de xullo de 2012, pronunciou a sentenza número 960/2012, ditada no procedemento ordinario 4021/2010, interposto por José Mª Vidal Gómez de Travecedo e a comunidade de propietarios do edificio nº 41-43 do Camiño de Besugueira, sentenza que na súa parte dispositiva literalmente di: </p>
    <p>«Estimamos parcialmente o recurso contencioso-administrativo interposto por José María Vidal Gómez de Travecedo e a Comunidade de Propietarios do edificio n° 41-43 do Camiño de Besugueira contra a Orde do 30 de outubro de 2009 da Consellería de Medio Ambiente, Territorio e Infraestruturas pola que se deu aprobación definitiva parcial ao Plan xeral de ordenación municipal de Laxe, e anulamos a dita resolución, por ser contraria a dereito, en canto clasifica como solo rústico de protección de costas os terreos situados ao norte do ámbito M-01, clasificados nas anteriores NN.SS. como solo urbano residencial denso e declaramos que deben ser clasificados como solo urbano consolidado. Non se fai imposición de custas.</p>
    <p>Esta sentenza é susceptible do recurso ordinario de casación do artigo 86 da LXCA de 1998, que deberá preparase por escrito que se presentará nesta sala no prazo de dez días.</p>
    <p>Unha vez que sexa firme, devólvase o expediente administrativo ao seu centro de procedencia, xunto con certificación e comunicación.</p>
    <p>Así o pronunciamos, mandamos e asinamos».</p>
    <p> A citada sentenza foi declarada firme.</p>
    <p>Santiago de Compostela, 26 de febreiro de 2013</p>
    <footer><p>María Encarnación Rivas Díaz<br>Secretaria xeral de Ordenación do Territorio e Urbanismo</p></footer>

