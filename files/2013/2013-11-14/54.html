---
date: '2013-11-14'
id: L332-111113-0001
page: 44406
number: 218
agency: Concello de Xinzo de Limia
section: VI. Anuncios. b) Administración local.
title: >-
  ANUNCIO de licitación para o alleamento da parcela 307-A do Plan xeral da zona
  de concentración parcelaria deste concello.
range: Anuncio
url: >-
  https://www.xunta.gal/dog/Publicados/2013/20131114/AnuncioL332-111113-0001_gl.html
---
<p>Aprobado pola Xunta de Goberno Local, en sesión do 4 de novembro de 2013, o prego de cláusulas que rexerá o procedemento aberto, cun só criterio de adxudicación, para o alleamento, mediante compravenda, da parcela nº 307-A do plano xeral da zona de concentración parcelaria de Xinzo de Limia, no sitio de Veiga, propiedade deste concello, con destino a solo industrial, anúnciase a apertura do procedemento de licitación:</p>
    <p>1. Entidade adxudicadora.</p>
    <p>a) Organismo: Concello de Xinzo de Limia.</p>
    <p>b) Dependencia: Secretaría.</p>
    <p>2. Obxecto do contrato: alleamento da parcela coa seguinte descrición.</p>
    <p>a) Parcela nº 307-A do plano xeral da zona de concentración parcelaria de Xinzo de Limia, no sitio de Veiga, propiedade deste concello, con destino a solo industrial.</p>
    <p>b) Superficie catastral: 72.655,5 m2.</p>
    <p>c) Lindeiros: norte: Digna Fuentes Santana (303), Hortensia Gómez e outros (304), e Generosa Ramos Justo (305). Sur: camiño. Leste: camiño. Oeste: resto predio matriz 307-B.</p>
    <p>d) Descrición urbanística: clasificación do solo: solo urbanizable. Categoría do solo: solo urbanizable delimitado ou inmediato (SU1). Sector: 3. Polígono: I do PSPE. Uso: industrial. Edificabilidade máxima sobre parcela neta (m2/m2): 0,84. Recuamento fachada: 8-8. Recuamento fondo: 5-5. Altura planta: mínima 7,5 m e máxima 16 m (poderá aumentarse por razóns xustificadas). Ocupación máxima sobre parcela neta: 85 %. Gastos de urbanización polígono I onde se sitúa parcela: 813.378,24 €; o adxudicatario subrógase nos restantes compromisos asumidos polo concello, coa sinatura o 21.10.2013, do convenio urbanístico con Xestur Ourense, S.A.</p>
    <p>e) Inscrición rexistral: o predio está inmatriculado a nome do Concello de Xinzo de Limia no Rexistro da Propiedade de Xinzo no tomo 787, libro 217, folio 71, inscrición 1ª, o 26.1.2009.</p>
    <p>f) A venda realízase en concepto de corpo certo segundo o establecido no prego de cláusulas.</p>
    <p>3. Tramitación, procedemento e forma de adxudicación: ordinaria, aberto e cun só criterio de adxudicación.</p>
    <p>4. Tipo de licitación: o prezo da parcela obxecto de alleamento é de 758.602,19 € (IVE incluído) e debe entenderse como mínimo, debendo realizarse as ofertas á alza. As ofertas con prezo inferior serán desbotadas. O pagamento do prezo farase na forma prevista na cláusula 14ª do prego.</p>
    <p>5. Garantía provisional: non se exixe. </p>
    <p>6. Garantía definitiva: 5 % do importe de adxudicación, excluído o IVE.</p>
    <p>7. Obtención de documentación e información.</p>
    <p>a) Entidade: Concello de Xinzo de Limia. Rúa Curros Enríquez, 15, 32630, Xinzo de Limia, Ourense. Teléfono: 988 55 51 11, fax: 988 55 51 12, correo electrónico: secretario@xinzodelimia-ayto.com. O prego estará exposto no perfil do contratante da Deputación Provincial de Ourense para os efectos de facilitar o acceso a este:</p>
    <p>http://dpou.depourense.es/on-line/perfil/</p>
    <p>8. Requisitos específicos do contratista: cláusulas 7ª e 8ª do prego.</p>
    <p>9. Presentación de ofertas/propostas.</p>
    <p>a) Prazo de presentación: quince (15) días naturais contados a partir do seguinte ao da publicación deste anuncio no DOG.</p>
    <p>b) Documentación que cómpre presentar: a establecida na cláusula 8ª do prego. A proposta axustarase ao modelo que figura nesta cláusula.</p>
    <p>c) Lugar de presentación: Rexistro Xeral do concello, das 8.00 ás 14.30 horas. A documentación poderá igualmente remitirse por correo nas condicións previstas no artigo 80.4 do Regulamento xeral da Lei de contratos das administracións públicas.</p>
    <p>10. Apertura de ofertas: concluído o prazo de presentación de propostas, constituírase a mesa de contratación na forma prevista na cláusula 9ª do prego, na sala de xuntas do concello, no día hábil seguinte a aquel en que finalice o prazo de presentación de propostas. Estímanse inhábiles, para estes efectos, os sábados. O devandito acto será público.</p>
    <p>11. Criterio de adxudicación: exclusivamente o prezo ofertado. O contrato adxudicarase a aquel licitador que oferte o maior prezo.</p>
    <p>12. Gastos: os gastos que deriven dos trámites de preparación, adxudicación e formalización do contrato, incluídos os de inserción de publicidade en boletíns oficiais, serán por conta do comprador nos termos reflectidos no prego.</p>
    <p>Xinzo de Limia, 5 de novembro de 2013</p>
    <footer><p>Antonio Pérez Rodríguez<br>Alcalde</p></footer>

