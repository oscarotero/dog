---
date: '2013-11-14'
id: G2346-241013-0010
page: 44317
number: 218
agency: Xulgado do Social número 3 da Coruña
section: V. Administración de xustiza.
title: EDICTO (1022/2011).
range: Edicto
url: >-
  https://www.xunta.gal/dog/Publicados/2013/20131114/AnuncioG2346-241013-0010_gl.html
---
<p>Encarnación Mercedes Tubío Lariño, secretaria xudicial do Xulgado do Social número 3 da Coruña, fago saber que no procedemento ordinario 1022/2011 deste xulgado do social, seguido por instancia de Gustavo Ruiz Villarreal contra a empresa Dygra Films, S.L., Producciones Dygra Films, S.L., Oniria Publishing, S.L. sobre ordinario, se ditou a seguinte resolución:</p>
    <p>«Ditame:</p>
    <p>Que estimando a demanda interposta por Gustavo Ruiz Villarreal debo declarar e declaro o dereito do demandante a percibir a cantidade reclamada polo concepto de salarios e indemnización, que ascende á cantidade global de quince mil oitocentos sesenta e seis euros con sesenta e nove céntimos, e debo condenar e condeno a empresa Dryga Films, S.L. a que, estando e pasando por tal declaración, aboe a referida cantidade.</p>
    <p>Debo absolver e absolvo o Fogasa ao non lle alcanzar ningunha responsabilidade nesta instancia.</p>
    <p>Tense a demandate por desistida con respecto ás codemandadas Producciones Dryga Films e Oniria Publising, S.L.</p>
    <p>Notifíqueselles esta sentenza ás partes advertíndolles que contra ela poderán interpor recurso de suplicación ante o Tribunal Superior de Xustiza, que deberá ser anunciado por comparecencia ou mediante escrito neste xulgado dentro dos cinco días seguintes á notificación desta sentenza, ou por simple manifestación no momento en que se lle practique a notificación. Advírtaselle igualmente ao recorrente que non fose traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros na conta aberta en Banesto (0030.1846) a nome deste xulgado, co número 1533.0000.36.1022.11, acreditándoo mediante a presentación do xustificante de ingreso no período comprendido ata a formalización do recurso así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado, co número 1533.0000.60.1022.11, a cantidade obxecto de condena, ou formalizar aval bancario pola dita cantidade en que se faga constar a responsabilidade solidaria do avalista, incorporándoos a este xulgado co anuncio de recurso. En todo caso, o recorrente deberá designar letrado para a tramitación do recurso no momento de anuncialo.</p>
    <p>Así, por esta a miña sentenza, definitivamente xulgando, o pronuncio, mando e asino.</p>
    <p>Publicación. Lida e publicada foi a anterior sentenza pola maxistrada xuíza substituta que a ditou, encontrándose realizando audiencia pública no día da data, do cal dou fe».</p>
    <p>E para que lle sirva de notificación en legal forma a Dygra Films, S.L., Producciones Dygra Films, S.L., Oniria Publishing, S.L., expido o presente para a súa inserción no <em>Diario Oficial de Galicia</em>.</p>
    <p>A Coruña, 24 de outubro de 2013</p>
    <footer><p>A secretaria xudicial</p></footer>

