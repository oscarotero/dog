---
date: '2013-11-14'
id: G2346-241013-0003
page: 44327
number: 218
agency: Xulgado do Social número 3 da Coruña
section: V. Administración de xustiza.
title: EDICTO (1079/2011).
range: Edicto
url: >-
  https://www.xunta.gal/dog/Publicados/2013/20131114/AnuncioG2346-241013-0003_gl.html
---
<p>Encarnación Mercedes Tubío Lariño, secretaria xudicial do Xulgado do Social número 3 da Coruña, fago saber:</p>
    <p>Que no procedemento ordinario 1079/2011 deste xulgado do social, seguido por instancia de Antonia María Villarino Fernández contra a empresa Dygra Films, S.L., Fogasa, sobre ordinario, se ditou a seguinte resolución:</p>
    <p>«Ditame:</p>
    <p>Que estimando a demanda interposta por Antonia María Villarino Fernández debo declarar e declaro o dereito da demandante a percibir as cantidades reclamadas e, en tal sentido, debo condenar e condeno a empresa Dygra Films, S.L. a que lle aboe á demandante a cantidade de trece mil douscentos corenta e sete euros con dezaseis céntimos, así como o xuro de mora do 10 %.</p>
    <p>Ningunha responsabilidade alcanza nesta instancia ao Fogasa.</p>
    <p>Notifíqueselles esta sentenza ás partes advertíndolles que contra ela poderán interpor recurso de suplicación ante o Tribunal Superior de Xustiza, que deberá ser anunciado por comparecencia ou mediante escrito neste xulgado dentro dos cinco días seguintes á notificación desta sentenza, ou por simple manifestación no momento en que se lle practique a notificación. Advírtaselle igualmente ao recorrente que non fose traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros na conta aberta en Banesto (0030 1846) a nome deste xulgado co número 1533 0000 36 1079 11, acreditándoo mediante a presentación do xustificante de ingreso no período comprendido ata a formalización do recurso así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado, co número 1533 0000 60 1079 11, a cantidade obxecto de condena ou formalizar aval bancario pola dita cantidade en que se faga constar a responsabilidade solidaria do avalista, incorporándoos a este xulgado co anuncio de recurso. En todo caso, o recorrente deberá designar letrado para a tramitación do recurso no momento de anuncialo.</p>
    <p>Así, por esta a miña sentenza, definitivamente xulgando, o pronuncio, mando e asino.</p>
    <p>Publicación. Lida e publicada foi a anterior sentenza pola maxistrada xuíza substituta que a subscribe, realizando audiencia pública no día da súa data. Dou fe».</p>
    <p>E para que sirva de notificación en legal forma a Dygra Films, S.L. expido o presente edicto para a súa inserción no Diario Oficial de Galicia.</p>
    <p>A Coruña, 24 de outubro de 2013</p>
    <footer><p>A secretaria xudicial</p></footer>

