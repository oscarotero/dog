---
date: '2013-04-24'
id: G0167-040413-0002
page: 12786
number: 79
agency: Xulgado do Social número 3 de Reforzo da Coruña
section: V. Administración de xustiza.
title: EDICTO (1341/2012).
range: Edicto
url: >-
  https://www.xunta.gal/dog/Publicados/2013/20130424/AnuncioG0167-040413-0002_gl.html
---
<p>Marta Yanguas del Valle, secretaria xudicial do Xulgado do Social número 3 da Coruña (reforzo), fago saber que no procedemento de despedimento/cesamentos en xeral 1341/2012 deste xulgado do social, seguido por instancia de Fernando Blanco López contra a empresa Solucións Enerxéticas Integrais Lóstrego, S.L. e Fogasa, sobre despedimento, se ditou a resolución cuxo encabezamento e parte dispositiva son do teor literal seguinte:</p>
    <p>«Sentenza.</p>
    <p>A Coruña, 22 de marzo de 2013.</p>
    <p>Ana Rodríguez Piorno, maxistrada xuíza do Xulgado do Social número 3 da Coruña, en funcións de reforzo, ditou a presente resolución nos autos de procedemento sobre despedimento 1341/2012, sendo demandante Fernando Blanco López, asistido pola procuradora Sra. Martín Aláez, e demandada a empresa Soluciones Energéticas Integral Lóstrego, S.L., despois de ser citado, do mesmo xeito, o Fondo de Garantía Salarial (Fogasa).</p>
    <p>Dispoño que debo estimar e estimo a demanda interposta por parte de Fernando Blanco López contra a empresa Soluciones Energéticas Integrales Lóstrego, S.L. e, en consecuencia, declaro improcedente a extinción do contrato do demandante e condeno a empresa demandada á extinción da relación laboral, con aboamento a Fernando Blanco López da cantidade de 6.150,48 euros en concepto de indemnización.</p>
    <p>Non procede a condena do Fondo de Garantía Salarial nesta instancia, sen prexuízo da responsabilidade que se lle poida imputar con posterioridade.</p>
    <p>Notifíqueselles a presente sentenza ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal se deberá anunciar neste xulgado no prazo dos cinco días seguintes ao da notificación desta resolución, abondando a manifestación da parte ou do seu avogado, graduado social colexiado ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o pronuncio, mando e asino.</p>
    <p>Publicación. A anterior sentenza foi lida e publicada pola maxistrada xuíza que a subscribe no día da súa data, do cal eu, a secretaria xudicial, dou fe».</p>
    <p>E para que conste e lle sirva de notificación a Solucións Enerxéticas Integrais Lóstrego, S.L., expídese a presente cédula para a súa publicación no <em>Diario Oficial de Galicia</em> e fixación no taboleiro de anuncios.</p>
    <p>A Coruña, 2 de abril de 2013</p>
    <footer><p>A secretaria xudicial</p></footer>

