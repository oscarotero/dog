---
date: '2013-04-24'
id: G2347-040413-0002
page: 12780
number: 79
agency: Xulgado do Social número 4 da Coruña
section: V. Administración de xustiza.
title: EDICTO (398/2011).
range: Edicto
url: >-
  https://www.xunta.gal/dog/Publicados/2013/20130424/AnuncioG2347-040413-0002_gl.html
---
<p>Encarnación Mercedes Tubío Lariño, secretaria xudicial do Xulgado do Social número 4 da Coruña, dou fe e certifico que neste xulgado se seguen autos número 398/2011 por instancia de Marta Quinteiro Lago contra a empresa Ocaper Gourmet, S.L. e o Fogasa sobre cantidade, en que recaeu sentenza con data do 1.4.2013 que, copiada nos particulares necesarios, di así:</p>
    <p>Ditamino:</p>
    <p>Que se estima parcialmente a demanda interposta por Marta Quinteiro Lago fronte a Ocaper Gourmet, S.L., con intervención do Fogasa e, en consecuencia:</p>
    <p>– Condénase a Ocaper Gourmet, S.L. a aboar á demandante a cantidade de tres mil novecentos sesenta e sete euros con setenta e sete céntimos de euro (3.967,77 euros).</p>
    <p>Notifíquese a resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución bastando a manifestación da parte ou do seu avogado graduado social colexiado ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña.</p>
    <p>E, para que conste, para os efectos da súa publicación no Diario Oficial de Galicia co fin de que sirva de notificación en forma á empresa Ocaper Gourmet, S.L. expido e asino este edicto.</p>
    <p>A Coruña, 4 de abril de 2013</p>
    <footer><p>A secretaria xudicial</p></footer>

