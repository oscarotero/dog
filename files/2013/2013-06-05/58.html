---
date: '2013-06-05'
id: L151-150513-0002
page: 20609
number: 106
agency: Concello de Mugardos
section: VI. Anuncios. b) Administración local.
title: >-
  ANUNCIO polo que se fai pública a aprobación inicial do estudo de detalle dun
  tramo da fronte marítima do peirao de Mugardos.
range: Anuncio
url: >-
  https://www.xunta.gal/dog/Publicados/2013/20130605/AnuncioL151-150513-0002_gl.html
---
<p>A Xunta de Goberno Local, na sesión ordinaria que tivo lugar o día 4 de abril de 2013, aprobou inicialmente o estudo de detalle dun tramo da fronte marítima do peirao de Mugardos, promovido polo Concello de Mugardos, texto refundido de marzo de 2012, redactado polos arquitecto Miguel A. Abad Blanco e Antonio Deus Álvarez. </p>
    <p>O que se fai público en cumprimento do disposto no artigo 86.2 da Lei 9/2002, do 30 de decembro, de ordenación urbanística e protección do medio rural de Galicia, para os efectos de que durante o prazo de vinte (20) días, contado a partir da publicación deste anuncio no <em>Diario Oficial de Galicia,</em> poidan formular as reclamacións e alegacións que se consideren pertinentes.</p>
    <p>Suspensión de licenzas.</p>
    <p>A Xunta de Goberno Local, na sesión ordinaria que tivo lugar o día 4 de abril de 2013, acordou a suspensión de licenzas de parcelación de terreos, edificación e demolición para as áreas determinadas no dito estudo de detalle. O que se fai público en cumprimento do artigo 77 da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>Mugardos, 8 de abril de 2013</p>
    <footer><p>Xosé Fernández Barcia<br>Alcalde</p></footer>

