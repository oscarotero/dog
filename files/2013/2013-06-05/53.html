---
date: '2013-06-05'
id: G1534-230513-0001
page: 20602
number: 106
agency: Fondo Galego de Garantía Agraria
section: VI. Anuncios. a) Administración autonómica.
title: >-
  ANUNCIO do 16 de maio de 2013 polo que se empraza a interesada para ser
  notificada por comparecencia no procedemento de liquidación complementaria
  relativa ao expediente de subvención D10-31210-0662.
range: Anuncio
url: >-
  https://www.xunta.gal/dog/Publicados/2013/20130605/AnuncioG1534-230513-0001_gl.html
---
<p>De conformidade co disposto no artigo 59.5º e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, logo de ser intentada sen éxito a notificación persoal a través do servizo de Correos, notifícase á interesada que se sinala no anexo deste anuncio a liquidación complementaria relativa ao expediente de subvención para o proxecto D10-31210-0662.</p>
    <p>A entidade interesada poderá comparecer, no prazo de dez días hábiles contados desde o seguinte ao da publicación deste anuncio, nas oficinas do Fondo Galego de Garantía Agraria, situadas na rúa Irmandiños, s/n, Salgueiriños, Santiago de Compostela, das 9.00 ás 14.00 horas, de luns a venres, para o coñecemento íntegro da mencionada resolución e constancia de tal coñecemento.</p>
    <p>Transcorrido o devandito prazo sen efectuarse a comparecencia, a notificación da resolución entenderase producida desde o día seguinte á data da súa finalización.</p>
    <p>O presente anuncio remitirase, así mesmo, ao concello correspondente á última dirección coñecida da entidade interesada, en aplicación do artigo 59.5º da Lei 30/1992, co obxecto de que proceda á súa publicación por medio dun anuncio no taboleiro de edictos.</p>
    <p>Contra a resolución do expediente de referencia, que pon fin á vía administrativa, poderá a entidade interesada interpor recurso potestativo de reposición ante a conselleira do Medio Rural e do Mar no prazo dun mes, de conformidade co disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben directamente formular recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses, de acordo cos artigos 10 e 46 da Lei 29/1998, do 13 de xullo, reguladora da xurisdición contencioso-administrativa, contados ambos a partir do día seguinte ao da notificación da resolución, sen prexuízo de que poida exercer calquera outro recurso que considere pertinente.</p>
    <p>Santiago de Compostela, 16 de maio de 2013</p>
    <footer><p>Patricia Ulloa Alonso<br>Directora do Fondo Galego de Garantía Agraria</p></footer>
    <h2>ANEXO</h2>
    <p>Expediente: D10-31210-0662.</p>
    <p>Entidade interesada: Soafegal Anclajes, S.L.</p>
    <p>Acto de notificación: liquidación complementaria de xuros de demora.</p>
    <p>Último enderezo coñecido: avda. José Malvar Figueroa, 16, 4º B, 36002 Pontevedra.</p>

