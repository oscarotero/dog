---
date: '2013-06-05'
id: CA05-290513-0003
page: 20492
number: 106
agency: Consellería de Traballo e Benestar
section: IV. Oposicións e concursos.
title: >-
  ORDE do 16 de maio de 2013 pola que se convoca a provisión, polo sistema de
  libre designación, dun posto de traballo vacante nesta consellería.
range: Orde
url: >-
  https://www.xunta.gal/dog/Publicados/2013/20130605/AnuncioCA05-290513-0003_gl.html
---
<p>De conformidade co establecido no artigo 7.2.b) do V Convenio colectivo único para o persoal laboral da Xunta de Galicia (DOG nº 213, do 3 de novembro de 2008), e en uso das atribucións conferidas no mesmo artigo do dito convenio, esta consellería</p>
    <h2>DISPÓN:</h2>
    <p>Primeiro. Anunciar a convocatoria para cubrir, polo sistema de libre designación, o posto de traballo que se indica no anexo I desta orde.</p>
    <p>Segundo. Poderá concorrer a el o persoal laboral fixo/a que reúna as condicións que para o posto de traballo se sinalan no anexo I.</p>
    <p>Terceiro. As solicitudes para participar nesta convocatoria presentaranse no Rexistro Xeral da Xunta de Galicia (Edificio Administrativo de San Caetano, s/n, Santiago de Compostela), nos seus departamentos territoriais ou nas oficinas previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de quince días, contados a partir do seguinte ao da publicación desta orde no <em>Diario Oficial de Galicia</em>, segundo o modelo que se inclúe no anexo II.</p>
    <p>Cuarto. Os aspirantes deberán unirlle á petición un <em>curriculum vitae</em> e xustificar documentalmente os méritos que aleguen.</p>
    <p>Quinto. A resolución desta convocatoria farase pública no <em>Diario Oficial de Galicia</em> e poderá declararse deserto o posto de traballo, de considerarse oportuno.</p>
    <p>Sexto. Unha vez publicada no <em>Diario Oficial de Galicia</em> a resolución da convocatoria, a consellería disporá, no prazo de tres días, que cese o adxudicatario do posto convocado, o cal disporá, para tomar posesión, dun prazo de tres días se o destino do novo posto radica na mesma localidade da residencia habitual ou dun mes se radica en localidade distinta e supón un cambio efectivo de residencia debidamente xustificada do/a traballador/a. Se na data de cesamento ou de inicio do cómputo do prazo posesorio o persoal está gozando dun período de licenza, vacacións ou permiso, o cómputo deste comezará o día seguinte ao da reincorporación ao posto de traballo.</p>
    <p>O prazo de toma de posesión considerarase, para todos os efectos, como de servizo activo.</p>
    <p>Sétimo. Contra esta orde, que esgota a vía administrativa, os/as interesados/as poderán interpoñer recurso potestativo de reposición, perante a conselleira de Traballo e Benestar, no prazo dun mes contado desde o día seguinte ao da súa publicación no <em>Diario Oficial de Galicia</em>, de conformidade co establecido na Lei 30/1992, do 26 de novembro, na súa nova redacción dada pola Lei 4/1999, do 13 de xaneiro, ou poderán impugnala directamente, perante o xulgado do contencioso-administrativo competente, no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 16 de maio de 2013</p>
    <footer><p>Beatriz Mato Otero<br>Conselleira de Traballo e Benestar</p></footer>
    <h2>ANEXO I</h2>
    <p>Denominación do posto: responsable da Área de Xestión e Servizos Xerais.</p>
    <p>Código: TR.C99.40.901.36440.008.</p>
    <p>Dependencia: Centro de Atención a Persoas con Discapacidades (Redondela).</p>
    <p>Localidade: Redondela.</p>
    <p>Grupo: I/II.</p>
    <p>Categoría: </p>
    <p>C. singularidade: 3.013,80 €.</p>
    <p>Observacións: B10//B18//B12=1.090,44 €.</p>

