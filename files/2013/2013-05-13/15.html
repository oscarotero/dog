---
date: '2013-05-13'
id: G2347-190413-0001
page: 15711
number: 90
agency: Xulgado do Social número 4 da Coruña
section: V. Administración de xustiza.
title: EDICTO (1323/2012).
range: Edicto
url: >-
  https://www.xunta.gal/dog/Publicados/2013/20130513/AnuncioG2347-190413-0001_gl.html
---
<p>Encarnación Mercedes Tubío Lariño, secretaria xudicial do Xulgado do Social número 4 da Coruña, dou fe e certifico que neste xulgado se seguen autos número 1323/2012, por instancia de Vanesa María Faraldo Estrada contra Zambhala Hostelería, S.L. (Casa Carmen) e o Fondo de Garantía Salarial sobre despedimento, en que recaeu sentenza con data do 18.3.2013 que, copiada nos particulares necesarios, di así:</p>
    <p>Decisión:</p>
    <p>Estímase a demanda interposta por Vanesa María Faraldo Estrada contra Zambhala Hostelería, S.L. e, en consecuencia:</p>
    <p>– Declárase improcedente o despedimento efectuado pola demandada Zambhala Hostelería, S.L. á demandante Vanesa María Faraldo Estrada.</p>
    <p>– Acórdase, ante a imposibilidade de readmisión, considerar feita a opción a favor da indemnización, e declarar extinguida a relación laboral que unía a demandante con Zambhala Hostelería, S.L.</p>
    <p>– Condénase a Zambhala Hostelería, S.L. a aboar á demandante Vanesa María Faraldo Estrada a cantidade de oito mil cento setenta e un euros con setenta e oito céntimos de euro (8.171,78 euros) en concepto de indemnización.</p>
    <p>Notifíqueselles esta resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, que se deberá anunciar ante este xulgado no prazo dos cinco días seguintes ao da notificación desta resolución, para o cal abondará a manifestación da parte ou do seu avogado, graduado social ou representante, dentro do indicado prazo.</p>
    <p>Se o recorrente non goza do beneficio da xustiza gratuíta deberá, ao anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que este xulgado ten aberta, facendo constar no ingreso o número de procedemento.</p>
    <p>Así o acorda, manda e asina Nicolás E. Pita Lloveres, maxistrado do Xulgado do Social número 4 da Coruña.</p>
    <p>E para que conste, para efectos da súa publicación no <em>Diario Oficial de Galicia</em>, co fin de que lle sirva de notificación en forma á empresa Zambhala Hostelería, S.L. (Casa Carmen), expido e asino este edicto.</p>
    <p>A Coruña, 19 de abril de 2013</p>
    <footer><p>A secretaria xudicial</p></footer>

