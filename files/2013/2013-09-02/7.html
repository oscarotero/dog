---
date: '2013-09-02'
id: G2264-090813-0002
page: 34754
number: 166
agency: Xulgado de Primeira Instancia e Instrución número 1 de Ordes
section: V. Administración de xustiza.
title: EDICTO (645/2012).
range: Edicto
url: >-
  https://www.xunta.gal/dog/Publicados/2013/20130902/AnuncioG2264-090813-0002_gl.html
---
<p>Eva Bernárdez Pereiras, secretaria do Xulgado de Primeira Instancia e Instrución número 1 de Ordes, dou fe e testemuño de que no xuízo de faltas que se segue ante este xulgado co número 645/2012 se ditou sentenza cuxa resolución é do teor literal seguinte:</p>
    <p>«Que debo condenar e condeno a Jesús Rodríguez Leis, como autor dunha falta de estafa, á pena de multa de 45 días, cunha cota diaria de 5 euros e responsabilidade persoal subsidiaria dun día de privación de liberdade por cada dúas cotas impagadas e á obriga de indemnizar a estación de servizo denominada Ameixeira Sur na cantidade de 50 euros, con condena ao pagamento das custas, se as houber.</p>
    <p>Notifíqueselles ás partes e ao Ministerio Fiscal esta sentenza, contra a cal cabe recurso de apelación que se presentará ante este xulgado no prazo dos cinco días seguintes ao da notificación para a súa resolución pola Audiencia Provincial da Coruña.</p>
    <p>Así o acorda, manda e asina Sandra María Iglesias Barral, xuíza do Xulgado de Primeira Instancia e Instrución número 1 de Ordes. Dou fe».</p>
    <p>E para que conste e lle sirva de notificación de sentenza a Jesús Rodríguez Leis, actualmente en paradoiro descoñecido, e para a súa publicación no <em>Diario Oficial de Galicia</em>, expido este edicto.</p>
    <p>Ordes, 9 de agosto de 2013</p>
    <footer><p>A secretaria xudicial</p></footer>

