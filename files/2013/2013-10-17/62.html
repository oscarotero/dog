---
date: '2013-10-17'
id: L130-300913-0001
page: 41287
number: 199
agency: Concello da Coruña
section: VI. Anuncios. b) Administración local.
title: >-
  ANUNCIO de información pública sobre a instalación de elevador nun edificio
  sito na rúa San Isidoro, 54.
range: Anuncio
url: >-
  https://www.xunta.gal/dog/Publicados/2013/20131017/AnuncioL130-300913-0001_gl.html
---
<p>O tenente de alcalde responsable da Área de Medio, Infraestruturas e Territorio, con data do 24 de xullo de 2013, por delegación do alcalde a través de Decreto con data do 13 de xuño de 2011; emite decreto no que se aproban os seguintes puntos:</p>
    <p>«Decreto.</p>
    <p>1. Aprobar inicialmente a expropiación parcial do local comercial situado na rúa San Isidoro, 54, cuxa relación de bens e dereitos afectados é:</p>
    <p>Titulares: Mª Carmen Pazos Flores.</p>
    <p>Ben: local comercial planta baixa, porta esquerda.</p>
    <p>Predio rexistral: 31.363 do Rexistro da Propiedade nº 1 da Coruña.</p>
    <p>Tipo afección: parcial.</p>
    <p>Superficie afectada: 9,05 m2.</p>
    <p>Valor de expropiación: 11.403,00 euros.</p>
    <p>2. En virtude do establecido no artigo 118.2 da Ordenanza de Conservación e Rehabilitación de Inmobles do Concello da Coruña, o expediente tramitarase polo procedemento de taxación conxunta.</p>
    <p>3. O expediente someterase a información pública polo prazo dun mes mediante inserción de anuncio no Diario Oficial de Galicia e nun xornal dos de maior circulación da provincia e estará exposto na Oficina Municipal de Rehabilitación deste concello. Así mesmo, a taxación notificarase individualmente aos que aparezan como titulares de bens ou dereitos.</p>
    <p>4. Requirir a comunidade de propietarios do edificio situado na rúa San Isidoro 54, en calidade de beneficiario do expediente expropiatorio, que con anterioridade á aprobación definitiva do expediente, deposite o importe ou aval bancario do 20% da valoración que se aproba neste expediente, que ascende a dous mil douscentos oitenta euros con sesenta céntimos (2.280,60 euros)».</p>
    <p>O que se publica para efectos de inicio do trámite de información pública, de conformidade co artigo 143.2 da Lei 9/2002, do 30 de decembro, de ordenación urbanística e protección do medio rural de Galicia, que dispón:</p>
    <p>«2. O proxecto de expropiación cos documentos sinalados será exposto ao público polo prazo dun mes, para que aqueles que poidan resultar interesados formulen as observacións e reclamacións que consideren convenientes, en particular, no que atinxe á titularidade ou valoración dos seus respectivos dereitos».</p>
    <p>A Coruña, 2 de agosto de 2013</p>
    <footer><p>Martín Fernández Prado<br>Tenente de alcalde responsable da Área de Medio,<br>Infraestruturas e Territorio</p></footer>

