---
date: '2013-01-04'
id: CA05-271212-0004
page: 414
number: 3
agency: Consellería de Traballo e Benestar
section: VI. Anuncios. a) Administración autonómica.
title: >-
  RESOLUCIÓN do 27 de decembro de 2012, da Secretaría Xeral Técnica da
  Consellería de Traballo e Benestar, pola que se emprazan as persoas
  interesadas no recurso contencioso-administrativo, procedemento ordinario
  número 4771/2012, interposto contra a Orde do 13 de setembro de 2012 pola que
  se aproba a convocatoria de subvencións para o financiamento de plans de
  formación dirixidos prioritariamente a persoas traballadoras ocupadas,
  mediante a subscrición de convenios de ámbito autonómico, en aplicación da
  Orde TAS 718/2008, do 7 de marzo, pola que se desenvolve o Real decreto
  395/2007, do 23 de marzo, polo que se regula o subsistema de formación
  profesional para o emprego, en materia de formación de oferta e se establecen
  as bases reguladoras para a concesión de subvencións públicas destinadas ao
  seu financiamento.
range: Resolución
url: >-
  https://www.xunta.gal/dog/Publicados/2013/20130104/AnuncioCA05-271212-0004_gl.html
---
<p>A Consellería de Traballo e Benestar recibiu da Sala do Contencioso-Administrativo do Tribunal Superior de Xustiza de Galicia (Sección 2ª) un oficio no cal se comunica a interposición do recurso contencioso-administrativo, procedemento ordinario número 4771/2012, interposto pola Central Sindical Independiente y de Funcionarios Públicos CSI-CSIF contra a Orde do 13 de setembro de 2012, pola que se aproba a convocatoria de subvencións para o financiamento de plans de formación dirixidos prioritariamente a persoas traballadoras ocupadas, mediante a subscrición de convenios de ámbito autonómico, en aplicación da Orde TAS 718/2008, do 7 de marzo, pola que se desenvolve o Real decreto 395/2007, do 23 de marzo, polo que se regula o subsistema de formación profesional para o emprego, en materia de formación de oferta, e se establecen as bases reguladoras para a concesión de subvencións públicas destinadas ao seu financiamento.</p>
    <p>En consecuencia, esta secretaría xeral técnica acorda, nesta data e de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo á referida sala, o que se notifica para xeral coñecemento de todas as persoas interesadas no procedemento e se emprazan para que poidan comparecer como parte nos autos na Sala do Contencioso-Administrativo do Tribunal Superior de Xustiza de Galicia no prazo de nove (9) días, contados desde o seguinte ao da publicación desta resolución no <em>Diario Oficial de Galicia</em>.</p>
    <p>Santiago de Compostela, 27 de decembro de 2012</p>
    <footer><p>Cristina Ortiz Dorda<br>Secretaria xeral técnica da Consellería de Traballo e Benestar</p></footer>

