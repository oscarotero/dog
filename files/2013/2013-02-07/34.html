---
date: '2013-02-07'
id: G1096-240113-0001
page: 3648
number: 27
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 21 de xaneiro de 2013 pola que se notifica o acordo de adopción de
  medidas de reposición da legalidade urbanística (expediente 107 B2009/93-0).
range: Cédula
url: >-
  https://www.xunta.gal/dog/Publicados/2013/20130207/AnuncioG1096-240113-0001_gl.html
---
<p>A xefa do Servizo de Inspección Urbanística III acordou, o 2 de xaneiro de 2013, notificar a resolución da directora da Axencia de Protección da Legalidade Urbanística, do 27 de decembro de 2012, pola que se ordena a demolición das obras executadas en solo rústico, sen autorización urbanísitica autonómica, consistentes na reconstrución dun antigo muíño no lugar de Ponte de Pedra, parroquia de Ponte Ambía, no termo municipal de Baños de Molgas, provincia de Ourense, por conta de Tomás Alberto López Sobral, e o cesamento definitivo dos usos a que desen lugar.</p>
    <p>Ao non poderse realizar a notificación persoal do dito acordo, mediante a presente cédula, e ao abeiro do disposto no artigo 59.5 da Lei 30/1992, de réxime xurídico das administracións públicas e do procedemento administrativo común (LRXPAC), notifícaselle ao interesado o devandito acordo.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, comunícaselle ao interesado que o texto íntegro do acordo que se notifica está ao seu dispor nas dependencias da Axencia de Protección da Legalidade Urbanística, sita no Edificio Witland, 1º andar, Salgueiriños, en Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación desta cédula. Transcorrido o devandito prazo, a notificación entenderase producida.</p>
    <p>Contra a devandita resolución, que pon fin á vía administrativa, o interesado pode interpoñer recurso de reposición no prazo dun mes, contado a partir do día seguinte a aquel en que se producise a notificación, ante a directora da Axencia de Protección da Legalidade Urbanística, ou ben, se non exerce o seu dereito de presentar recurso potestativo de reposición, pode interpoñer directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición radique o inmoble afectado, conforme o disposto no artigo 14.1, regra terceira, da Lei 29/1998, reguladora da xurisdición contencioso-administrativa.</p>
    <p>Para que conste e lle sirva de notificación ao citado interesado, en cumprimento do disposto no artigo 59.5 da LRXPAC, expido e asino esta cédula.</p>
    <p>Santiago de Compostela, 21 de xaneiro de 2013</p>
    <footer><p>María Martínez Allegue<br>Directora da Axencia de Protección da Legalidade Urbanística</p></footer>

