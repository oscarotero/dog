---
date: '2013-02-07'
id: C141-271212-0001
page: 3657
number: 27
agency: Portos de Galicia
section: VI. Anuncios. a) Administración autonómica.
title: >-
  ACORDO do 26 de decembro de 2012, do presidente de Portos de Galicia, polo que
  se somete a información pública a solicitude presentada por Fomento de
  Iniciativas Náuticas, S.L. de concesión administrativa de ocupación de terreos
  de dominio público portuario do porto de Viveiro para a explotación de
  instalacións náutico recreativas (expediente 14-07-12-C-2).
range: Acordo
url: >-
  https://www.xunta.gal/dog/Publicados/2013/20130207/AnuncioC141-271212-0001_gl.html
---
<p>O 11 de decembro de 2012 o presidente de Portos de Galicia adxudicou á empresa Fomento de Iniciativas Náuticas, S.L. o procedemento aberto (sistema multicriterio) para a selección dunha oferta para a tramitación dunha concesión administrativa de ocupación do dominio público portuario do porto de Viveiro para a explotación de instalacións náutico recreativas, segundo documentación técnica relativa ás referencias técnicas da explotación (sobre 2).</p>
    <p>En cumprimento do disposto no artigo 85.3 do Real decreto lexislativo 2/2011, do 5 de setembro, polo que se aproba o texto refundido da Lei de portos do Estado e da mariña mercante, faise público, para que as persoas e entidades interesadas poidan examinar o expediente e presentar por escrito as alegacións que consideren oportunas nos servizos centrais de Portos de Galicia, oficinas sitas na praza de Europa, 5 A, 6º, polígono das Fontiñas, 15707 Santiago de Compostela, no prazo de vinte (20) días hábiles, contados a partir do seguinte ao de publicación do presente anuncio no Diario Oficial de Galicia. A documentación está á disposición na web: http://www.portosdegalicia.es/</p>
    <p>Santiago de Compostela, 26 de decembro de 2012</p>
    <footer><p>José Juan Durán Hermida<br>Presidente de Portos de Galicia</p></footer>

