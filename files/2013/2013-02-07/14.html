---
date: '2013-02-07'
id: G2345-210113-0001
page: 3620
number: 27
agency: Xulgado do Social número 2 da Coruña
section: V. Administración de xustiza.
title: EDICTO (490/2012).
range: Edicto
url: >-
  https://www.xunta.gal/dog/Publicados/2013/20130207/AnuncioG2345-210113-0001_gl.html
---
<p>Óscar Méndez Fernández, secretario xudicial do Xulgado do Social número 2 da Coruña, fago saber que no procedemento de despedimento/cesamentos en xeral 490/2012 deste xulgado do social, seguido por instancia de Lucía Paz López contra a empresa Mundo dos Fatos-Comercio de Vestuario, S.L. e o Fogasa, sobre despedimento, ditouse resolución cuxo ditame é o seguinte:</p>
    <p>«Decido que debo estimar e estimo a demanda sobre despedimento formulada por Lucía Paz López, que comparece asistida do letrado Sr. Nogueira Esmorís, contra a empresa Mundo dos Fatos-Comercio de Vestuario, S.L., que non comparece malia estar citada en legal forma, e o Fogasa, que non comparece ao acto do xuízo, declarando a improcedencia do despedimento con condena da empresa indicada a que no prazo de cinco días desde a data de notificación da sentenza, opte entre a readmisión inmediata da demandante, nas mesmas condicións que rexían con anterioridade ou ben ao aboamento dunha indemnización a Lucía Paz López de 2.285,03 euros, máis en ambos os casos, ao aboamento dos salarios de tramitación desde a data do despedimento ata a notificación desta resolución, que ascende 35,84 euros diarios, conforme o exposto no fundamento de dereito segundo.</p>
    <p>Notifíquese esta sentenza ás partes advertindo que contra ela poderán interpoñer recurso de suplicación ante o Tribunal Superior de Xustiza, que deberá ser anunciado por comparecencia ou mediante escrito neste xulgado dentro dos cinco días seguintes á notificación desta sentenza, pasados os cales se declarará firme e se procederá ao seu arquivamento. Advírtase igualmente ao recorrente que non fose traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a taxa correspondente legalmente establecida.</p>
    <p>Así por esta a miña sentenza, definitivamente xulgando en primeira instancia, pronúncioo, mándoo e asínoo, Montserrat Matos Salgado, maxistrada xuíza substituta do Xulgado do Social número 2 da Coruña.</p>
    <p>Publicación. A anterior resolución foi lida e publicada pola xuíza que a autoriza, en audiencia pública, lugar e data nela indicados. Dou fe».</p>
    <p>E para que sirva de notificación en legal forma a Mundo dos Fatos-Comercio de Vestuario, S.L., en ignorado paradoiro, expido a presente para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 21 de xaneiro de 2013</p>
    <footer><p>O secretario xudicial</p></footer>

