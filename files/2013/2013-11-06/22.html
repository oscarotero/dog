---
date: '2013-11-06'
id: G0244-221013-0003
page: 43405
number: 212
agency: >-
  Vicepresidencia e Consellería de Presidencia, Administracións Públicas e
  Xustiza
section: VI. Anuncios. a) Administración autonómica.
title: >-
  ANUNCIO do 16 de outubro de 2013, da Secretaría Xeral Técnica da Consellería
  de Presidencia, Administracións Públicas e Xustiza, pola que se empraza o
  interesado para ser notificado por comparecencia para os efectos de emendar a
  súa reclamación de responsabilidade patrimonial (expediente clave
  RP/13/00002).
range: Anuncio
url: >-
  https://www.xunta.gal/dog/Publicados/2013/20131106/AnuncioG0244-221013-0003_gl.html
---
<p>De conformidade co disposto nos artigos 59.5º e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, logo de de ser intentada sen éxito a notificación persoal a través do servizo de Correos, notifícaselle ao interesado que se sinala no anexo deste anuncio o requirimento de emenda da reclamación de responsabilidade patrimonial presentada no expediente clave RP/13/00002. </p>
    <p>O interesado poderá comparecer, no prazo de dez días hábiles contados desde o seguinte ao da publicación deste anuncio, no Servizo Técnico-Xurídico da Secretaría Xeral Técnica da Consellería de Presidencia, Administracións Públicas e Xustiza, Edificio Administrativo San Caetano, s/n, 15781 Santiago de Compostela, das 9.00 ás 14.00 horas, de luns a venres, para o coñecemento íntegro do mencionado requirimento.</p>
    <p>Unha vez transcorrido ese prazo sen efectuar a comparecencia, a notificación entenderase producida desde o día seguinte ao da publicación.</p>
    <p>Concédeselle ao interesado un prazo de dez días hábiles, contados a partir do seguinte ao da notificación deste requirimento, para que poida emendar a súa reclamación e presentar a documentación que considere conveniente ao seu dereito ante a Vicepresidencia e Consellería de Presidencia, Administracións Públicas e Xustiza, de conformidade co disposto no artigo 6.1 do Real decreto 429/1993, do 26 de marzo, polo que se aproba o Regulamento dos procedementos das administracións públicas en materia de responsabilidade patrimonial. </p>
    <p>Este anuncio remitirase, así mesmo, ao concello correspondente ao último domicilio coñecido do interesado, en aplicación do artigo 59.5 da Lei 30/1992, co obxecto de que proceda á súa publicación por medio dun anuncio no seu taboleiro de edictos.</p>
    <p>Santiago de Compostela, 16 de outubro de 2013</p>
    <footer><p>Beatriz Cuiña Barja<br>Secretaria xeral técnica da Consellería de Presidencia,<br>Administracións Públicas e Xustiza</p></footer>
    <h2>ANEXO</h2>
    <p>Expediente: RP/13/00002.</p>
    <p>Reclamante: Jorge Varelo Gómez.</p>
    <p>Acto de notificación: requirimento de emenda da reclamación de responsabilidade patrimonial.</p>
    <p>Último domicilio coñecido: praza do Conservatorio, nº 3, 6º dereita, 15011 A Coruña.</p>
    <p>Indícaselle que de non emendar os defectos da súa reclamación no prazo indicado anteriormente, se terá por desistido da súa petición, logo de resolución que deberá ser ditada nos termos previstos no artigo 42 da dita Lei 30/1992, do 26 de novembro, de réxime xurídico das administracións públicas e do procedemento administrativo común.</p>

