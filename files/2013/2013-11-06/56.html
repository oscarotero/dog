---
date: '2013-11-06'
id: L326-171013-0001
page: 43470
number: 212
agency: Concello de Coles
section: VI. Anuncios. b) Administración local.
title: >-
  ANUNCIO da aprobación definitiva do Plan especial de dotacións nas
  inmediacións de Lavandeira.
range: Anuncio
url: >-
  https://www.xunta.gal/dog/Publicados/2013/20131106/AnuncioL326-171013-0001_gl.html
---
<p>Aprobado definitivamente polo Pleno, en sesión do 15 de outubro de 2013, o Plan especial de dotacións, nas inmediacións de Lavandeira, publícase o documento que contén a normativa e ordenanzas; o plan aprobado entrará en vigor o día seguinte ao da publicación deste edicto no Boletín Oficial da provincia.</p>
    <p>A teor do disposto no artigo 92 da Lei 9/2002, do 30 de decembro, de ordenación urbanística e protección do medio rural de Galicia, o citado plan terá vixencia indefinida e dase traslado á Consellería de Medio Ambiente e Infraestruturas de dúas copias do documento do plan aprobado, autenticadas polo secretario do concello.</p>
    <p>Recursos. A teor do sinalado no artigo 107.3 da Lei 30/1992, do 26 de novembro, de réxime xurídico das administracións públicas e do procedemento administrativo común, contra este acto expreso, de carácter xeral, que é definitivo en vía administrativa, poderá interpor recurso contencioso-administrativo, perante a Sala do Xulgado do Contencioso-Administrativo do Tribunal Superior de Xustiza de Galicia, no prazo de dous meses, contados a partir do día seguinte a aquel en que se publique este anuncio no Boletín Oficial da provincia. Todo iso sen prexuízo doutro recurso que os interesados legais xulguen pertinentes.</p>
    <p>Coles, 16 de outubro de 2013</p>
    <footer><p>Manuel Rodríguez Vázquez<br>Alcalde</p></footer>

