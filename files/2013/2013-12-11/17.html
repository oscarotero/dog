---
date: '2013-12-11'
id: CA01-041213-0003
page: 47562
number: 236
agency: Consellería de Facenda
section: IV. Oposicións e concursos.
title: >-
  ORDE do 10 de decembro de 2013 pola que se convocan para a elección de destino
  definitivo os/as aspirantes que superaron o proceso selectivo para o ingreso
  no corpo facultativo superior da Xunta de Galicia, subgrupo A1, escala
  facultativa de arquivos, bibliotecas e museos, especialidade de bibliotecas,
  convocado pola Orde do 28 de decembro de 2007.
range: Orde
url: >-
  https://www.xunta.gal/dog/Publicados/2013/20131211/AnuncioCA01-041213-0003_gl.html
---
<p>En virtude da Orde do 28 de decembro de 2007 (DOG núm. 7, do 10 de xaneiro de 2008) convocouse o proceso selectivo para o ingreso no corpo facultativo superior da Xunta de Galicia, subgrupo A1, escala facultativa de arquivos, bibliotecas e museos, especialidade de bibliotecas.</p>
    <p>Pola Orde do 24 de setembro de 2009 (DOG núm. 191, do 29 de setembro) foron nomeados/as funcionarios/as da dita escala e adxudicáronselles destinos provisionais.</p>
    <p>En atención a todo o exposto e segundo o disposto na Lei 7/2007, do 12 de abril, no Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia e demais normativa concordante, esta consellería</p>
    <h2>DISPÓN:</h2>
    <p>Primeiro. Convocar aos/ás funcionarios/as en destino provisional que figuran na Orde do 24 de setembro de 2009, pola que se procede ao nomeamento como funcionarios/as do corpo facultativo superior da Xunta de Galicia, subgrupo A1, escala facultativa de arquivos, bibliotecas e museos, especialidade de bibliotecas ao acto de elección de destino definitivo que terá lugar no salón de actos número 2 (pequeno) da Vicepresidencia e Consellería de Presidencia, Administracións Públicas e Xustiza (Edificio Administrativo San Caetano, s/n, Santiago de Compostela) o día 13 de decembro de 2013, ás 9.00 horas.</p>
    <p>Segundo. Os/as funcionarios/as convocados/as poderán elixir entre os postos que se relacionan no anexo desta orde segundo a orde obtida, no proceso selectivo, sempre que reúnan as condicións exixidas nel.</p>
    <p>Os/As aspirantes da quenda de promoción interna terán, en todo caso, preferencia sobre o/a aspirante proveniente do sistema de acceso libre para cubrir as vacantes correspondentes.</p>
    <p>Terceiro. Os/As funcionarios/as deberán ir provistos de DNI ou outro documento que acredite fidedignamente a súa identidade; no caso de non compareceren persoalmente poderán ser representados/as por terceiras persoas con poder notarial suficiente.</p>
    <p>Cuarto. Aos/ás funcionarios/as que non comparezan persoalmente ou por medio de representantes seranlles adxudicadas en destino definitivo as prazas que lles correspondan atendendo á orde de publicación destas e ao número obtido no proceso selectivo, unha vez concluído o proceso de adxudicación das prazas as aspirantes presentes ou representadas, entre as que quedasen sen adxudicar.</p>
    <p>Quinto. Exceptúanse os/as aspirantes que ocupen un posto ao cal fosen adscritos/as polo sistema de libre designación. Neste caso, a incomparecencia ao acto implicará a opción por permanecer nese posto.</p>
    <p>Sexto. Os/as aspirantes poderán solicitar ser declarados/as en excedencia voluntaria por prestación de servizos no sector público ou por interese particular reguladas no artigo 57.1 do Decreto lexislativo 1/2008, do 13 de marzo, redacción dada polo artigo 25 da Lei 15/2010, do 28 de decembro (DOG núm. 250, do 30 de decembro). No primeiro suposto deberán presentarse ao chamamento cun certificado do/da responsable da súa unidade de persoal en que conste a condición coa que presta servizos na actualidade.</p>
    <p>Sétimo. Contra esta orde, que pon fin á vía administrativa, poderase presentar recurso potestativo de reposición ante a conselleira de Facenda no prazo dun mes contado desde o día seguinte ao da publicación desta orde no Diario Oficial de Galicia, ou directamente recurso contencioso-administrativo, no prazo de dous meses contados desde esa mesma data ante o Xulgado do Contencioso-Administrativo de Santiago de Compostela, conforme o disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 10 de decembro de 2013</p>
    <footer><p>Elena Muñoz Fonteriz<br>Conselleira de Facenda</p></footer>
    <h2>ANEXO</h2>
    <table>
     <tbody>
      <tr>
       <td>Num.</td>
       <td>Código do posto</td>
       <td>Niv.</td>
       <td>Grupo</td>
       <td>Corpo/escala</td>
       <td>Denominación</td>
       <td>Cons.</td>
       <td>Centro directivo</td>
       <td>Centro destino</td>
       <td>Concello</td>
       <td>Titulación requirida</td>
       <td>Formación específica</td>
       <td>Observacións</td>
      </tr>
      <tr>
       <td>1</td>
       <td>ED3010000115770063</td>
       <td>20</td>
       <td>A1</td>
       <td>Especial</td>
       <td>Técnico superior bibliotecas</td>
       <td>ED</td>
       <td>Secretaría Xeral de Cultura</td>
       <td>S. X. de Bibliotecas</td>
       <td>Santiago de Compostela</td>
       <td>&amp;nbsp;</td>
       <td>Facultativo sección bibliotecas (R.I.).</td>
       <td>Xornada de mañá ou tarde</td>
      </tr>
      <tr>
       <td>2</td>
       <td>EDC995010136560007</td>
       <td>20</td>
       <td>A1</td>
       <td>Especial</td>
       <td>Tecnico superior bibliotecas</td>
       <td>CU</td>
       <td>Servizos periféricos</td>
       <td>Biblioteca Vigo</td>
       <td>Vigo</td>
       <td>&amp;nbsp;</td>
       <td>Facultativo sección bibliotecas (R.I.).</td>
       <td>Xornada de mañá ou tarde</td>
      </tr>
      <tr>
       <td>3</td>
       <td>ED3010000115770030</td>
       <td>20</td>
       <td>A1</td>
       <td>Especial</td>
       <td>Técnico superior bibliotecas</td>
       <td>CU</td>
       <td>Dirección Xeral do Libro, Bibliotecas e Arquivos</td>
       <td>S. X. da Biblioteca Nacional de Galicia</td>
       <td>Santiago de Compostela</td>
       <td>&amp;nbsp;</td>
       <td>Facultativo sección bibliotecas (R.I.).</td>
       <td>&amp;nbsp;</td>
      </tr>
      <tr>
       <td>4</td>
       <td>SAC020000015770005</td>
       <td>20</td>
       <td>A1</td>
       <td>Especial</td>
       <td>Posto base subgrupo A1 (bibliotecario/a)</td>
       <td>SA</td>
       <td>Secretaría Xeral Técnica</td>
       <td>Secretaría Xeral Técnica</td>
       <td>Santiago de Compostela</td>
       <td>&amp;nbsp;</td>
       <td>&amp;nbsp;</td>
       <td>&amp;nbsp;</td>
      </tr>
     </tbody>
    </table>

