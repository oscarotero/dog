---
date: '2013-12-11'
id: L253-211113-0002
page: 47681
number: 236
agency: Concello de Soutomaior
section: VI. Anuncios. b) Administración local.
title: >-
  ANUNCIO de información pública sobre a aprobación inicial do Plan xeral de
  ordenación municipal.
range: Anuncio
url: >-
  https://www.xunta.gal/dog/Publicados/2013/20131211/AnuncioL253-211113-0002_gl.html
---
<p>Aprobado inicialmente polo Pleno do Concello, en sesión do 15 de novembro de 2013, o Plan xeral de ordenación municipal (PXOM), de acordo co artigo 85.2 da Lei 9/2002, do 30 de decembro, de ordenación urbanística e protección do medio rural de Galicia, sométese a información pública por un prazo de dous meses, contados desde o día seguinte ao da publicación deste anuncio no <em>Diario Oficial de Galicia</em>.</p>
    <p>Durante ese prazo, calquera interesado poderá examinalo para formular as alegacións que considere pertinentes, para o cal estará exposto na casa do concello, en horario de atención ao público, de luns a venres, das 9.00 ás 14.30 horas. </p>
    <p>De conformidade co sinalado no artigo 77 da Lei 9/2002, do 30 de decembro, de ordenación urbanística e protección do medio rural de Galicia, o acordo de aprobación inicial determina por si só a suspensión do procedemento de outorgamento de licenzas, nos ámbitos que se relacionan a seguir:</p>
    <p>1. Ámbitos do solo clasificado como urbano nas vixentes normas subsidiarias de planeamento municipal de 1989 e cualificados coas ordenanzas nº 3 de edificación extensiva e ordenanza nº 4 de edificación extensiva de consolidación urbana, que co novo planeamento pasarían a estar clasificados como solo de núcleo rural. Nestes supostos poderán, non obstante, concederse licenzas baseadas no réxime vixente -NNSSPM e LOUG- que respecten pola su vez as condicións do novo planeamento. Tales ámbitos son: </p>
    <p>a) NR-A_02 do Conde.</p>
    <p>b) Parte do NR-A_03 da Devesa.</p>
    <p>c) NR-A_01 Arcade de Riba.</p>
    <p>d) NR-A_05 A Xesteira.</p>
    <p>e) Parte de NR-S_22 Romariz.</p>
    <p>2. Ámbitos do solo clasificado como solo urbano ou como solo non urbanizable sen especial protección nas normas subsidiarias de planeamento municipal que pasen a ter a clasificación de solo rústico protexido polos seus valores ou riscos, ou por recaer sobre eles proteccións derivadas de normativas sectoriais ou proteccións previstas nas normas de ordenación do litoral o do Plan de ordenación do litoral de Galicia. </p>
    <p>3. Áreas clasificadas como solos urbanos nas normas subsidiarias de planeamento municipal vixentes que pasen a estar incluídos nunha unidade de actuación en solo urbano non consolidado. </p>
    <p>4. Ámbitos en que, mesmo conservando a condición de solo urbano consolidado, o novo planeamento propón un cambio tipolóxico na nova ordenación. </p>
    <p>5. Zonas cualificadas como solo urbanizable no documento do PXOM con independencia da súa clasificación nas normas subsidiarias.</p>
    <p>6. Áreas destinadas a sistemas xerais de espazos libres ou equipamentos no planeamento en tramitación.</p>
    <p>7. As ditas zonas recóllense de xeito gráfico en plano anexo SUSP LIC 01: proposta suspensión licenzas de xaneiro de 2013, elaborado para o efecto polo equipo redactor. </p>
    <p>A suspensión terá unha duración máxima de dous anos contados desde a aprobación inicial do planeamento urbanístico e en calquera caso extinguirase coa aprobación definitiva do planeamento. </p>
    <p>Soutomaior, 20 de novembro de 2013</p>
    <footer><p>Agustín Reguera Ocampo <br>Alcalde</p></footer>

