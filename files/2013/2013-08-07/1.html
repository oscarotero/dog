---
date: '2013-08-07'
id: G0244-300713-0006
page: 31600
number: 150
agency: >-
  Vicepresidencia e Consellería de Presidencia, Administracións Públicas e
  Xustiza
section: I. Disposicións xerais.
title: >-
  DECRETO 125/2013, do 24 de xullo, polo que se aproba a modificación dos
  estatutos do Consorcio contra Incendios e Salvamento das Comarcas do
  Carballiño e do Ribeiro.
range: Decreto
url: >-
  https://www.xunta.gal/dog/Publicados/2013/20130807/AnuncioG0244-300713-0006_gl.html
---
<p>A regulación xurídica dos consorcios locais está recollida no artigo 196 da Lei 5/1997, do 22 de xullo, de Administración local de Galicia, que, pola súa vez, fai referencia ás normas contidas no artigo 151 da Lei 5/1997, do 22 de xullo, de Administración local de Galicia, que remite ao procedemento de modificación para as mancomunidades de municipios recollido no artigo 143 da mesma lei. En cumprimento do disposto no citado precepto, o presidente do Consorcio remitiu á Consellería de Presidencia, Administracións Públicas e Xustiza a documentación relativa á súa modificación.</p>
    <p>Examinada a documentación, considérase que a tramitación da modificación estatutaria seguiu o procedemento legalmente previsto para tal fin.</p>
    <p>En síntese, para a adopción do acordo de modificación deste consorcio observouse a seguinte tramitación:</p>
    <p>– O Pleno do Consorcio contra Incendios e Salvamento das Comarcas do Carballiño e do Ribeiro aprobou inicialmente a modificación dos seus estatutos na súa sesión do 22 de decembro de 2011.</p>
    <p>– O referido acordo someteuse a información pública durante o prazo dun mes no BOP nº 115 de Ourense, do 22 de maio de 2012, período en que non se presentaron alegacións.</p>
    <p>– Con data 27 de xaneiro de 2012 e 9 de febreiro de 2012, emitíronse informes da Deputación Provincial de Ourense e da Dirección Xeral de Administración Local, respectivamente.</p>
    <p>– Os plenos de cada unha das entidades locais integrantes do Consorcio aprobaron a modificación dos estatutos e o presidente do Consorcio remitiu á Dirección Xeral de Administración Local unha copia certificada dos acordos de aprobación da dita modificación con data do 30 de maio de 2013.</p>
    <p>O contido da modificación afectará o anexo dos estatutos do Consorcio contra Incendios e Salvamento das Comarcas do Carballiño e do Ribeiro.</p>
    <p>Segundo o antedito e de conformidade co disposto nos artigos 196, 151 e 143.1.d) da Lei 5/1997, do 22 de xullo, de Administración local de Galicia, e demais normativa de aplicación.</p>
    <p>Na súa virtude, por proposta do vicepresidente e conselleiro de Presidencia, Administracións Públicas e Xustiza, e logo de deliberación do Consello da Xunta de Galicia na súa reunión do día vinte e catro de xullo de dos mil trece,</p>
    <h2>DISPOÑO:</h2>
    <p>Artigo único. Aprobar a modificación dos estatutos do Consorcio contra Incendios e Salvamento das Comarcas do Carballiño e do Ribeiro.</p>
    <p>Santiago de Compostela, vinte e catro de xullo de dous mil trece</p>
    <footer><p>Alberto Núñez Feijóo<br>Presidente </p><p>Alfonso Rueda Valenzuela<br>Vicepresidente e conselleiro de Presidencia, Administracións Públicas e Xustiza</p></footer>
    <h2>ANEXO<br>Anexo dos estatutos do Consorcio contra Incendios e Salvamento<br>das Comarcas do Carballiño e do Ribeiro</h2>
    <p>«Relación de concellos que integran o consorcio, e ratios de participación, no 20 % dos gastos de construción e equipamento:</p>
    <p>Beariz: 2,13 %</p>
    <p>Boborás: 4,85 %</p>
    <p>O Carballiño: 50 %</p>
    <p>O Irixo: 2,95 %</p>
    <p>Maside: 5,00 %</p>
    <p>Piñor: 2,26 %</p>
    <p>Punxín: 1,39 %</p>
    <p>San Amaro: 2,08 %</p>
    <p>San Cristovo de Cea: 4,42 %</p>
    <p>Carballeda de Avia: 2,50 %</p>
    <p>Avión: 4,21 %</p>
    <p>Melón: 2,42 %</p>
    <p>Ribadavia: 8,91 %</p>
    <p>Mancomunidade Intermunicipal Voluntaria de Concellos do Ribeiro: 6,87 %».</p>

