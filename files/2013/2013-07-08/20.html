---
date: '2013-07-08'
id: G2410-170613-0003
page: 27117
number: 128
agency: Xulgado do Social número 1 de Santiago de Compostela
section: V. Administración de xustiza.
title: EDICTO (1248/2010).
range: Edicto
url: >-
  https://www.xunta.gal/dog/Publicados/2013/20130708/AnuncioG2410-170613-0003_gl.html
---
<p>Mª Teresa Vázquez Abades, secretaria xudicial do Xulgado do Social número 1 de Santiago de Compostela, fago saber que no procedemento ordinario 1248/2010 deste xulgado do social, seguido por instancia de Francisco J. Sánchez Triñanes contra a empresa Exfoga, S.L., Brauron, S.L., Mabarza, S.L. e o Fondo de Garantía Salarial, sobre ordinario, ditouse a seguinte resolución:</p>
    <p>«Que, estimando integramente a demanda interposta por Francisco José Sánchez Triñanes, contra Exfoga, S.L., Brauron, S.L. e Mabarza, S.L., debo declarar e declaro que as mercantís demandadas lle deben ao demandante a suma de oito mil catrocentos seis euros con trinta e oito céntimos (8.406,38 €) e, en consecuencia, debo condenar e condeno as mercantís demandadas a que lle aboen solidariamente ao demandante, coa responsabilidade subsidiaria do Fogasa nos termos dos artigos 33 do ET, a suma de oito mil catrocentos seis euros con trinta e oito céntimos (8.406,38 €) en concepto de salarios, máis os xuros por mora previstos no artigo 29.3 do ET respecto da dita cantidade, con todos os efectos legais inherentes á dita declaración.</p>
    <p>Notifíquese ás partes e ao Fogasa a presente resolución facéndolles saber que fronte a ela cabe recurso de suplicación para ante a Sala do Social do Tribunal Superior de Xustiza de Galicia, no prazo de cinco días contados desde o seguinte ao da súa notificación.</p>
    <p>A anterior resolución entregarase ao secretario para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta miña sentenza, xulgando definitivamente na primeira instancia, pronúncioo, mándoo e asínoo».</p>
    <p>E para que sirva de notificación en legal forma ás entidades Exfoga, S.L., Brauron, S.L. e Mabarza, S.L., en paradoiro descoñecido, insiro o presente edicto no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 17 de xuño de 2013</p>
    <footer><p>A secretaria xudicial</p></footer>

