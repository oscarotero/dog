---
date: '2013-07-04'
id: G0244-260613-0001
page: 26615
number: 126
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  ORDE do 13 de xuño de 2013 pola que se revoga a declaración de utilidade
  pública de asociacións inscritas nos rexistros de asociacións desta comunidade
  autónoma.
range: Orde
url: >-
  https://www.xunta.gal/dog/Publicados/2013/20130704/AnuncioG0244-260613-0001_gl.html
---
<p>O Decreto 157/2008, do 10 de xullo, sobre asunción de funcións da Administración do Estado traspasadas á Comunidade Autónoma de Galicia mediante o Real decreto 1080/2008, do 30 de xuño, en materia de declaración de utilidade pública de asociacións, asigna estas funcións á Consellería de Presidencia, Administracións Públicas e Xustiza, e establece que será competente para resolver o procedemento de declaración e revogación de utilidade pública de asociacións a persoa titular da Consellería de Presidencia, Administracións Públicas e Xustiza, logo da instrución do procedemento polo órgano correspondente.</p>
    <p>En cumprimento do disposto no artigo 7 do Real decreto 1740/2003, do 19 de decembro, sobre procedementos relativos a asociacións de utilidade pública, e de conformidade cos informes que constan no expediente,</p>
    <h2>RESOLVO:</h2>
    <p>Revogar a declaración de utilidade pública da seguinte asociación:</p>
    <p>Grupo de Acción Local Terra das Mariñas, inscrita no rexistro provincial de asociacións da Coruña co número 2002/5985-1.</p>
    <p>Contra esta orde, que pon fín á vía administrativa, pode interpoñerse recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses, de conformidade co disposto na Lei 29/1998, do 13 de xullo, reguladora da xurisdición contencioso-administrativa, e pode interpoñerse con carácter potestativo recurso de reposición ante o mesmo órgano que ditou o acto, no prazo dun mes, segundo o disposto na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 13 de xuño de 2013</p>
    <footer><p>Alfonso Rueda Valenzuela<br>Vicepresidente e conselleiro de Presidencia, Administracións Públicas e Xustiza</p></footer>

