---
date: '2013-02-14'
id: CA05-080213-0001
page: 4413
number: 32
agency: Consellería de Traballo e Benestar
section: VI. Anuncios. a) Administración autonómica.
title: >-
  RESOLUCIÓN do 8 de febreiro de 2013, da Secretaría Xeral Técnica da
  Consellería de Traballo e Benestar, pola que se convoca, polo procedemento
  aberto e tramitación ordinaria, a contratación dun servizo para o seguimento e
  control das accións formativas dos plans de formación intersectoriais e
  sectoriais dirixidos  prioritariamente  a  persoas  traballadoras  ocupadas 
  (expediente  2013.09.FC.A.).
range: Resolución
url: >-
  https://www.xunta.gal/dog/Publicados/2013/20130214/AnuncioCA05-080213-0001_gl.html
---
<p>1. Entidade adxudicadora: datos xerais e datos para a obtención da información.</p>
    <p>a) Organismo: Consellería de Traballo e Benestar (Secretaría Xeral Técnica-Vicesecretaría Xeral).</p>
    <p>b) Obtención de documentación e información: na Consellería de Traballo e Benestar. Edificio Administrativo San Lázaro, s/n, 15781 Santiago de Compostela, ou na web: www.contratosdegalicia.es</p>
    <p>c) Teléfono: 981 54 69 92. Fax: 981 54 01 18. Correo electrónico:</p>
    <p>www.contratosareatraballo@xunta.es</p>
    <p>2. Obxecto do contrato: servizo para a contratación do seguimento e control das accións formativas dos plans de formación intersectoriais e sectoriais dirixidos prioritariamente a persoas traballadoras ocupadas.</p>
    <p>3. Prazo de execución do contrato: establécese un prazo contado desde a sinatura do contrato ata o 15 de decembro de 2013.</p>
    <p>4. Tramitación e procedemento: ordinaria e aberto.</p>
    <p>5. Criterios de adxudicación: ver cláusula 6 do prego de cláusulas administrativas particulares (PCAP). </p>
    <p>6. Orzamento base de licitación: cento noventa e tres mil trescentos cincuenta euros (193.350,00 €) máis corenta mil seiscentos tres euros con cincuenta céntimos de euro (40.603,50 €) correspondentes ao 21 % de IVE, o que suma un importe total de douscentos trinta e tres mil novecentos cincuenta e tres euros con cincuenta céntimos de euro (233.953,50 €).</p>
    <p>7. Garantías exixidas:</p>
    <p>a) Provisional: non se exixe.</p>
    <p>b) Garantía definitiva: 5 % do importe de adxudicación, IVE excluído.</p>
    <p>8. Requisitos específicos do contratista:</p>
    <p>a) Solvencia económica e financeira e solvencia técnica e profesional: ver cláusula 5.3 do PCAP. </p>
    <p>9. Presentación de ofertas:</p>
    <p>a) Data límite de presentación: o prazo de presentación de ofertas comezará o día seguinte ao da publicación deste anuncio no <em>Diario Oficial de Galicia </em>e finalizará aos quince días naturais, a non ser que o último día sexa sábado ou inhábil, caso en que se prorrogará o prazo ao primeiro día hábil seguinte.</p>
    <p>b) Lugar de presentación: no Rexistro da Consellería de Traballo e Benestar situado na planta 0 do edificio administrativo desta consellería en San Lázaro (Edificio Administrativo San Lázaro, s/n, 15781 Santiago de Compostela). Sen prexuízo do anterior, os licitadores poderán enviar as súas proposicións por correo segundo o establecido no PCAP.</p>
    <p>c) Documentación que hai que presentar: a sinalada no PCAP.</p>
    <p>10. Apertura de ofertas: a apertura pública do sobre número 2 terá lugar na sala de xuntas da consellería, situada no Edificio Administrativo de San Lázaro, s/n, en Santiago de Compostela, no décimo día natural, contado desde o día seguinte ao do remate do prazo de presentación de proposicións, a non ser que o último día sexa sábado ou inhábil, caso en que se trasladará ao primeiro día hábil seguinte.</p>
    <p>Anunciarase no perfil do contratante e comunicaránselles aos licitadores a convocatoria da mesa pública para a apertura do sobre número 3.</p>
    <p>11. Gastos de publicidade: 5,42 € por liña publicada no <em>Diario Oficial de Galicia.</em></p>
    <p>Santiago de Compostela, 8 de febreiro de 2013</p>
    <footer><p>P.D. (Orde do 19 de agosto de 2009)<br>Cristina Ortiz Dorda<br>Secretaria xeral técnica da Consellería de Traballo e Benestar</p></footer>

