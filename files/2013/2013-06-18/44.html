---
date: '2013-06-18'
id: C141-160413-0003
page: 23520
number: 115
agency: Portos de Galicia
section: VI. Anuncios. a) Administración autonómica.
title: >-
  RESOLUCIÓN  do  16  de  abril  de  2013  pola  que  se  autoriza  o  inicio 
  de  trámite  en  competencia  de  proxectos  relativo  á  solicitude 
  presentada  por  Vendeduría  Portas,  S.L.  dunha  concesión  administrativa 
  no  porto  de  Ribeira  (clave 12-48-11-C-4).
range: Resolución
url: >-
  https://www.xunta.gal/dog/Publicados/2013/20130618/AnuncioC141-160413-0003_gl.html
---
<p>A empresa Vendeduría Portas, S.L. solicitou a este ente público unha concesión administrativa no dominio público portuario do porto de Ribeira con destino á construción e explotación dunha nave con destino a almacén de caixas.</p>
    <p>O que, en cumprimento do artigo 85.1 do Real decreto lexislativo 2/2011, do 5 de setembro, polo que se aproba o texto refundido da Lei de portos do Estado e da mariña mercante, aplicable na falta de lexislación autonómica propia, se fai público para que nun prazo dun (1) mes, contado a partir do día seguinte ao da publicación do presente anuncio no <em>Diario Oficial de Galicia</em>, poidan presentarse outras solicitudes que teñan o mesmo ou distinto obxecto que aquela, e que deben reunir os requisitos previstos no artigo 84 do citado Real decreto lexislativo 2/2011.</p>
    <p>As solicitudes deberán presentarse mediante instancia dirixida ao presidente do ente público Portos de Galicia, sito no Edificio de Área Central, praza de Europa, 5-A, 6º, Santiago de Compostela. O plano de localización da concesión solicitada atópase á disposición do público para o seu exame en horas de oficina, nas citadas oficinas deste ente público e na páxina web www.portosdegalicia.es, na epígrafe de «documentos» e dentro de «pregos e documentos».</p>
    <p>Santiago de Compostela, 16 de abril de 2013 </p>
    <footer><p>José Juan Durán Hermida<br>Presidente de Portos de Galicia</p></footer>

