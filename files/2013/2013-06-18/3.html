---
date: '2013-06-18'
id: G0164-100613-0001
page: 23398
number: 115
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 6 de xuño de 2013 pola que se autoriza a implantación de ensinanzas
  universitarias oficiais de máster e doutoramento nas universidades do Sistema
  Universitario de Galicia e se revoga a autorización para impartir o grao en
  Consultoría e Xestión da Información na Universidade de Vigo.
range: Orde
url: >-
  https://www.xunta.gal/dog/Publicados/2013/20130618/AnuncioG0164-100613-0001_gl.html
---
<p>A Lei orgánica 6/2001, do 21 de xaneiro, de universidades, modificada pola Lei orgánica 4/2007, do 12 de abril, establece que a implantación e supresión de ensinanzas conducentes á obtención de títulos universitarios de carácter oficial e validez en todo o territorio nacional serán acordadas pola comunidade autónoma logo da solicitude de implantación polas universidades, segundo o disposto na lexislación vixente.</p>
    <p>Mediante o Real decreto 1393/2007, do 29 de outubro, modificado polo Real decreto 861/2010, do 2 de xullo, establécese a ordenación das ensinanzas universitarias oficiais, e no seu capítulo VI dispón o procedemento de verificación e acreditación dos títulos. Os plans de estudos serán verificados mediante resolución do Consello de Universidades e autorizados pola comunidade autónoma. Mediante acordo do Consello de Ministros establecerase o carácter oficial dos títulos e procederase á súa inscrición no Rexistro de Universidades, Centros e Títulos (RUCT).</p>
    <p>No ámbito autonómico esta materia está regulada pola Lei 11/1989, do 20 de xullo, de ordenación do Sistema Universitario de Galicia, e a Orde do 20 de marzo de 2012 pola que se desenvolve o Decreto 222/2011, do 2 de decembro, polo que se regulan as ensinanzas universitarias oficiais no ámbito da Comunidade Autónoma de Galicia. </p>
    <p>No Decreto 222/2011, do 2 de decembro, establécese que o procedemento para obter a autorización de implantación das ensinanzas universitarias oficiais no ámbito territorial propio da comunidade autónoma farase mediante orde da consellería competente en materia de universidades e publicarase no Diario Oficial de Galicia. O Pleno do Consello Galego de Universidades do 2 de xullo de 2012, 25 de xaneiro e 16 de maio de 2013, de acordo co previsto no artigo 5.j) da Lei 2/2003, do 22 de maio, do Consello Galego de Universidades, emitiu informe favorable sobre a solicitude de implantación de determinados títulos universitarios oficiais de máster e doutoramento e a revogación da autorización para impartir as ensinanzas universitarias oficiais de grao en Consultoría e Xestión da Información da Universidade de Vigo.</p>
    <p>As universidades, logo de seren autorizadas a implantar estudos, quedarán obrigadas a adoitar as garantías precisas para que non se demore a súa impartición máis aló dun curso académico. Por razóns excepcionais, debidamente xustificadas, o departamento competente en materia de universidades poderá autorizar a non impartición da titulación noutro curso académico. A non impartición da titulación máis alá de dous cursos académicos consecutivos comportará o inicio do procedemento de revogación. </p>
    <p>Por todo iso,</p>
    <h2>DISPOÑO:</h2>
    <p>Artigo 1</p>
    <p>Conceder autorización á Universidade da Coruña para implantar, no curso 2013/14, as ensinanzas universitarias oficiais de:</p>
    <p>• Máster universitario en Materiais Complexos: Análise Térmica e Reoloxía.</p>
    <p>• Máster universitario en Procuradoría (interuniversitario coas universidades de Santiago de Compostela e Vigo), coordina a USC.</p>
    <p>Artigo 2</p>
    <p>Conceder autorización á Universidade de Santiago de Compostela para implantar, no curso 2013/14, as ensinanzas universitarias oficiais de:</p>
    <p>• Máster universitario en Planificación e Xestión do Desenvolvemento Territorial.</p>
    <p>• Máster universitario en Procuradoría (interuniversitario coas universidades da Coruña e Vigo), coordina a USC.</p>
    <p>• Programa de doutoramento en Ciencias Agrícolas e Medioambientais (interuniversitario coa universidade de San Carlos de Guatemala), coordina a USC.</p>
    <p>Artigo 3</p>
    <p>Conceder autorización á Universidade de Vigo para implantar, no curso 2013/14, as ensinanzas universitarias oficiais de:</p>
    <p>• Máster universitario en Procuradoría (interuniversitario coas universidades da Coruña e Santiago de Compostela), coordina a USC.</p>
    <p>Artigo 4</p>
    <p>Suprimir as ensinanzas universitarias oficiais de grao en Consultoría e Xestión da Información na Universidade de Vigo, autorizado polo Decreto 150/2010, do 16 de setembro (DOG do 23 de setembro), e revogar a autorización para a súa impartición.</p>
    <p>Artigo 5</p>
    <p>A Universidade de Vigo adoptará as medidas necesarias para salvagardar os dereitos académicos dos estudantes que se encontren cursando o grao en Consultoría e Xestión da Información.</p>
    <p>Disposición derradeira</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 6 de xuño de 2013</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

