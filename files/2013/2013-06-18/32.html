---
date: '2013-06-18'
id: C3K1-040613-0002
page: 23497
number: 115
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 28 de maio de 2013, da Xefatura Territorial da Coruña, pola que se
  notifica a resolución do expediente sancionador 

  2013011AL-CO por infraccións en materia sanitaria.
range: Cédula
url: >-
  https://www.xunta.gal/dog/Publicados/2013/20130618/AnuncioC3K1-040613-0002_gl.html
---
<p>O 8 de maio de 2013, a Xefatura Territorial da Consellería de Sanidade da Coruña ditou a resolución do expediente sancionador 2013011AL-CO incoado a Trebalugue, S.L.</p>
    <p>Intentada a notificación da resolución segundo o disposto no artigo 59.2º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e non sendo posible a súa práctica, por medio desta cédula, e ao abeiro do disposto no número 5 do dito artigo, notifícase a Trebalugue, S.L. o contido da dita resolución que figura como anexo, para que poida ter coñecemento del.</p>
    <p>Así mesmo, fáiselle saber o dereito que a asiste para interpoñer recurso de alzada, ante a conselleira de Sanidade, no prazo dun mes contado desde o día seguinte ao da publicación desta cédula, segundo establece o artigo 115 da Lei 30/1992, do 26 de novembro, lembrándolle o seu dereito a consultar o expediente, depositado nas dependencias da xefatura, sita na rúa Gregorio Hernández, 2-4, A Coruña e a obter, de ser o caso, copia do expediente, segundo o previsto na letra a) do artigo 35 da citada Lei 30/1992, do 26 de novembro.</p>
    <p>No caso de estar de acordo co contido desta resolución, o aboamento voluntario da sanción poderá facerse no seguinte prazo: 1) as notificadas entre os días 1 e 15 de cada mes, desde a data da notificación ata o día 20 do mes posterior ou, se este non for hábil, ata o inmediato día hábil seguinte; 2) as notificadas entre os días 16 e último de cada mes, desde a data da notificación ata o día 5 do segundo mes posterior ou, se este non for hábil, ata o inmediato día hábil seguinte. Todo isto mediante o ingreso que poderá efectuar en calquera oficina de Caixa Galicia, conta contable 840, código 001; en Caixanova, Recadación Xunta; en BBVA, transacción 1316, NIF S1511001H, ou en Banesto, empregando os impresos normalizados que se lle facilitarán nas dependencias da xefatura territorial.</p>
    <p>Esta cédula expídese para que conste e lle sirva de notificación á interesada, en cumprimento do disposto no artigo 59.5º da Lei 30/1992, do 26 de novembro.</p>
    <p>A Coruña, 28 de maio de 2013</p>
    <footer><p>Emma Rego Valcarce<br>Xefa territorial da Coruña</p></footer>
    <h2>ANEXO</h2>
    <p>Nº expediente: 2013011AL-CO.</p>
    <p>Interesada: Trebalugue, S.L.</p>
    <p>DNI/NIF/CIF: B-15904691.</p>
    <p>Último enderezo coñecido: Doctor Fleming, 24, 15005 A Coruña.</p>
    <p>Feitos imputados: infracción da lexislación aplicable en materia sanitaria.</p>
    <p>Artigos infrinxidos: Lei 33/2011, do 4 de outubro, xeral de saúde pública (BOE nº 240, do 5 de outubro); artigo 57.2.c). </p>
    <p>Lei 17/2011, do 5 de xullo, de seguridade alimentaria e nutrición (BOE nº 160, do 6 de xullo), artigo 50.1.e); artigo 51.1, parágrafo 4º.</p>
    <p>Regulamento (CE) nº 852/2004, do 29 de abril, do Parlamento Europeo e do Consello, sobre normas específicas de hixiene dos alimentos de orixe animal (DO nº 139, do 30 de abril de 2004; rectif. DO nº 204, do 4 agosto de 2007), anexo II, cap. I punto 1 e punto 2 a), b), c), d) e punto 10; cap. II.1, a), b), c), d), e), f); cap. V, punto 1, alíneas a), b), c) e d), puntos 2 e 3; cap. VI, puntos 1, 2 e 3.</p>
    <p>Tipificación: leve.</p>
    <p>Sanción imposta: 600 € (seiscentos euros).</p>

