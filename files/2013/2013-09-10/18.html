---
date: '2013-09-10'
id: CA04-200813-0014
page: 35752
number: 172
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 9 de agosto de 2013, da Xefatura Territorial da Coruña, pola que
  se autoriza administrativamente e se aproba o proxecto de execución dunha
  instalación eléctrica no concello das Pontes de García Rodríguez (expediente
  IN407A 223/2012).
range: Resolución
url: >-
  https://www.xunta.gal/dog/Publicados/2013/20130910/AnuncioCA04-200813-0014_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: avenida de Arteixo, 171, 15007 A Coruña.</p>
    <p>Denominación: adecuación CT Rego do Campo (expediente 30.191).</p>
    <p>Situación: concello das Pontes de García Rodríguez.</p>
    <p>Características técnicas: reforma do centro de transformación non prefabricado existente Rego do Campo, consistente no cambio do transformador existente por un CT compacto 2L+1P manobra exterior cunha potencia de 400 kVA e unha relación de transformación de 20/0,4-0,23 kV que se vai instalar no interior da caseta de obra civil existente, a cal se repara.</p>
    <p>Cumpridos os trámites ordenados na Lei 54/1997, do 27 de novembro (BOE nº 285), do sector eléctrico, e no título VII, capítulo II, do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da dita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e o ambiente.</p>
    <p>A instalación executarase nun prazo non superior a un ano, contado a partir da data desta resolución. </p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>A Coruña, 9 de agosto de 2013</p>
    <footer><p>Por ausencia (Artigo 30.3 do Decreto 110/2013; DOG nº 140, do 24 de xullo)<br>Isidoro Martínez Arca<br>Xefe do Servizo de Administración Industrial</p></footer>

