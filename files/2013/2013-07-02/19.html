---
date: '2013-07-02'
id: G0007-110613-0001
page: 25996
number: 124
agency: Xulgado do Social número 3 de Santiago de Compostela
section: V. Administración de xustiza.
title: EDICTO (794/2012).
range: Edicto
url: >-
  https://www.xunta.gal/dog/Publicados/2013/20130702/AnuncioG0007-110613-0001_gl.html
---
<p>Susana Varela Amboage, secretaria do Xulgado do Social número 3 de Santiago de Compostela, fago saber que por resolución ditada no día da data, no proceso seguido por instancia de Manuel López Longa contra Coremain, S.L.U.; Representación Legal de los Trabajadores; Comité de Empresa; Grupo Manantial, S.L.; Galicia Hospital Services, S.L.; Coremain Caribe, S.L.; Omodis, S.L.; Avagruma, S.L., Centro Multiocio Brión, S.L. e o Fogasa, rexistrado co nº 794/2012, acordouse citar a Omodis, S.L., en paradoiro ignorado, co fin de que compareza na sala de vistas deste Xulgado do Social número 3, situado na rúa Berlín, s/n, Polígono das Fontiñas, CP 15707, o día 23 de setembro de 2013, ás 9.55 e 10.00 horas, para a realización dos actos de conciliación e, de ser o caso, o xuízo; pode comparecer persoalmente ou mediante persoa legalmente apoderada e deberá acudir con todos os medios de proba de que intente valerse, coa advertencia de que é a única convocatoria e de que os ditos actos non se suspenderán por falta inxustificada de asistencia.</p>
    <p>Fáiselle saber que ten á súa disposición na oficina xudicial a cédula de citación, a copia da demanda e do decreto de admisión desta, así como os demais documentos e resolucións que constan neste.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo no suposto da comunicación das resolucións que deban revestir forma de auto ou sentenza, ou cando se trate de localización.</p>
    <p>En caso de que pretenda comparecer ao acto do xuízo asistido de avogado ou representado tecnicamente por graduado social colexiado, ou representado por procurador, porá esta circunstancia en coñecemento do xulgado ou tribunal por escrito, dentro dos dous días seguintes ao da súa citación para o xuízo, co obxecto de que, unha vez trasladada tal intención ao demandante, poida estar representado tecnicamente por graduado social colexiado, ou representado por procurador, designar avogado noutro prazo igual ou solicitar a súa designación a través da quenda de oficio. A falta de cumprimento destes requisitos supón a renuncia da parte ao dereito de valerse no acto de xuízo de avogado, procurador ou graduado social colexiado.</p>
    <p>E para que lle sirva de citación a Omodis, S.L., expídese esta cédula para a súa publicación no <em>Diario Oficial de Galicia</em> e colocación no taboleiro de anuncios.</p>
    <p>Santiago de Compostela, 10 de xuño de 2013</p>
    <footer><p>A secretaria xudicial</p></footer>

