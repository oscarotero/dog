---
date: '2013-05-24'
id: G0168-020513-0001
page: 18396
number: 98
agency: Xulgado do Social número 4 de Reforzo da Coruña
section: V. Administración de xustiza.
title: EDICTO (1113/2012).
range: Edicto
url: >-
  https://www.xunta.gal/dog/Publicados/2013/20130524/AnuncioG0168-020513-0001_gl.html
---
<p>Marta Yanguas del Valle, secretaria xudicial do Xulgado do Social número 4 da Coruña (reforzo), fago saber que no procedemento despedimento/cesamentos en xeral 1113/2012 deste xulgado do social, seguido por instancia de José Manuel Seoane Peteiro contra a empresa, Integra MGSI, S.A., Ferrovial Servicios, S.A., Clece, S.A., Isolux Corsan Servicios, S.A., Imesapi, S.A e o Fondo de Garantía Salarial, sobre despedimento, se ditou sentenza, cuxo encabezamento e parte dispositiva son como segue:</p>
    <p>«Sentenza.</p>
    <p>A Coruña, 25 de abril de 2013</p>
    <p>Ana Rodríguez Piorno, maxistrada xuíza do Xulgado do Social número 4 da Coruña, en funcións de reforzo, ditou esta resolución nos autos de procedemento sobre despedimento 1113/2012, en que foi demandante José Manuel Seoane Peteiro, representado pola letrada Sra. Pousada Vales, e demandadas as empresas Isolux Corsan Servicios, S.A., coa representación do letrado Sr. Naveira Couceiro, Integra MGSI, S.A., Ferrovial Servicios, S.A., Clece, S.A., Imesapi, S.A., da mesma maneira foi citado o Fondo de Garantía Salarial. </p>
    <p>Dispoño que debo estimar e estimo a demanda interposta por José Manuel Seoane Peteiro contra as empresas Isolux Corsan Servicios, S.A., Integra MGSI, S.A., Ferrovial Servicios, S.A., Clece, S.A., Imesapi, S.A e, en consecuencia, condeno a empresa Isolux Corsan Servicios, S.A. a que, no prazo de 5 días desde a notificación desta sentenza, opte entre a readmisión do traballador nas mesmas condicións que rexían no momento de se producir o despedimento, co aboamento dos salarios de tramitación que, desde a data do despedimento ata a desta sentenza, ascenden á cantidade de 12.997,38 euros, aos cales se lles deberán engadir os que se devindiquen ata a súa notificación, a razón de 57 euros diarios, e a extinción da relación laboral, con aboamento a José Manuel Seoane Peteiro da cantidade de 39.330 euros en concepto de indemnización.</p>
    <p>Da mesma maneira absolvo as empresas Integra MGSI, S.A., Ferrovial Servicios, S.A., Clece, S.A e Imesapi, S.A. de cantas pretensións se exerceron na súa contra referentes a este procedemento.</p>
    <p>Non procede a condena do Fondo de Garantía Salarial nesta instancia, sen prexuízo da responsabilidade que se lle poida imputar con posterioridade.</p>
    <p>Notifíquese esta sentenza ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, que deberá ser anunciado neste xulgado no prazo dos cinco (5) días seguintes ao da notificación desta resolución, para o cal abondará a manifestación da parte ou do seu avogado, graduado social ou representante, dentro do indicado prazo.</p>
    <p>Se o recorrente non goza do beneficio da xustiza gratuíta deberá, ao anunciar o recurso, ter consignado a cantidade obxecto da condena, así como o depósito de 300 euros na Conta de Depósitos e Consignacións que ten aberta este xulgado facendo constar no ingreso o número de procedemento.</p>
    <p>Así o pronuncio, mando e asino.</p>
    <p>Publicación. A anterior sentenza leuna e publicouna a maxistrada xuíza que a subscribe no día da súa data, do que eu, secretaria xudicial, dou fe».</p>
    <p>E para que lle sirva de notificación a Integra MGSI, S.A., en ignorado paradoiro, expídese esta cédula para a súa publicación no <em>Diario Oficial de Galicia</em> e colocación no taboleiro de anuncios.</p>
    <p>A Coruña, 25 de abril de 2013</p>
    <footer><p>A secretaria xudicial</p></footer>

