---
date: '2013-05-24'
id: CA04-180413-0003
page: 18427
number: 98
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 11 de abril de 2013, da Xefatura Territorial da Coruña, pola que
  se autoriza administrativamente e se aproba o  proxecto de execución dunha
  instalación eléctrica no concello de Cambre (expediente IN408A 2012/26).
range: Resolución
url: >-
  https://www.xunta.gal/dog/Publicados/2013/20130524/AnuncioCA04-180413-0003_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Técnicas de Nutrición, S.A.</p>
    <p>Domicilio social: A Rocha, 15660 Cambre.</p>
    <p>Denominación: modificación de coxeración Técnicas de Nutrición a Todo-todo.</p>
    <p>Situación: concello de Cambre.</p>
    <p>Características técnicas:</p>
    <p>3 celas de reparo e seccionamento tipo 3L coa seguinte disposición: 1 cela rede, 1 cela de coxeración e 1 cela para fábrica, que se instalarán no edificio do centro de transformación da fábrica, e unha tensión de 20 kV (expediente inicial 808/1996).</p>
    <p>Cumpridos os trámites ordenados na Lei 54/1997, do 27 de novembro (BOE nº 285), do sector eléctrico, e no título VII, capítulo II, do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da dita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>A instalación executarase nun prazo non superior a un ano, contado a partir da data desta resolución. </p>
    <p>Contra esta resolución poderase interpor recurso de alzada, ante o conselleiro de Economía e Industria, no prazo dun mes contado a partir do día seguinte ao da notificación desta resolución. Tamén se poderá interpor calquera outro recurso que se considere pertinente.</p>
    <p>A Coruña, 11 de abril de 2013</p>
    <footer><p>Susana Vázquez Romero<br>Xefa territorial da Coruña</p></footer>

