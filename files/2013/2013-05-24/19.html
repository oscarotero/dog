---
date: '2013-05-24'
id: G2018-130513-0001
page: 18389
number: 98
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 8 de maio de 2013 pola que se integran determinados funcionarios
  do corpo de catedráticos de escola universitaria no corpo de profesores
  titulares de universidade.
range: Resolución
url: >-
  https://www.xunta.gal/dog/Publicados/2013/20130524/AnuncioG2018-130513-0001_gl.html
---
<p>A Lei orgánica 4/2007, do 12 de abril (BOE do 13 de abril), pola que se modifica a Lei orgánica 6/2001, do 21 de decembro, de universidades, na súa disposición adicional primeira, dispón o seguinte:</p>
    <p>«... A partir da entrada en vigor desta lei, logo de solicitude dirixida ao reitor da Universidade, os funcionarios e funcionarias doutores do corpo de catedráticos de escola universitaria, poderán integrarse no corpo de profesores titulares de universidade nas mesmas prazas que ocupen, mantendo todos os seus dereitos, e computándose a data de ingreso no corpo de profesores titulares de universidade a que tivesen no corpo de orixe. Os que non soliciten a devandita integración permanecerán na súa situación actual e conservarán a súa plena capacidade docente e investigadora…».</p>
    <p>Polo tanto, unha vez comprobado o cumprimento polos interesados dos requisitos establecidos e consonte co disposto na citada disposición adicional e en uso das atribucións conferidas ao meu cargo pola Lei orgánica de universidades e o Decreto 28/2004, do 22 de xaneiro (DOG do 9 de febreiro e BOE do 22 de abril), polo que se aproban os estatutos da Universidade de Santiago de Compostela, resolvo o seguinte:</p>
    <p>Quedan integrados no corpo de profesores titulares de universidade os funcionarios do corpo de catedráticos de escola universitaria, pertencentes a esta universidade, que se relacionan a continuación, quedando adscritos á mesma praza que ocupan actualmente:</p>
    <table>
     <tbody>
      <tr>
       <td>Apelidos e nome</td>
       <td>DNI</td>
       <td>Área de coñecemento</td>
       <td>Data de efectos da integración</td>
      </tr>
      <tr>
       <td>Carral Vilariño, Emilio</td>
       <td>32746716-Y</td>
       <td>Ecoloxía</td>
       <td>28.7.1999</td>
      </tr>
      <tr>
       <td>Carreira Pérez, Xoán Carlos</td>
       <td>33827961-K</td>
       <td>Enxeñaría Agroforestal</td>
       <td>9.6.1997</td>
      </tr>
     </tbody>
    </table>
    <p>Contra a presente resolución, que esgota a vía administrativa, poderase interpoñer recurso contencioso-administrativo ante o Xulgado do Contencioso-Administrativo de Santiago de Compostela no prazo de dous meses, contados desde o seguinte ao da súa publicación no <em>Boletín Oficial del Estado</em>. Non obstante, os interesados poderán interpoñer recurso potestativo de reposición no prazo dun mes ante o órgano que ditou o acto, sen que neste caso se poida interpoñer o recurso contencioso-administrativo ata que non recaia resolución expresa ou presunta do recurso administrativo de reposición.</p>
    <p>Santiago de Compostela, 8 de maio de 2013</p>
    <footer><p>Juan José Casares Long<br>Reitor da Universidade de Santiago de Compostela</p></footer>

