---
date: '2013-11-11'
id: G0198-051113-0001
page: 43847
number: 215
agency: Axencia Galega de Innovación
section: III. Outras disposicións.
title: >-
  RESOLUCIÓN do 18 de outubro de 2013 pola que se modifican as bases reguladoras
  para a concesión, en réxime de concorrencia non competitiva, das subvencións
  para o fomento da propiedade industrial no ámbito da Comunidade Autónoma de
  Galicia (Programa i2C PI), cofinanciadas polo Fondo Europeo de Desenvolvemento
  Rexional (Feder), no marco do programa operativo Feder Galicia 2007-2013, e se
  procede á súa convocatoria para o ano 2013 (código de procedemento IN525A).
range: Resolución
url: >-
  https://www.xunta.gal/dog/Publicados/2013/20131111/AnuncioG0198-051113-0001_gl.html
---
<p>O 16 de outubro de 2013 publicouse no <em>Diario Oficial de Galicia</em> a Resolución do 10 de outubro de 2013 pola que se establecen as bases reguladoras para a concesión, en réxime de concorrencia non competitiva, das subvencións para o fomento da propiedade industrial no ámbito da Comunidade Autónoma de Galicia (Programa i2C PI), cofinanciadas polo Fondo Europeo de Desenvolvemento Rexional (Feder), no marco do programa operativo Feder Galicia 2007-2013, e se procede á súa convocatoria para o ano 2013 (código de procedemento IN525A).</p>
    <p>Advertidos erros no contido da referida resolución e en virtude das facultades que teño conferidas,</p>
    <p class="dog-centrado-sin-cursiva-c-a">RESOLVO:</p>
    <p>Primeiro. Publicar a modificación das bases reguladoras para a concesión, en réxime de concorrencia non competitiva, das subvencións para o fomento da propiedade industrial no ámbito da Comunidade Autónoma de Galicia para o ano 2013, no seguinte senso:</p>
    <p>Modifícase o punto 4 do artigo 3. Lugar e prazo de presentación das solicitudes, que queda redactado do seguinte xeito: </p>
    <p>«O prazo de presentación de solicitudes comezará o día seguinte ao da publicación desta resolución no <em>Diario Oficial de Galicia</em> e rematará o 2 de decembro de 2013, salvo que se produza o suposto de esgotamento de crédito previsto no artigo 8.3º desta resolución. Neste caso, informarase do peche adiantado do prazo de solicitude a través das páxinas web da Axencia Galega de Innovación e no <em>Diario Oficial de Galicia»</em>.</p>
    <p>Nas páxinas 40945, 40950, 40951 e 40952 da Resolución do 10 de outubro de 2013 faise referencia aos anexos III, IV e V, complementarios do anexo II de solicitude de axudas que deben presentar os interesados.</p>
    <p>Dado que os devanditos anexos non foron publicados no <em>Diario Oficial de Galicia</em> do 16 de outubro de 2013 xunto coa convocatoria de axudas, publícanse como parte da presente resolución.</p>
    <p>Segundo. Esta resolución entrará en vigor o día da súa publicación no <em>Diario Oficial de Galicia</em>.</p>
    <p>Santiago de Compostela, 18 de outubro de 2013</p>
    <footer><p>Manuel Antonio Varela Rey<br>Director da Axencia Galega de Innovación</p></footer>

