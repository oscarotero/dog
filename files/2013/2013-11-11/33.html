---
date: '2013-11-11'
id: CA04-211013-0008
page: 43907
number: 215
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 17 de outubro de 2013, da Xefatura Territorial de Lugo, pola que
  se autoriza e se aproba o proxecto de execución dunha instalación eléctrica no
  concello de Lugo (expediente IN407A 2013/15-2, 8098 AT).
range: Resolución
url: >-
  https://www.xunta.gal/dog/Publicados/2013/20131111/AnuncioCA04-211013-0008_gl.html
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a seguir se cita:</p>
    <p>Solicitante: BEGASA.</p>
    <p>Domicilio social: rúa Cidade de Viveiro, 4, 1º, 27002 Lugo.</p>
    <p>Denominación: ampliación e reforma de CT Casás.</p>
    <p>Situación: concello de Lugo.</p>
    <p>Características técnicas: CT Casás en edificio non prefabricado; comprende a construción de edificio anexo, no cal se realiza un foso de recollida de aceite, tapas, canles interiores e cortalumes no foso de recollida de aceite e a obra civil necesaria para a instalación de dous transformadores. Queda anelado entre os centros de transformación CT-2 e CT-4 da urbanización Norte H. A instalación eléctrica proxéctase para a instalación de dúas máquinas de 630 kVA, dúas celas de liña e dúas de protección. Inicialmente instálase unha máquina de 630 kVA e unha de 400 kVA, relación de transformación 20.000/400-230V.</p>
    <p>Cumpridos os trámites ordenados na Lei 54/1997, do 27 de novembro, e no Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve: </p>
    <p>Autorizar e aprobar o proxecto de execución das devanditas instalacións, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes, contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>Lugo, 17 de outubro de 2013</p>
    <footer><p>José Manuel Vázquez Leirado<br>Xefe territorial de Lugo</p></footer>

