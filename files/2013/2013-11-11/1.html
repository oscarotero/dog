---
date: '2013-11-11'
id: CA04-311013-0006
page: 43800
number: 215
agency: Consellería de Economía e Industria
section: III. Outras disposicións.
title: >-
  ORDE do 31 de outubro de 2013 pola que se amplía o prazo de presentación de
  solicitudes establecido na Orde do 21 de maio de 2013 pola que se establecen
  as bases reguladoras para a concesión de axudas en réxime de concorrencia non
  competitiva para o fomento e implantación da metroloxía legal nos abastos
  públicos da Comunidade Autónoma galega a través de entidade colaboradora e se
  procede á súa convocatoria para o ano 2013 (IN655I).
range: Orde
url: >-
  https://www.xunta.gal/dog/Publicados/2013/20131111/AnuncioCA04-311013-0006_gl.html
---
<p>O día 31 de maio de 2013 publicouse no <em>Diario Oficial de Galicia</em> a Orde do 21 de maio de 2013 pola que se establecen as bases reguladoras para a concesión de axudas en réxime de concorrencia non competitiva para o fomento e implantación da metroloxía legal nos abastos públicos da Comunidade Autónoma galega a través de entidade colaboradora e se procede á súa convocatoria para o ano 2013 (IN655I).</p>
    <p>No artigo 3 da Orde do 21 de maio de 2013, establécese como data límite para a presentación de solicitudes o 15 de novembro de 2013. As dificultades que nalgúns casos están a ter os solicitantes para reuniren a documentación complementaria requirida está a dilatar os prazos que inicialmente se estimaron, e considérase, por tanto, necesario ampliar o prazo de presentación de solicitudes sen que con iso se cause prexuízo a terceiros ao tratarse dun procedemento en réxime de concorrencia non competitiva.</p>
    <p>De acordo co anterior, vista a Lei 9/2007, do 13 de xuño, de subvencións de Galicia, e o Decreto 11/2009, do 8 de xaneiro, polo que se aproba o seu regulamento,</p>
    <footer><p>DISPOÑO:</p></footer>
    <p>Artigo único</p>
    <p>Amplíase ata o día 30 de novembro de 2013 (inclusive) o prazo para a presentación de solicitudes ao abeiro da Orde do 21 de maio de 2013 pola que se establecen as bases reguladoras para a concesión de axudas en réxime de concorrencia non competitiva para o fomento e implantación da metroloxía legal nos abastos públicos da Comunidade Autónoma galega a través de entidade colaboradora e se procede á súa convocatoria para o ano 2013 (IN655I).</p>
    <p>O anterior enténdese salvo que se produza o suposto de esgotamento de crédito previsto no artigo 1 das bases reguladoras. Neste caso, informarase do peche adiantado do prazo de solicitude a través da páxina web da Consellería de Economía e Industria.</p>
    <p>Disposición derradeira</p>
    <p>A presente orde entrará en vigor o mesmo día da súa publicación no <em>Diario Oficial de Galicia</em>.</p>
    <p>Santiago de Compostela, 31 de outubro de 2013</p>
    <footer><p>Francisco Conde López<br>Conselleiro de Economía e Industria</p></footer>

