---
date: '2013-11-11'
id: G0003-291013-0008
page: 43863
number: 215
agency: Servizo Galego de Saúde
section: IV. Oposicións e concursos.
title: >-
  ANUNCIO do 11 de outubro de 2013, da Xerencia de Xestión Integrada de Vigo,
  polo que se procede a darlle publicidade á resolución ST 4/2013 da mesma data
  pola que se convoca, para vinculación temporal mediante nomeamento de
  substitución, por concurso de méritos, unha praza reservada de médico de
  Admisión e Documentación Clínica.
range: Anuncio
url: >-
  https://www.xunta.gal/dog/Publicados/2013/20131111/AnuncioG0003-291013-0008_gl.html
---
<p>A Xerencia de Xestión Integrada de Vigo, en virtude das competencias atribuídas polo Decreto 46/2013, do 7 de marzo (<em>Diario Oficial de Galicia</em> núm. 54, do 18 de marzo), polo que se regula a estrutura organizativa de Xestión Integrada de Vigo, e polo Decreto 43/2013, do 21 de febreiro, polo que se establece a estrutura orgánica do Servizo Galego de Saúde e na Orde do 5 de xullo de 2012 (DOG núm. 139, do 20 de xullo), sobre delegación de competencias en órganos centrais e periféricos do Servizo Galego de Saúde, resolve proceder ao anuncio da convocatoria para a vinculación temporal mediante nomeamento de substitución, por concurso de méritos, dunha praza reservada de médico de Admisión e Documentación Clínica.</p>
    <p>A citada convocatoria estará exposta nos taboleiros de anuncios das oficinas do Servizo de Persoal da Xerencia de Xestión Integrada de Vigo.</p>
    <p>As solicitudes poderán presentarse no Rexistro da Xerencia de Xestión Integrada de Vigo no prazo de quince días naturais contados desde o día seguinte ao da publicación do anuncio no <em>Diario Oficial de Galicia</em>.</p>
    <p>Vigo, 11 de outubro de 2013</p>
    <footer><p>Mario González González<br>Xerente de Xestión Integrada de Vigo</p></footer>

