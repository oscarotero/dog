---
date: '2013-11-11'
id: G2347-211013-0001
page: 43874
number: 215
agency: Xulgado do Social número 4 da Coruña
section: V. Administración de xustiza.
title: EDICTO (822/2012).
range: Edicto
url: >-
  https://www.xunta.gal/dog/Publicados/2013/20131111/AnuncioG2347-211013-0001_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos por instancia de Lorena Martínez Marcote contra Zozo, S.L. e o Fondo de Garantía Salarial, sobre despedimento, nos cales se ditou auto de aclaración de sentenza en data 18.10.2013, que copiada nos particulares necesarios di así:</p>
    <p>«Parte dispositiva.</p>
    <p>O maxistrado xuíz acorda: aclarar a sentenza e, en consecuencia, o encabezamento, antecedente de feito primeiro, feito probado primeiro e ditame da sentenza quedarán do teor literal seguinte:</p>
    <p>Sentenza.</p>
    <p>A Coruña, 1 de outubro de 2013.</p>
    <p>Nicolás E. Pita Lloveres, xuíz do Xulgado do Social número 4 da Coruña, despois de ver os presentes autos seguidos neste xulgado co número 822/2012, acumulados aos seguidos no Xulgado do Social número 2 da Coruña, co número 1067/2012, sendo parte neste, dun lado, como demandante, Lorena Martínez Marcote, asistida pola letrada Sra. Noya Rey, e doutra, como demandada, a empresa Zozo, S.L., que non comparece, con intervención do Fondo de Garantía Salarial, que tampouco comparece, sobre resolución de contrato e despedimento, pronunciou en nome do rei a seguinte sentenza.</p>
    <p>Antecedentes de feito.</p>
    <p>Primeiro. Lorena Martínez Marcote presentou en data 1 de xullo de 2012 ante o xulgado decano demanda sobre extinción de contrato, que foi repartida a este xulgado o 1 de agosto do mesmo ano, na cal, despois de expor os feitos e fundamentos que considerou pertinentes, remataba suplicando que se ditase sentenza pola cal se declare que a empresa lle debe á traballadora as cantidades reclamadas en demanda, e condenar ao seu aboamento, así como a que resulte en concepto de indemnización, o que deu lugar aos autos número 822/2012 seguidos neste xulgado.</p>
    <p>Feitos probados.</p>
    <p>Primeiro. Lorena Martínez Marcote vén prestando servizos para a empresa Zozo, S.L. con antigüidade do 1 de xaneiro de 2006, coa categoría de contable, percibindo un salario mensual, con inclusión da parte proporcional das pagas extraordinarias, de 887,86 euros, debendo aboar, conforme o convenio colectivo, un salario de 33,48 euros mensuais.</p>
    <p>Ditame.</p>
    <p>Estímanse as demandas interpostas por Lorena Martínez Marcote fronte a Zozo, S.L. e, en consecuencia:</p>
    <p>– Declárase improcedente o despedimento da demandante con data de efectos do 14 de setembro de 2012.</p>
    <p>– Declárase extinguido, con data da presente resolución, o contrato que une a demandante con Zozo, S.L.</p>
    <p>– Condénase a Zozo, S.L. a aboarlle á demandante as seguintes cantidades:</p>
    <p>• 11.132,10 euros en concepto de indemnización.</p>
    <p>• 12.822,84 euros en concepto de salarios de tramitación.</p>
    <p>• 4.582,13 euros en concepto de salarios pendentes de pagamento, devindicando o xuro moratorio do 10 %.</p>
    <p>Notifíqueselles a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, abondará a manifestación da parte ou do seu avogado, graduado social colexiado ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña.</p>
    <p>Así o acorda e asina. Dou fe.</p>
    <p>O maxistrado xuíz. A secretaria xudicial».</p>
    <p>E para que conste, para os efectos da súa publicación no Diario Oficial de Galicia co fin de que lle sirva de notificación en forma á empresa Zozo, S.L., expido e asino a presente.</p>
    <p>A Coruña, 21 de outubro de 2013</p>
    <footer><p>A secretaria xudicial</p></footer>

