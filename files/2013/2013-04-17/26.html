---
date: '2013-04-17'
id: G2410-260313-0001
page: 11732
number: 74
agency: Xulgado do Social número 1 de Santiago de Compostela
section: V. Administración de xustiza.
title: EDICTO (1081/2010).
range: Edicto
url: >-
  https://www.xunta.gal/dog/Publicados/2013/20130417/AnuncioG2410-260313-0001_gl.html
---
<p>Mª Teresa Vázquez Abades, secretaria xudicial do Xulgado do Social número 1 de Santiago de Compostela, fago saber que no procedemento ordinario 1081/2010 deste xulgado do social, seguido por instancia de José Pombo Pulleiro contra as empresas Pasteadores Castelao, S.L., Campoaríns, S.L., sobre ordinario, ditouse a seguinte resolución:</p>
    <p>«Que, estimando integramente a demanda interposta por José Pombo Pulleiro, contra Pasteadores Castelao, S.L. e Campoaríns, S.L., debo condenar e condeno as demandadas a aboarlle solidariamente ao demandante a suma de mil douscentos noventa e catro euros con corenta céntimos (1.294,40 €) en concepto de salarios, máis os xuros por demora previstos no artigo 29.3 do ET respecto da devandita cantidade.</p>
    <p>Notifíquese ás partes a presente resolución facéndolles saber que fronte a ela non cabe recurso (artigo 191.2 e disposición transitoria segunda da LRXS).</p>
    <p>A anterior resolución entregarase ao secretario para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente en primeira instancia, pronúncioo, mándoo e asínoo».</p>
    <p>E para que sirva de notificación en legal forma ás entidades Pasteadores Castelao, S.L. e Campoaríns, S.L., en paradoiro descoñecido, insiro o presente edicto no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 26 de marzo de 2013</p>
    <footer><p>A secretaria xudicial</p></footer>

