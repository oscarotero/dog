---
date: '2013-04-17'
id: G0264-260313-0001
page: 11734
number: 74
agency: Xulgado de Primeira Instancia número 6 de Alcalá de Henares
section: V. Administración de xustiza.
title: EDICTO (204/2011).
range: Edicto
url: >-
  https://www.xunta.gal/dog/Publicados/2013/20130417/AnuncioG0264-260313-0001_gl.html
---
<p>No presente procedemento seguido por instancia de María José Castro Penas fronte a Jesús María Soengas Expósito ditouse sentenza, cuxo encabezamento e decisión, respectivamente, son do teor literal seguinte:</p>
    <p>«En Alcalá de Henares (Madrid), 23 de setembro de 2011. Vistos por min, Iván Marcos García-Diego Ruiz, xuíz substituto do Xulgado de Primera Instancia número 6 de Alcalá de Henares, os presentes autos de xuízo verbal de divorcio contencioso 204/2011, no que son parte: como demandante: María José Castro Penas, representada polo procurador Sr. García España, e asistida pola letrada Beatriz Pilar Rico Rodríguez; como demandado: Jesús María Soengas Expósito, declarado en situación procesual de rebeldía.</p>
    <p>Que estimando como estimo integramente a demanda presentada polo procurador Sr. García España, en nome e representación de María José Castro Penas, debo acordar como acordo a disolución por divorcio do matrimonio existente entre a súa representada e Jesús María Soengas Expósito, con todos os efectos legais inherentes a tal declaración e, en especial, os seguintes:</p>
    <p>Non se establece pensión compensatoria a favor de ningún dos litigantes.</p>
    <p>Non se fai atribución do domicilio familiar a ningún dos litigantes.</p>
    <p>Non se fai especial imposición das custas causadas no presente xuízo.</p>
    <p>Contra esta sentenza cabe recurso de apelación que deberá ser preparado ante este xulgado mediante escrito presentado no prazo de cinco días contados desde a notificación da presente sentenza, limitándose a citar a resolución apelada, manifestando a vontade de recorrer e con expresión dos pronunciamentos que se impugnan conforme o artigo 457.2 da Lei de axuizamento civil.</p>
    <p>Así, por esta a miña sentenza, pronúncioo, mándoo e asínoo».</p>
    <p>E encontrándose o devandito demandado, Jesús María Soengas Expósito, en paradoiro descoñecido, expídese o presente co fin de que sirva de notificación en forma a este.</p>
    <p>Alcalá de Henares, 15 de febreiro de 2013</p>

