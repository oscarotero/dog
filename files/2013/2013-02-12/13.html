---
date: '2013-02-12'
id: G2175-230113-0001
page: 4160
number: 30
agency: Xulgado de Primeira Instancia número 5 de Santiago de Compostela
section: V. Administración de xustiza.
title: EDICTO (130/2012-1).
range: Edicto
url: >-
  https://www.xunta.gal/dog/Publicados/2013/20130212/AnuncioG2175-230113-0001_gl.html
---
<p>No procedemento de referencia ditouse a resolución do teor literal seguinte:</p>
    <p>«Sentenza.</p>
    <p>En Santiago de Compostela o dezanove de abril de dous mil doce.</p>
    <p>Jorge Cid Carballo, maxistrado xuíz do Xulgado de Primeira Instancia número 5 de Santiago de Compostela, vistos os presentes autos de xuízo verbal 130/2012-1 seguidos por instancia de María Núñez Fidalgo, representada pola procuradora María Soledad Sánchez Silva e asistida polo letrado José Manuel Cotón Carreira, contra Grace Antonia Nouel Brache declarada en situación de rebeldía procesual, en reclamación de rendas debidas.</p>
    <p>Decido:</p>
    <p>Estimando a demanda interposta pola procuradora Soledad Sánchez Silva en nome e representación de María Núñez Fidalgo contra Grace Antonia Nouel Brache debo condenar e condeno a demandada a aboarlle á demandante a cantidade de doce mil catrocentos oitenta e oito euros con corenta e un céntimos (12.488,41 €) en concepto de rendas e IVE, sen prexuízo de que a demandada poida aplicar a estas rendas a retención correspondente, máis o xuro legal desde a data de interposición da demanda. Todo isto con expresa imposición de custas á parte demandada.</p>
    <p>Esta sentenza non é firme, contra ela pode interpoñerse recurso de apelación, perante a Audiencia Provincial, neste mesmo xulgado, no prazo de vinte días contados a partir do seguinte ao da súa notificación, por escrito, con sinatura de letrado e procurador, na forma prevista nos artigos 457 e seguintes da nova LAC.</p>
    <p>Igualmente, advírtaselles a ambas as partes que se desexan formular recurso de apelación deberán acreditar, co escrito de interposición do recurso, a constitución de depósito na conta de depósitos e consignacións do Xulgado de acordo co establecido na disposición adicional décimo quinta da LOPX e polo importe previsto en tal norma, apercibíndoos de que a non constitución do depósito comportará a inadmisión a trámite do recurso.</p>
    <p>Líbrese e únase certificación desta resolución ás actuacións con inclusión do orixinal no libro de sentenzas.</p>
    <p>Así por esta miña sentenza, definitivamente xulgando en primeira instancia, pronúncioo, mándoo e asínoo».</p>
    <p>E como consecuencia do ignorado paradoiro de Grace A. Nouel Brache, expídese este edicto para que sirva de cédula de notificación.</p>
    <p>Santiago de Compostela, 8 de novembro de 2012</p>
    <footer><p>Mª Manuela García Jalón de la Lama<br>Secretaria xudicial</p></footer>

