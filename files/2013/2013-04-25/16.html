---
date: '2013-04-25'
id: G2348-050413-0001
page: 12940
number: 80
agency: Xulgado do Social número 5 da Coruña
section: V. Administración de xustiza.
title: EDICTO (885/2012).
range: Edicto
url: >-
  https://www.xunta.gal/dog/Publicados/2013/20130425/AnuncioG2348-050413-0001_gl.html
---
<p>María Jesús Hernando Arenas, secretaria do Xulgado do Social número 5 da Coruña, fai saber que ante este xulgado se tramitan autos co número 885/2012 por instancia de Manuel Viña Suárez e Juan Ameijeiras Cancela contra a empresa Evixoa, S.L., sobre cantidade, en que o día 11 de marzo de 2013 se ditou a sentenza coa seguinte parte dispositiva:</p>
    <p>Que debo estimar e estimo a demanda que en materia de cantidade interpuxeron Manuel Viña Suárez e Juan Ameijeiras Cancela contra Evixoa, S.L. e, en consecuencia, debo condenar e condeno a Evixoa, S.L. a que lles aboe aos demandantes as cantidades que se dirán, incrementadas co xuro do 10 % por mora e aplicable aos conceptos salariais:</p>
    <p>– A Manuel Viña Suárez a cantidade de 3.137,05 euros, polos salarios de maio e xuño, e a compensación económica polas vacacións non desfrutadas do ano 2012.</p>
    <p>– A Juan Ameijeiras Cancela, a cantidade de 3.400,96 euros, polos salarios de maio a xullo, e a compensación económica polas vacacións non desfrutadas do ano 2012.</p>
    <p>Notifíqueselles esta resolución ás partes e fágaselles saber o seu dereito a interpor contra ela recurso de suplicación perante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación.</p>
    <p>Advírtase o recorrente que non sexa traballador ou beneficiario do réxime público da Seguridade Social, ou habente causa seu, ou non teña recoñecido o beneficio da xustiza gratuíta, de que deberá depositar a cantidade de 300 euros do depósito especial indicado no artigo 229.1.a) da Lei reguladora da xurisdición social, na conta aberta na entidade Banesto, a nome deste xulgado, co número 47570000, código 36 e número de expediente, acreditando mediante a presentación do xustificante de ingreso no período comprendido ata a formalización do recurso así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado a cantidade obxecto de condena, ou formalizar aval bancario por esa cantidade en que se faga constar a responsabilidade solidaria do avalista, e incorporala a este xulgado co anuncio do recurso. </p>
    <p>En todo caso, o recorrente deberá designar letrado para a tramitación do recurso, no momento de o anunciar.</p>
    <p>Dedúzase testemuño literal desta sentenza, que quedará nestas actuacións, con inclusión da orixinal no libro de sentenzas.</p>
    <p>Así, por esta miña sentenza, pronúncioo, mándoo e asínoo. </p>
    <p>E para que conste e para inserir no <em>Diario Oficial de Galicia</em>, co fin de que lle sirva de notificación á empresa demandada Evixoa, S.L., co apercibimento de que as sucesivas notificacións se realizarán nas dependencias deste xulgado, agás as que sexan autos, sentenzas ou emprazamentos, expido e asino este edicto.</p>
    <p> A Coruña, 5 de abril de 2013</p>
    <footer><p>María Jesús Hernando Arenas<br>Secretaria xudicial</p></footer>

