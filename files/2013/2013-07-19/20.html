---
date: '2013-07-19'
id: G2348-010713-0001
page: 28800
number: 137
agency: Xulgado do Social número 5 da Coruña
section: V. Administración de xustiza.
title: EDICTO (1255/2012).
range: Edicto
url: >-
  https://www.xunta.gal/dog/Publicados/2013/20130719/AnuncioG2348-010713-0001_gl.html
---
<p>Número de autos: despedimento/cesamentos en xeral 1255/2012.</p>
    <p>Demandante: Jorge Santamaría Cubes.</p>
    <p>Avogado: Antonio Pousa Meréns.</p>
    <p>Demandados: Solucións Enerxéticas Integrais Lóstrego, S.L., Fondo de Garantía Salarial.</p>
    <p>María Jesús Hernando Arenas, secretaria xudicial do Xulgado do Social número 5 da Coruña, fai saber que no procedemento de despedimento/cesamentos en xeral 1255/2012 deste xulgado do social, seguido por instancia de Jorge Santamaría Cubes contra a empresa Solucións Enerxéticas Integrais Lóstrego, S.L., coa intervención do Fondo de Garantía Salarial sobre despedimento, o día 26.6.2013 se ditou sentenza, cuxa decisión di textualmente:</p>
    <p>«Que debo estimar e estimo a demanda que en materia de despedimento foi interposta por Jorge Santamaría Cubes, contra a entidade Solucións Enerxéticas Integrais Lóstrego, S.L., e en consecuencia, debo declarar e declaro improcedente o despedimento de que o demandante foi obxecto o 19 de outubro de 2012, e debo declarar e declaro extinguida a relación laboral que unía as partes, desde a data da presente resolución, ao cesar na súa actividade a anterior entidade, e condeno a entidade Solucións Enerxéticas Integrais Lóstrego, S.L., ao aboamento dunha indemnización por despedimento de 9.676,30 €.</p>
    <p>Que debo estimar e estimo a demanda que en materia de cantidade foi interposta por Jorge Santamaría Cubes, contra a entidade Solucións Enerxéticas Integrais Lóstrego, S.L., e en consecuencia, debo condenar e condeno a Solucións Enerxéticas Integrais Lóstrego, S.L., a que aboe á demandante a cantidade de 4.028,75 € brutos, polos salarios devindicados en agosto, setembro e ata o 19 de outubro de 2012, así como a compensación económica pola falta de desfrute de vacacións, do ano 2012, e a falta de aviso previo, incrementadas no xuro do 10 % por mora e aplicable aos conceptos salariais.</p>
    <p>Notifíqueselles a presente resolución ás partes e fágaselles saber o seu dereito a interpoñer contra ela recurso de suplicación perante a Sala do Social del Tribunal Superior de Xustiza de Galicia, o cal poderán anunciar por comparecencia ou por escrito perante este xulgado no prazo de cinco días a partir da súa notificación. </p>
    <p>Coa intervención procesual do Fondo de Garantía Salarial.</p>
    <p>Advírtaselle ao recorrente que non sexa traballador ou beneficiario do réxime público de Seguridade Social, ou habente causa seu, ou que non teña recoñecido o beneficio de xustiza gratuíta, que deberá depositar a cantidade de 300 euros do depósito especial indicado no artigo 229.1 a) da Lei reguladora da xurisdición social, na conta aberta na entidade Banesto, a nome deste xulgado co número 47570000, código 36 e número de expediente, acreditando mediante a presentación do xustificante de ingreso no período comprendido ata a formalización do recurso así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado, a cantidade obxecto de condena, ou formalizar aval bancario pola dita cantidade en que se faga constar a responsabilidade solidaria do avalista, incorporándoos a este xulgado co anuncio de recurso. </p>
    <p>En todo caso, o recorrente deberá designar letrado para a tramitación do recurso, no momento de anuncialo. </p>
    <p>Dedúzase testemuño literal desta sentenza que quedará nestas actuacións, con inclusión da orixinal no libro de sentenzas.</p>
    <p>Así por esta miña sentenza, pronúncioo, mándoo e asínoo».</p>
    <p>Para que conste e inserir no <em>Diario Oficial de Galicia</em> co fin de que sirva de notificación á empresa demandada Solucións Enerxéticas Integrais Lóstrego, S.L., co apercibimento de que as sucesivas notificacións se realizarán nos estrados do xulgado excepto as que revistan forma de emprazamentos, sentenzas e autos, expido e asino este edicto.</p>
    <p>A Coruña, 1 de xullo de 2013</p>
    <footer><p>A secretaria xudicial</p></footer>

