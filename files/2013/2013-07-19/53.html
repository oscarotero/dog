---
date: '2013-07-19'
id: L130-010713-0002
page: 28874
number: 137
agency: Concello da Coruña
section: VI. Anuncios. b) Administración local.
title: >-
  ANUNCIO de aprobación inicial do expediente de expropiación para adaptar o
  edificio sito na rúa Europa, número 12, ás condicións de accesibilidade
  exixibles.
range: Anuncio
url: >-
  https://www.xunta.gal/dog/Publicados/2013/20130719/AnuncioL130-010713-0002_gl.html
---
<p>O tenente de alcalde responsable da Área de Medio, Ambiente, Infraestruturas e Territorio, con data do 5 de xuño de 2013, por delegación do alcalde a través de decreto do 13 de xuño de 2011, emite decreto no que se aproban os seguintes puntos:</p>
    <p>«Decreto:</p>
    <p>1. Aprobar inicialmente a expropiación parcial do local comercial situado na rúa Europa, 12, cuxa relación de bens e dereitos afectados é:</p>
    <p>Titulares: Enrique Bellagona Cedeira e Mª Josefa Vega Fernández.</p>
    <p>Ben: local comercial planta baixa.</p>
    <p>Terreo rexistral: 23.156 do Rexistro da Propiedade nº 2 da Coruña.</p>
    <p>Tipo de afección: parcial.</p>
    <p>Superficie afectada: 2,57 m2.</p>
    <p>2. En virtude do establecido no artigo 118.2 da Ordenanza de conservación e rehabilitación de inmobles do Concello da Coruña, o expediente tramitarase polo procedemento de taxación conxunta.</p>
    <p>3. O expediente someterase a información pública polo prazo dun mes mediante inserción de anuncio no Diario Oficial de Galicia e nun xornal dos de maior circulación da provincia, e estará exposto na Oficina Municipal de Rehabilitación deste concello. Así mesmo, a taxación notificarase individualmente aos que aparezan como titulares de bens ou dereitos.</p>
    <p>4. Requirirlle á comunidade de propietarios do edificio situado na rúa Europa, 12, en calidade de beneficiario do expediente expropiatorio, que con anterioridade á aprobación definitiva do expediente deposite o importe ou aval bancario do 20 % da valoración que se aproba neste expediente, que ascende a seiscentos noventa euros con oitenta e dous céntimos (690,82 €)».</p>
    <p>O que se publica para os efectos de inicio do trámite de información pública, de conformidade co artigo 143.2 da Lei 9/2002, do 30 de decembro, de ordenación urbanística e protección do medio rural de Galicia, que dispón:</p>
    <p>«2. O proxecto de expropiación cos documentos sinalados será exposto ao público polo prazo dun mes, para que aqueles que poidan resultar interesados formulen as observacións e reclamacións que consideren convenientes, en particular no que concirne á titularidade ou valoración dos seus respectivos dereitos».</p>
    <p>A Coruña, 5 de xuño de 2013</p>
    <footer><p>P.D.<br>Martín Fernández Prado<br>Tenente de alcalde responsable da Área de Medio Ambiente,<br>Infraestruturas e Territorio</p></footer>

