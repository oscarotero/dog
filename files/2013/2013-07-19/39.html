---
date: '2013-07-19'
id: C3K1-150713-0001
page: 28842
number: 137
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 10 de xullo de 2013, da Xefatura Territorial de Pontevedra, pola que
  se notifica a proposta de resolución do expediente sancionador 2013034TA-PO,
  incoado por infraccións en materia sanitaria.
range: Cédula
url: >-
  https://www.xunta.gal/dog/Publicados/2013/20130719/AnuncioC3K1-150713-0001_gl.html
---
<p>O 4 de xuño de 2013, a instrutora do procedemento ditou proposta de resolución do expediente sancionador núm. 2013034TA-PO, incoado na Xefatura Territorial da Consellería de Sanidade de Pontevedra a José Luis Rodríguez Fernández, con DNI 76893914-S, como titular do establecemento La Caraba.</p>
    <p>Intentada a notificación deste acordo segundo o disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e non sendo posible a súa práctica, por medio desta cédula e, ao abeiro do disposto no número 5 do referido artigo, notifícaselle á José Luis Rodríguez Fernández, titular do establecemento La Caraba, o contido da referida proposta que figura como anexo, para que poida ter coñecemento dela.</p>
    <p>Así mesmo, fáiselle saber o dereito que o asiste, ao abeiro do disposto no numero 1 do artigo 19 do Real decreto 1398/1993, do 4 de agosto, polo que se aproba o Regulamento do procedemento para o exercicio da potestade sancionadora, para presentar alegacións ante esta xefatura territorial no prazo de 15 días hábiles, contados desde o seguinte ao da publicación desta cédula, e recórdaselle o seu dereito a consultar o expediente, depositado nas dependencias desta xefatura, sito en Pontevedra, no Edificio Administrativo da Xunta de Galicia, rúa Fernández Ladreda, 43-1º andar e obter, se é o caso, copia del, segundo o previsto na letra a) do artigo 35 da Lei 30/1992, do 26 de novembro.</p>
    <p>Esta cédula expídese para que conste e lle sirva de notificación ao interesado, en cumprimento do disposto no artigo 59.5º da Lei 30/1992, do 26 de novembro.</p>
    <p>Pontevedra, 10 de xullo de 2013</p>
    <footer><p>Ángeles Feijoo-Montenegro Fernández<br>Xefa territorial de Pontevedra</p></footer>
    <h2>ANEXO</h2>
    <p>Número do expediente: 2013034TA-PO.</p>
    <p>Denunciado: José Luis Rodríguez Fernández, con NIF: 76893914-S, como titular do establecemento La Caraba.</p>
    <p>Último enderezo coñecido: avda. Rosalía de Castro, núm. 2, ofic. 2, 36860 Ponteareas (Pontevedra).</p>
    <p>Feito imputado: suposta infracción do previsto na Lei 28/2005, de medidas sanitarias fronte ao tabaquismo e reguladora da venda, a subministración, o consumo e a publicidade dos produtos do tabaco, modificada pola Lei 42/2010, do 30 de decembro.</p>
    <p>Preceptos presuntamente infrinxidos:</p>
    <p>– Artigo 7) «Prohíbese fumar,..., en: u) Bares, restaurantes e demais establecementos de restauración pechados».</p>
    <p>Tipificación: unha infracción administrativa tipificada como grave no artigo 19.3.b) da Lei 28/2005, do 26 de decembro, de medidas sanitarias fronte ao tabaquismo e reguladora da venda, a subministración, o consumo e a publicidade dos produtos do tabaco, modificada pola Lei 42/2010, do 30 de decembro.</p>
    <p>Sanción proposta: seiscentos un euros (601 €).</p>

