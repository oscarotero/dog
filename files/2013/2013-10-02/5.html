---
date: '2013-10-02'
id: G0256-240913-0002
page: 39078
number: 188
agency: Axencia Turismo de Galicia
section: III. Outras disposicións.
title: >-
  RESOLUCIÓN do 23 de setembro de 2013, da Dirección da Axencia Turismo de
  Galicia, pola que se ordena a publicación do acordo do Consello da Xunta de
  Galicia do 19 de setembro de 2013 polo que se declaran festas de Galicia de
  interese turístico a Festa das Pepitas de Ferrol, o Entroido da Ulla-Entroido
  dos Xenerais e a Festa da Castaña de Folgoso do Courel.
range: Resolución
url: >-
  https://www.xunta.gal/dog/Publicados/2013/20131002/AnuncioG0256-240913-0002_gl.html
---
<p>En cumprimento do disposto no artigo 28 do Decreto 39/2001, do 1 de febreiro, de refundición en materia de Consello Galego de Turismo, declaración de municipio turístico galego e declaración de festas de Galicia de interese turístico, esta dirección dispón que se publique no <em>Diario Oficial de Galicia</em> o acordo adoptado polo Consello da Xunta na súa reunión do 19 de setembro de 2013, que a seguir se transcribe:</p>
    <p>«Declarar festas de Galicia de interese turístico, de conformidade co establecido no Decreto 39/2001, do 1 de febreiro, de refundición en materia de Consello Galego de Turismo, declaración de municipio turístico galego e declaración de festas de Galicia de interese turístico, as seguintes:</p>
    <p>• Festa das Pepitas, que se celebrará o 18 de marzo (véspera da festividade de San Xosé) no concello de Ferrol (A Coruña).</p>
    <p>• Entroido da Ulla-Entroido dos Xenerais, que se celebrará nas datas do Entroido, nos concellos de Santiago de Compostela, Teo, Touro, Padrón, Boqueixón (A Coruña) e A Estrada, Silleda, Vila de Cruces e Vedra (Pontevedra).</p>
    <p>• A Festa da Castaña, que se celebrará o primeiro fin de semana de novembro no concello de Folgoso do Courel (Lugo)».</p>
    <p>Santiago de Compostela, 23 de setembro de 2013</p>
    <footer><p>Mª Nava Castro Domínguez<br>Directora da Axencia Turismo de Galicia</p></footer>

