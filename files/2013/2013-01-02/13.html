---
date: '2013-01-02'
id: G2345-111212-0001
page: 91
number: 1
agency: Xulgado do Social número 2 da Coruña
section: V. Administración de xustiza.
title: EDICTO (689/2010).
range: Edicto
url: >-
  https://www.xunta.gal/dog/Publicados/2013/20130102/AnuncioG2345-111212-0001_gl.html
---
<p>María Blanco Aquino, secretaria xudicial do Xulgado do Social número 2 da Coruña, fago saber que no procedemento ordinario 689/2010 deste xulgado do social, seguido por instancia de Roberto Gómez Grandal contra a empresa Proxectos Tecnolóxicos do Noroeste, S.L., con intervención do Fogasa, ditouse a seguinte sentenza, cuxo encabezamento e ditame din:</p>
    <p>Asunto 689/2010.</p>
    <p>Na cidade da Coruña o 4 de decembro de dous mil doce.</p>
    <p>Lara Mª Munín Sánchez, xuíza substituta do Xulgado do Social número 2 da Coruña, tras ver os presentes autos sobre cantidades, por instancia de Roberto Gómez Grandal, que comparece representado polo letrado Sr. Martínez Ramonde, contra a empresa Proxectos Tecnolóxicos do Noroeste, S.L. e o Fondo de Garantía Salarial, que non comparecen, ditou a seguinte</p>
    <p>«Sentenza:</p>
    <p>Decido que, estimando a demanda interposta por Roberto Gómez Grandal contra a empresa Proxectos Tecnolóxicos do Noroeste, S.L., condénoa a que lle aboe a cantidade de oito mil catrocentos oitenta e dous euros e vinte e nove céntimos (8.482,29 €), incrementada co xuro por demora do 10 %.</p>
    <p>Así mesmo, absolvo o Fondo de Garantía Salarial, sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
    <p>Notifíquese esta resolución ás partes facéndolles saber que esta non é firme e fronte a ela cabe formular recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución. De ser recorrente a empresa demandada deberá acreditar mediante a exhibición ante este xulgado o xustificante acreditativo de ter depositado a cantidade obxecto de condena na conta deste xulgado, aberta en Banesto; podendo substituírse a consignación en metálico polo aseguramento mediante aval bancario, na cal se fará constar a responsabilidade solidaria do avalista debendo acreditar tamén na indicada conta a consignación da suma de 300 euros preceptivos para recorrer, sen cuxo cumprimento non se terá por anunciado o recurso.</p>
    <p>Así por esta a miña sentenza, pronúncioo, mándoo e asínoo».</p>
    <p>E para que sirva de notificación en legal forma a Proxectos Tecnolóxicos do Noroeste, S.L., en ignorado paradoiro, expido a presente para a súa inserción no Diario Oficial de Galicia (DOG).</p>
    <p>A Coruña, 11 de decembro de 2012</p>
    <footer><p>A secretaria xudicial</p></footer>

