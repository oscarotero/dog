---
date: '2013-01-02'
id: CA02-181212-0009
page: 101
number: 1
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  RESOLUCIÓN do 17 de decembro de 2012, da Secretaría Xeral de Ordenación do
  Territorio e Urbanismo, pola que se lle dá publicidade á parte dispositiva da
  Sentenza 721/2012, do 12 de xullo, da Sala do Contencioso-Administrativo do
  Tribunal Superior de Xustiza de Galicia.
range: Resolución
url: >-
  https://www.xunta.gal/dog/Publicados/2013/20130102/AnuncioCA02-181212-0009_gl.html
---
<p>Para xeral coñecemento, de conformidade co disposto nos artigos 72 e 104 e seguintes da Lei 29/1998, do 13 de xullo, reguladora da xurisdición contencioso-administrativa, faise público que a Sección Segunda da Sala do Contencioso-Administrativo do Tribunal Superior de Xustiza de Galicia, con data do 12 de xullo de 2012, pronunciou a Sentenza 721/2012, ditada no procedemento ordinario nº 4423/2010, interposto por Hortensia Montes Carbajal, sentenza que na súa parte dispositiva literalmente di: </p>
    <p>«Estimamos parcialmente o recurso contencioso-administrativo interposto por Hortensia Montes Carbajal contra a Orde da CMATI do 4 de xuño de 2010, sobre aprobación definitiva do PXOM de Teo. Anulamos en parte a mencionada Orde do 4 de xuño de 2010, única e exclusivamente no que respecta á clasificación da parcela con referencia catastral 15083A501004500000KQ, pois é contraria a dereito a súa clasificación como solo rústico de protección de augas e débese recoñecer a súa clasificación como solo de expansión de núcleo rural; con desestimación das restantes pretensións; sen facer especial condena en custas.</p>
    <p>Esta sentenza é susceptible do recurso ordinario de casación do artigo 86 da LXCA de 1998, que se deberá preparar por escrito e presentar nesta sala no prazo de dez días.</p>
    <p>En canto sexa firme esta sentenza, devólvase o expediente administrativo ao centro da súa procedencia, xunto con certificación e comunicación».</p>
    <p>A citada sentenza foi declarada firme.</p>
    <p>Santiago de Compostela, 17 de decembro de 2012</p>
    <footer><p>María Encarnación Rivas Díaz<br>Secretaria xeral de Ordenación do Territorio e Urbanismo</p></footer>

