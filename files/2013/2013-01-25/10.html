---
date: '2013-01-25'
id: CA01-210113-0001
page: 2174
number: 18
agency: Consellería de Facenda
section: IV. Oposicións e concursos.
title: >-
  ORDE do 17 de xaneiro de 2013 pola que se resolve o concurso para a provisión
  de postos de traballo vacantes do corpo superior da Administración da Xunta de
  Galicia, escala superior de estatística, e do corpo de xestión da Xunta de
  Galicia, escala técnica de estatísticos, convocado pola Orde do 27 de xuño de
  2012.
range: Orde
url: >-
  https://www.xunta.gal/dog/Publicados/2013/20130125/AnuncioCA01-210113-0001_gl.html
---
<p>Pola Orde da Consellería de Facenda do 27 de xuño de 2012 (DOG número 126, do 3 de xullo) convocouse concurso para a provisión de postos de traballo vacantes do corpo superior da Administración da Xunta de Galicia, escala superior de estatística, e do corpo de xestión da Xunta de Galicia, escala técnica de estatísticos.</p>
    <p>Rematado o prazo de alegacións á valoración provisional publicada pola Resolución do 12 de decembro de 2012 (DOG número 240, do 18 de decembro) sen que ningún dos concursantes presentase reclamación contra a dita valoración, esta comisión, na súa xuntanza do día 16 de xaneiro de 2013, acordou elevar á Consellería de Facenda a proposta definitiva de resolución do concurso.</p>
    <p>Polo exposto, esta consellería, de conformidade co previsto na base VII.5 da convocatoria,</p>
    <h2>DISPÓN:</h2>
    <p>Primeiro. Resolver definitivamente o concurso para a provisión de postos de traballo vacantes do corpo superior da Administración da Xunta de Galicia, escala superior de estatística, e do corpo de xestión da Xunta de Galicia, escala técnica de estatísticos, adxudicando aos/ás traballadores/as que se relacionan os postos de traballo que se especifican.</p>
    <p>Segundo. O prazo de toma de posesión comezará a contarse a partir do día seguinte ao do cesamento e será de tres días hábiles se o posto de traballo se atopa na mesma localidade ou dun mes se radica en localidade distinta. </p>
    <p>O cesamento deberá efectuarse dentro dos tres días hábiles seguintes ao da publicación no <em>Diario Oficial de Galicia</em> da orde da Consellería de Facenda pola que se abra o prazo para tal efecto.</p>
    <p>Se a adxudicación comporta o reingreso ao servizo activo, o prazo de toma de posesión deberá computarse desde o día seguinte ao da publicación da orde da Consellería de Facenda pola que se abren os prazos posesorios.</p>
    <p>Terceiro. Os destinos adxudicados serán irrenunciables, agás que con anterioridade á finalización do prazo posesorio se obteña outro destino mediante convocatoria pública, ben polo procedemento de libre designación ou polo de concurso, caso en que poderá optar por un dos dous.</p>
    <p>Os/as adxudicatarios/as están obrigados/as a comunicar por escrito a opción realizada á Dirección Xeral da Función Pública dentro dos tres días seguintes ao da publicación da orde da Consellería de Facenda polo que se abren os prazos posesorios. </p>
    <p>Os traslados que deriven da resolución deste concurso terán a consideración de voluntarios; en consecuencia, non xerarán dereito a indemnización.</p>
    <p>Contra esta orde, que pon fin á vía administrativa, poderase interpoñer recurso potestativo de reposición ante esta consellería no prazo dun mes contado desde o día seguinte ao da súa publicación no <em>Diario Oficial de Galicia</em>, de conformidade co establecido na Lei 30/1992, do 26 de novembro, ou poderase impugnar directamente ante o Xulgado do Contencioso-Administrativo de Santiago de Compostela, no prazo de dous meses contados desde a mesma data, segundo a Lei 29/1998, do 13 de xullo.</p>
    <p>Santiago de Compostela, 17 de xaneiro de 2013</p>
    <footer><p>Elena Muñoz Fonteriz<br>Conselleira de Facenda</p></footer>

