---
date: '2013-02-01'
id: CA04-140113-0001
page: 2927
number: 23
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 10 de xaneiro de 2013, da Dirección Xeral de Industria, Enerxía
  e Minas, pola que se autoriza administrativamente, se aproba o proxecto de
  execución e se declara de utilidade pública, en concreto, a infraestrutura
  eléctrica denominada modificación I enlace LMT Monfero-Xermade, nos termos
  municipais de Monfero (A Coruña) e Xermade (Lugo), promovida por Unión Fenosa
  Distribución, S.A. (expediente IN407A 2009/270).
range: Resolución
url: >-
  https://www.xunta.gal/dog/Publicados/2013/20130201/AnuncioCA04-140113-0001_gl.html
---
<p>Logo de examinar o expediente instruído a pedimento da empresa Unión Fenosa Distribución, S.A., con enderezo para os efectos de notificación na avenida de Arteixo, 171, 15007 A Coruña, resultan os seguintes</p>
    <p>Antecedentes de feito.</p>
    <p>Primeiro. O 5.6.2009 a empresa Unión Fenosa Distribución, S.A. presentou a solicitude de autorización administrativa, aprobación do proxecto de execución e declaración de utilidade pública, en concreto, da infraestrutura eléctrica denominada enlace LMT Monfero-Xermade, acompañada do preceptivo proxecto.</p>
    <p>Segundo. O 20.1.2010 a dita empresa presentou o documento ambiental, que lle foi requirido pola Xefatura Territorial da Coruña desta consellería, por afectar a citada infraestrutura eléctrica unha zona de protección ambiental; concretamente, o proxecto realizarase en parte no interior da zona de especial protección de valores naturais-lugar de importancia comunitaria (ZEPVN-LIC) Fragas do Eume (ES1110003), coincidindo coa parte do trazado que discorre polo termo municipal de Monfero. A seguir resúmese a tramitación ambiental do proxecto:</p>
    <p>– O 5.4.2010 a Secretaría Xeral de Calidade e Avaliación Ambiental emitiu informe en relación co dito proxecto no cal conclúe que, á vista dos informes previos recibidos, o desenvolvemento do proxecto coa súa definición actual causaría un sensible impacto sobre a paisaxe, a vexetación e a fauna volátil, de maneira que, de non modificalo, procedería sometelo ao trámite de avaliación de impacto ambiental. Ademais, indica unha serie de modificacións e consideracións derivadas das consultas previas realizadas, para seren tidas en conta na redacción do proxecto, co obxecto de diminuír a súa incidencia ata un nivel de impacto admisible.</p>
    <p>– O 6.5.2010 a empresa promotora presentou unha proposta de modificación do dito proxecto, de acordo co exixido no informe da Secretaría Xeral de Calidade e Avaliación Ambiental; con esta modificación, dentro do espazo protexido afectado, o trazado da liña irá finalmente pola beira da estrada CP-5001.</p>
    <p>– O 11.6.2010 a Secretaría Xeral de Calidade e Avaliación Ambiental resolveu non someter o dito proxecto ao trámite de avaliación de impacto ambiental.</p>
    <p>Terceiro. O 19.11.2010 a empresa promotora presentou a solicitude de autorización administrativa, aprobación do proxecto de execución e declaración de utilidade pública, en concreto, da infraestrutura eléctrica denominada modificación I enlace LMT Monfero-Xermade, acompañada do preceptivo proxecto. Este proxecto modificado consistirá na construción dunha liña eléctrica de media tensión (LMT) que partirá dun apoio existente da LMT EUM-709 (15 kV), tramo en derivada a CT Curra no termo municipal de Monfero, e finalizará no apoio existente nº 7 da LMT MOL-824 (20 kV), tramo en derivada a CT A Antoa, no termo municipal de Xermade, cunha lonxitude total de 1.451 m, en dous tramos de tensión 15 e 20 kV, cada un deles con tramo aéreo e soterrado. As características técnicas básicas da infraestrutura eléctrica son as seguintes:</p>
    <p>– LMT aérea núa Monfero-Xermade tramo I (15 kV), cunha lonxitude de 1.063 m e condutor tipo LA 56/54,6 mm2, con orixe no apoio existente s/n da LMT EUM-709, tramo en derivada a CT Curra (exp.: 52.229) no termo municipal de Monfero, e final no apoio proxectado nº 8, onde enlazará coa LMT soterrada Monfero-Xermade tramo I (15 kV) proxectada no termo municipal de Xermade.</p>
    <p>– LMT soterrada Monfero-Xermade tramo I (15 kV), cunha lonxitude de 82 m e condutor tipo RHZ1-2 OL-12/20 kV 3 (1×240 Al), con orixe en cela de remonte en centro de seccionamento autotransformador proxectado, e final en paso aéreo-soterrado que se realizará no apoio proxectado nº 8 da LMT aérea Monfero-Xermade tramo I (15 kV) proxectada, no termo municipal de Xermade.</p>
    <p>– LMT soterrada Monfero-Xermade tramo II (20 kV), cunha lonxitude de 28 m e condutor tipo RHZ1-2 OL-12/20 kV 3 (1x240 Al), con orixe en paso aéreo-soterrado que se realizará no apoio proxectado nº 9 da LMT aérea Monfero-Xermade tramo II (20 kV) proxectada, e final en cela de remonte en centro de seccionamento autotransformador proxectado, no termo municipal de Xermade.</p>
    <p>– LMT aérea núa Monfero-Xermade tramo II (20 kV), cunha lonxitude de 278 m e condutor tipo LA 56/54,6 mm2, con orixe no apoio proxectado nº 9, onde se enlazará coa LMT soterrada Monfero-Xermade tramo II (20 kV) proxectada, e final no apoio existente nº 7 da LMT MOL-824, tramo en derivada a CT A Antoa (exp.: 124-2/02), no termo municipal de Xermade.</p>
    <p>– Centro de seccionamento prefabricado autotransformador, con dúas celas de remonte por cable e dúas celas modulares de interruptor automático de tipo CMP-V-24, no termo municipal de Xermade.</p>
    <p>– Autotransformador elevador 15/20 kV, cunha potencia de 4.000 kVA, no termo municipal de Xermade.</p>
    <p>Cuarto. O 8.3.2012 a Xefatura Territorial da Coruña desta consellería ditou resolución pola que se someteu a información pública a petición de autorización administrativa, aprobación do proxecto de execución e declaración de utilidade pública, en concreto, da infraestrutura eléctrica denominada modificación I enlace LMT Monfero-Xermade, que se publicou no DOG do 12.4.2012, no BOP da Coruña do 2.4.2012, no BOP de Lugo do 3.4.2012, e nos xornais La Voz de Galicia e El Progreso do 3.4.2012; e tamén estivo exposta nos taboleiros de anuncios dos concellos de Monfero e Xermade e da Xefatura Territorial de Lugo desta consellería. Así mesmo, practicóuselle notificación individual aos interesados incluídos na relación de bens e dereitos afectados.</p>
    <p>Quinto. Durante o período en que o devandito proxecto se someteu ao trámite de información pública non se presentaron alegacións.</p>
    <p>Sexto. Ademais, a Xefatura Territorial da Coruña desta consellería trasladou as separatas do devandito proxecto ás distintas administracións, organismos ou empresas de servizo público ou de servizos de interese xeral, con bens e dereitos ao seu cargo, afectadas pola mencionada infraestrutura eléctrica, para os efectos de obter o seu informe ao respecto. Na seguinte táboa relaciónanse estas entidades e recóllese un resumo da súa resposta:</p>
    <table>
     <thead>
      <tr>
       <td>Nº</td>
       <td>Entidade</td>
       <td>Resumo da resposta</td>
      </tr>
     </thead>
     <tbody>
      <tr>
       <td>1</td>
       <td>Concello de Monfero</td>
       <td>Contestou a petición de informe requirindo a relación de bens e dereitos afectados; non obstante, á contestación deste requirimento non respondeu. Por tanto, conforme o disposto nos artigos 127 e 131 do Real decreto 1955/2000, do 1 de decembro, enténdese a súa conformidade coa autorización da instalación, sen prexuízo da autorización que lle corresponda outorgar.</td>
      </tr>
      <tr>
       <td>2</td>
       <td>Concello de Xermade</td>
       <td>Escrito de contestación do 15.5.2012: comunican a súa conformidade co expediente, logo de ser emitido o 12.5.2012 informe en sentido favorable polo arquitecto municipal.</td>
      </tr>
      <tr>
       <td>3</td>
       <td>Deputación Provincial da Coruña</td>
       <td>Escrito de autorización do 3.5.2012: autorizan a instalación, que se axustará ao condicionado indicado, sen prexuízo de ter que solicitar antes do comezo das obras a oportuna licenza ante esta deputación.</td>
      </tr>
      <tr>
       <td>4</td>
       <td>Dirección Xeral de Conservación da Natureza-Consellería de Medio Ambiente, Territorio e Infraestruturas</td>
       <td>Non contestou a petición de informe nin a reiteración desta petición. Por tanto, conforme o disposto nos artigos 127 e 131 do Real decreto 1955/2000, do 1 de decembro, enténdese a súa conformidade coa autorización da instalación, sen prexuízo da autorización que lle corresponda outorgar.</td>
      </tr>
      <tr>
       <td>5</td>
       <td>Servizo de Montes-Xefatura Territorial de Lugo da Consellería do Medio Rural e do Mar</td>
       <td>Non contestou a petición de informe nin a reiteración desta petición. Por tanto, conforme o disposto nos artigos 127 e 131 do Real decreto 1955/2000, do 1 de decembro, enténdese a súa conformidade coa autorización da instalación, sen prexuízo da autorización que lle corresponda outorgar.</td>
      </tr>
     </tbody>
    </table>
    <p>Sétimo. A Xefatura Territorial de Lugo desta consellería emitiu os seguintes informes, a respecto da devandita infraestrutura eléctrica:</p>
    <p>– O 27.12.2011, informe favorable sobre o proxecto de execución.</p>
    <p>– O 27.12.2011, informe sobre a inexistencia de limitacións para a imposición de servidume de paso de enerxía eléctrica no caso das parcelas afectadas polas instalacións eléctricas proxectadas.</p>
    <p>– O 31.1.2012, informe sobre a existencia na zona ocupada pola poligonal da infraestrutura eléctrica dun permiso de explotación e dun permiso de investigación, ambos xa caducados.</p>
    <p>Oitavo. A Xefatura Territorial da Coruña desta consellería emitiu os seguintes informes a respecto da devandita infraestrutura eléctrica:</p>
    <p>– O 27.1.2012, informe sobre a non afección da traza da infraestrutura eléctrica por ningún dereito mineiro.</p>
    <p>– O 16.11.2012, informe sobre a procedencia de continuar coa tramitación do expediente.</p>
    <p>– O 16.11.2012, informe sobre a non existencia de limitacións para a imposición de servidume de paso de enerxía eléctrica no caso das parcelas afectadas polas instalacións eléctricas proxectadas.</p>
    <p>Fundamentos de dereito.</p>
    <p>Primeiro. A Dirección Xeral de Industria, Enerxía e Minas é competente para resolver este expediente con fundamento no Estatuto de autonomía de Galicia; no Real decreto 2563/1982, do 24 de xullo, sobre traspaso de funcións e servizos da Administración do Estado á Comunidade Autónoma de Galicia en materia de industria, enerxía e minas; no Decreto 132/1982, do 4 de novembro, sobre asunción de competencias en materia de industria, enerxía e minas e a súa asignación á Consellería de Industria, Enerxía e Comercio; no Decreto 235/2012, do 5 de decembro, polo que se fixa a estrutura orgánica da Vicepresidencia e das consellerías da Xunta de Galicia; no Decreto 324/2009, do 11 de xuño, polo que se establece a estrutura orgánica da Consellería de Economía e Industria; no Decreto 36/2001, do 25 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia; en relación coa Lei 54/1997, do 27 de novembro, do sector eléctrico; co Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; e coa Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Segundo. O proxecto cumpre o disposto no Regulamento sobre condicións técnicas e garantías de seguranza en liñas eléctricas de alta tensión e as súas instrucións técnicas complementarias ITC-LAT 010 a 09, aprobado polo Real decreto 223/2008, do 15 de febreiro; así como o disposto no Regulamento sobre centrais eléctricas, subestacións e centros de transformación, aprobado polo Real decreto 3275/1982, do 12 de novembro.</p>
    <p>Terceiro. No expediente instruído para o efecto cumpríronse os trámites regulamentarios.</p>
    <p>Esta dirección xeral, de acordo co que antecede e no exercicio das competencias que ten atribuídas, </p>
    <h2>RESOLVE:</h2>
    <p>1. Autorizar administrativamente a infraestrutura eléctrica denominada modificación I enlace LMT Monfero-Xermade, nos termos municipais de Monfero (A Coruña) e Xermade (Lugo).</p>
    <p>2. Aprobar o proxecto de execución da infraestrutura eléctrica que se cita.</p>
    <p>3. Declarar a utilidade pública, en concreto, da infraestrutura eléctrica citada, o que implica a necesidade de ocupación dos bens ou de adquisición dos dereitos afectados e implica a urxente ocupación para os efectos do artigo 52 da Lei de expropiación forzosa.</p>
    <p>Todo isto de acordo coas seguintes condicións:</p>
    <p>Primeira. A infraestrutura eléctrica que se autoriza terá que realizarse de acordo coas especificacións e planos que figuran no proxecto titulado modificación I enlace LMT Monfero-Xermade, asinado polo enxeñeiro industrial Rubén Menéndez Fernández, e visado polo Ilustre Colexio Oficial de Enxeñeiros Industriais de Galicia, Delegación da Coruña, con visado dixital núm. CO103274 e data 26.10.2010.</p>
    <p>Segunda. O peticionario asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguranza.</p>
    <p>Terceira. En todo momento se deberá cumprir canto establecen os regulamentos técnicos de aplicación, así como demais normativas e directrices vixentes aplicables.</p>
    <p>Cuarta. Para introducir modificacións nas instalacións que afecten datos básicos do proxecto será necesaria autorización previa desta dirección xeral. Así mesmo, as xefaturas territoriais da Coruña e Lugo desta consellería poderán autorizar as modificacións de detalle do proxecto que resulten procedentes, cada unha no seu ámbito territorial e deben comunicar a esta dirección xeral todas as resolucións que diten en aplicación da citada facultade.</p>
    <p>Quinta. O prazo para a posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución. Unha vez construídas as instalacións autorizadas, as xefaturas territoriais da Coruña e Lugo desta consellería inspeccionarán, cada unha no seu ámbito territorial, a totalidade das obras e montaxes efectuadas e verificará o cumprimento dos compromisos contraídos pola empresa promotora.</p>
    <p>Sexta. Canto aos bens e dereitos afectados por esta infraestrutura eléctrica e adscritos ás distintas administracións, organismos ou empresas de servizo público ou de servizos de interese xeral (relacionadas no antecedente de feito sexto da presente resolución), a empresa promotora da infraestrutura eléctrica procederá a realizar os correspondentes cruzamentos e afeccións de acordo cos condicionados e informes emitidos por estes ou, de ser o caso, pendentes de emitir.</p>
    <p>Sétima. Deberase cumprir o recollido na documentación ambiental presentada polo promotor, así como as condicións específicas e aquelas xerais que sexan de aplicación das que figuran no anexo da Resolución do 11 de xuño de 2010, da Secretaría Xeral de Calidade e Avaliación Ambiental, a que se fai referencia no antecedente de feito segundo da presente resolución.</p>
    <p>Oitava. A empresa promotora, unha vez iniciado o expediente expropiatorio, deberá presentar ante a Consellería do Medio Rural e do Mar solicitude de prevalencia da utilidade pública da infraestrutura eléctrica sobre a do monte veciñal en man común afectado, de acordo co disposto na Lei 13/1989, do 10 de outubro, de montes veciñais en man común, e no Decreto 260/1992, do 4 de setembro, polo que se aproba o regulamento para a execución desta lei.</p>
    <p>Novena. A administración reserva para si o dereito a deixar sen efecto esta autorización por calquera das causas sinaladas no artigo 34.1 do Decreto 1775/1967, do 22 de xullo, sobre o réxime de instalación, ampliación e traslado de industrias; por incumprimento das condicións estipuladas; pola facilitación de datos inexactos; ou por calquera outra causa legal ou regulamentaria que así o prevexa.</p>
    <p>Décima. Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Contra a presente resolución, que non é definitiva en vía administrativa, cabe interpoñer recurso de alzada ante o conselleiro de Economía e Industria no prazo dun mes contado a partir do día seguinte ao da notificación ou publicación desta resolución, sen prexuízo de que os interesados poidan interpoñer calquera outro recurso que coiden pertinente.</p>
    <p>Santiago de Compostela, 10 de xaneiro de 2013</p>
    <footer><p>Ángel Bernardo Tahoces<br>Director xeral de Industria, Enerxía e Minas</p></footer>

