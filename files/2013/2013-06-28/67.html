---
date: '2013-06-28'
id: L130-070613-0001
page: 25613
number: 122
agency: Concello da Coruña
section: VI. Anuncios. b) Administración local.
title: >-
  ANUNCIO de aprobación definitiva do estudo de detalle CEIP Emilia Pardo Bazán
  (expediente 631/138/2012).
range: Anuncio
url: >-
  https://www.xunta.gal/dog/Publicados/2013/20130628/AnuncioL130-070613-0001_gl.html
---
<p>O Pleno municipal, na sesión que tivo lugar o 6 de maio de 2013, adoptou, entre outros, o seguinte acordo:</p>
    <p>«Primeiro. Aprobar definitivamente o estudo de detalle para a ampliación en edificio independente do CEIP Emilia Pardo Bazán da Coruña.</p>
    <p>Segundo. Ordenar a dilixencia do documento, así como o cumprimento dos trámites administrativos recollidos nos artigos 92.2 e 92.3 da Lei 9/2002, do 30 de decembro, de ordenación urbanística e protección do medio rural de Galicia, para procurar a entrada en vigor do estudo de detalle.</p>
    <p>Terceiro. Notificar o acordo de aprobación definitiva aos titulares catastrais, aos departamentos municipais de Licenzas e Disciplina Urbanística, Xestión do Solo, Sección de Patrimonio Urbanístico, Oficina do SIX de planeamento e ao promotor, que será requirido, ademais, para que no prazo de dez (10) días presente en soporte informático a documentación aprobada para a súa incorporación ao Sistema de información xeográfico municipal». </p>
    <p>A documentación exixida polo artigo 92.3 da Lei 9/2002, do 30 de decembro, de ordenación urbanística e protección do medio rural de Galicia, tivo entrada na Consellería de Medio Ambiente, Territorio e Infraestruturas, para os efectos da entrada en vigor do estudo de detalle, o 3 de xuño de 2013. </p>
    <p>Este acordo pon fin á vía administrativa e pódese interpor contra el recurso contencioso-administrativo, ante a sala correspondente do Tribunal Superior de Xustiza de Galicia, no prazo de dous meses contado a partir do día seguinte a aquel en que se realice a súa publicación, de conformidade co artigo 46 da Lei 29/1998, do 13 de xullo, da xurisdición contencioso-administrativa, sen prexuízo de calquera outro que se considere pertinente.</p>
    <p>O que se publica para os efectos oportunos.</p>
    <p>A Coruña, 3 de xuño de 2013</p>
    <footer><p>César de Jesús Otero Grille<br>Director de Urbanismo</p></footer>

