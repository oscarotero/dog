---
date: '2013-06-28'
id: G1438-210613-0001
page: 25624
number: 122
agency: Deputación Provincial da Coruña
section: VI. Anuncios. b) Administración local.
title: ANUNCIO de ampliación da delegación de competencias do Concello de Ames.
range: Anuncio
url: >-
  https://www.xunta.gal/dog/Publicados/2013/20130628/AnuncioG1438-210613-0001_gl.html
---
<p>A Deputación Provincial da Coruña, na sesión plenaria ordinaria do día 25 de xaneiro de 2013 adoptou, entre outros, o seguinte acordo:</p>
    <p>«9. Aceptación da ampliación da delegación de competencias do Concello de Ames en materia de instrución dos expedientes sancionadores por denuncias cursadas polo concello por infracción das normas sobre tráfico, circulación de vehículos de motor e seguridade viaria.</p>
    <p>Aceptar a delegación de competencias en materia de instrución dos expedientes sancionadores por denuncias cursadas polo concello por infracción das normas sobre tráfico, circulación de vehículos de motor e seguridade viaria acordada polo Concello de Ames.</p>
    <p>O exercicio das competencias delegadas obxecto de aceptación levarase a cabo nos termos establecidos nas bases para a prestación dos servizos tributarios aos concellos da provincia e terá efectos desde o día en que se publique este acordo no <em>Boletín Oficial</em> da provincia, conforme o establecido no artigo 7 do texto refundido da Lei reguladora das facendas locais, aprobado polo Real decreto lexislativo 2/2004, do 5 de marzo».</p>
    <p>O que se fai público para xeral coñecemento.</p>
    <p>A Coruña, 1 de febreiro de 2013</p>
    <footer><p>Diego Calvo Pouso José Luis Almau Supervía<br>Presidente da Deputación Secretario da Deputación<br>Provincial da Coruña Provincial da Coruña</p></footer>

