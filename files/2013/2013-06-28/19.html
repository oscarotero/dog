---
date: '2013-06-28'
id: G2347-070613-0002
page: 25498
number: 122
agency: Xulgado do Social número 4 da Coruña
section: V. Administración de xustiza.
title: EDICTO (1277/2012).
range: Edicto
url: >-
  https://www.xunta.gal/dog/Publicados/2013/20130628/AnuncioG2347-070613-0002_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos número 1277/2012 por instancia de Raquel María Lago Amorín contra as empresas Bra Servicios Hostelería, S.L., Casa Barqueiro, S.L. e o Fondo de Garantía Salarial, sobre despedimento, nos cales se ditou sentenza o 31.5.2013 que, copiada nos particulares necesarios, di así:</p>
    <p>«Resolvo estimar a demanda formulada por Raquel María Lago Amorín fronte a Bra Servicios Hostelería, S.L. e Casa Barqueiro, S.L., con intervención do Fondo de Garantía Salarial e, en consecuencia:</p>
    <p>– Declárase improcedente o despedimento de Raquel María Lago Amorín realizado por Bra Servicios Hostelería, S.L.</p>
    <p>– Condénase a empresa Casa Barqueiro, S.L. a que no prazo de cinco días desde a notificación da sentenza opte entre a readmisión da demandante ou o aboamento dunha indemnización de 5.524,96 euros, determinando o aboamento da devandita indemnización a extinción do contrato de traballo; no caso de optar pola readmisión deberá aboar os salarios de tramitación que desde a data do despedimento ata a presente ascenden a 9.653,80 euros, aos que deberán engadirse os que se perciban ata a súa notificación a razón de 41,08 euros diarios. Das devanditas cantidades responderá solidariamente a empresa Bra Servicios Hostelería, S.L.</p>
    <p>Notifíquese a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, abondando a manifestación da parte ou do seu avogado ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso ter consignado a cantidade obxecto de condena, así como o depósito de 150,25 euros na conta de depósitos e consignacións que ten aberta este xulgado facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña».</p>
    <p>E para que conste, para os efectos da súa publicación no <em>Diario Oficial de Galicia</em> co fin de que sirva de notificación en forma á empresa Bra Servicios Hostelería, S.L. expido e asino a presente.</p>
    <p>A Coruña, 7 de xuño de 2013</p>
    <footer><p>A secretaria xudicial</p></footer>

