---
date: '2013-05-07'
id: G0165-230413-0002
page: 14868
number: 87
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO do 12 de abril de 2013, da Xefatura Territorial da Coruña, polo que se
  publica a Resolución do 5 de marzo de 2013, da Dirección Xeral de
  Desenvolvemento Rural, sobre adxudicación de masas comúns na zona de
  concentración parcelaria de Visantoña (Santiso).
range: Anuncio
url: >-
  https://www.xunta.gal/dog/Publicados/2013/20130507/AnuncioG0165-230413-0002_gl.html
---
<p>En cumprimento do disposto no artigo 32 da Lei 10/1985, de concentración parcelaria para Galicia, en relación co artigo 59.6.a) da Lei 30/1992, de réxime xurídico das administracións públicas e do procedemento administrativo común, esta xefatura territorial fai público que, con data do 5 de marzo de 2013 a Dirección Xeral de Desenvolvemento Rural da Consellería do Medio Rural e do Mar ditou a seguinte resolución:</p>
    <p>«O Acordo da zona de concentración parcelaria de San Xoán de Visantoña (Santiso, A Coruña) foi aprobado pola Dirección Xeral de Infraestruturas Agrarias con data do 17 de agosto de 2004, e foi publicado e notificado na forma legalmente establecida, e na actualidade atópase pendente de firmeza.</p>
    <p>Con posterioridade a estes actos, o Concello de Santiso, con data do 11 de xaneiro de 2013, solicitou a cesión da titularidade dos predios para os fins que se indican:</p>
    <p>– Predio nº 89 do polígono 1, para instalar os sistemas de depuración das aldeas de Vilar da Vella, A Graña e Sardecoiro, así como para unha área recreativa.</p>
    <p>– Unha porción de 4.884 m2 do predio 323 do polígono 3, para a construción dun punto de auga, a instalación dunha depuradora para a aldea de Puñín e zonas baixas de Seoane e para cargadoiro de madeira.</p>
    <p>– Predio nº 479 do polígono 4, xa que nel está instalada unha depuradora municipal.</p>
    <p>– Predio nº 774 do polígono 4, para a construción dunha área recreativa.</p>
    <p>– Predio nº 1177 do polígono 6, xa que dispón dun lavadoiro que está a ser usado polos veciños, e para a súa adecuación como área recreativa.</p>
    <p>– Predio nº 1197 do polígono 6, no que está construído o campo de fútbol.</p>
    <p>– Predio nº 1252 do polígono 6, para a ampliación do cemiterio de Visantoña.</p>
    <p>Visto o informe favorable da xunta local da zona, a Lei de reforma e desenvolvemento agrario, do 12 de xaneiro de 1973, a Lei 10/1985, do 14 de agosto, de concentración parcelaria para Galicia, modificada pola Lei 12/2001, do 10 de setembro, a Lei 6/2011, do 13 de outubro, de mobilidade de terras, a Lei 30/1992, do 26 de novembro, de réxime xurídico das administracións públicas e do procedemento administrativo común, na súa redacción segundo a Lei 4/1999, do 13 de xaneiro, e demais disposicións legais vixentes de aplicación ao caso,</p>
    <p>Á vista de que o destino para o que se solicitan os predios nº 89, 479, 774, 1177, 1197, 1252 e unha porción do nº 323, son perfectamente subsumibles no suposto recollido no artigo 32 da antedita lei galega, esta dirección xeral</p>
    <h2>resolve:</h2>
    <p>1. Modificar o Acordo de concentración parcelaria da zona de Visantoña (Santiso, A Coruña), no sentido de:</p>
    <p>1.1. Segregar do predio nº 323 (Fondo de terras) 4.884 m2 de 1.926,70 puntos, pasa a figurar como predio nº 323-1; a restante superficie do primitivo previo, 28.830 m2 de 14.262,50 puntos, permanece no Fondo de terras da zona como predio nº 323-2.</p>
    <p>1.2. Adxudicar ao Concello de Santiso a titularidade dos predios nº 89, 323-1, 479, 774, 1177, 1197 e 1252, que causan baixa no Fondo de terras da zona, para ser destinados aos fins que se recollen na parte expositiva da presente resolución.</p>
    <p>2. Transcorridos cinco anos desde a cesión das titularidades sen que os predios fosen destinados aos fins para os fins para os que son adxudicados, a titularidade dos referidos predios reverterá ao Fondo de terras da zona, ao Patrimonio da Comunidade Autónoma, á Axencia Galega de Desenvolvemento Rural (Agader) ou outra entidade que corresponda, segundo o caso.</p>
    <p>3. Ordenar que á presente resolución se dea a oportuna publicidade sen prexuízo da súa notificación ao Concello de Santiso».</p>
    <p>Contra a presente resolución os interesados poderán interpoñer recurso de alzada ante a persoa titular da Consellería do Medio Rural e do Mar dentro do prazo de trinta días, que contarán desde o día seguinte ao da publicación desta resolución. Os recursos poderán presentarse nesta xefatura territorial (Edificio Administrativo Monelos, praza Luís Seoane, s/n, A Coruña), nas oficinas centrais da consellería (San Caetano, s/n, Santiago de Compostela) ou en calquera das dependencias a que fai referencia o artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
    <p>A Coruña, 12 de abril de 2013</p>
    <footer><p>Antonio Manuel Aguión Fernández<br>Xefe territorial da Coruña</p></footer>

