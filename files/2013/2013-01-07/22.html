---
date: '2013-01-07'
id: G0007-141212-0002
page: 562
number: 4
agency: Xulgado do Social número 3 de Santiago de Compostela
section: V. Administración de xustiza.
title: EDICTO (446/2011).
range: Edicto
url: >-
  https://www.xunta.gal/dog/Publicados/2013/20130107/AnuncioG0007-141212-0002_gl.html
---
<p>Susana Varela Amboage, secretaria xudicial do Xulgado do Social número 3 de Santiago de Compostela, fago saber que no procedemento ordinario 446/2011 deste xulgado do social, seguido por instancia de Matilde Pérez Fernández-Pintado contra o Concello de Santiago de Compostela, Infantilandia, S.L., o Fondo de Garantía Salarial, Campa Formación e Intervención Socioeducativa, S.L., Arasti Barca Ma, S.L., Evenculsa, S.L., sobre reclamación de dereito (indefinición/cesión ilegal) e cantidade (salarios), ditouse a seguinte resolución:</p>
    <p>«Decido que debo estimar e estimo a demanda presentada por Matilde Pérez Fernández-Pintado e, en consecuencia, apreciando a existencia da cesión ilegal invocada na demanda, declaro que a traballadora ten a condición de traballadora indefinida non fixa do Concello de Santiago de Compostela, cunha antigüidade desde o 31 de outubro de 1999, cunha categoría de coordinadora do centro sociocultural (grupo A2, nivel 20).</p>
    <p>Condeno a Arasti Barca Ma, S.L. e o Concello de Santiago de Compostela, solidariamente, a aboar á demandante 33.431,38 euros en concepto de diferenzas retributivas percibidas desde o 1 de febreiro de 2010 ata o 31 de marzo de 2012, importe que deberá incrementarse cos xuros do artigo 29.3 do ET, con condena a aboar á demandante as diferenzas retributivas que se perciban desde a devandita data ata a adecuación da súa retribución ao grupo e nivel económico anteriormente sinalado.</p>
    <p>Condeno as empresas Infantilandia, S.L., Campa Formación e Intervención Socioeducativa, S.L. e Evenculsa, S.L. a estar e pasar pola presente resolución.</p>
    <p>Non procede realizar nesta instancia condena ao Fogasa.</p>
    <p>Notifíquese a presente resolución ás partes facéndolles saber que contra ela poden interpoñer recurso de suplicación no prazo de cinco días desde a súa notificación.</p>
    <p>Lévese o orixinal desta resolución ao libro de sentenzas e déixese testemuño nas actuacións.</p>
    <p>Así o acordo, mando e asino.</p>
    <p>A maxistrada-xuíza».</p>
    <p>E para que sirva de notificación en legal forma a Infantilandia, S.L. e Evenculsa, S.L., en paradoiro descoñecido, expido o presente para a súa inserción no <em>Diario Oficial de Galicia</em>.</p>
    <p>Santiago de Compostela, 7 de decembro de 2012</p>
    <footer><p>A secretaria xudicial</p></footer>

