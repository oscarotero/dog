---
date: '2013-01-07'
id: CA04-141212-0004
page: 664
number: 4
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 4 de decembro de 2012, da Xefatura Territorial de Ourense,  pola
  que se somete a información pública a petición de autorización da 
  instalación  eléctrica  da  subestación  San  Cibrao  132 kV-liña  Galfor 
  132  e  acoplamento  lonxitudinal  no  concello  de  San  Cibrao  das  Viñas
  (expediente IN407A 2012/70-3).
range: Resolución
url: >-
  https://www.xunta.gal/dog/Publicados/2013/20130107/AnuncioCA04-141212-0004_gl.html
---
<p>Para os efectos previstos na Lei 54/1997, do 27 de novembro, e no artigo 125 do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización da instalación eléctrica:</p>
    <p>Solicitante: Unión Fenosa Distribución, S.A.</p>
    <p>Domicilio social: A Batundeira 2, 32960 Velle.</p>
    <p>Denominación: subestación San Cibrao 132 kV-liña Galfor 132 e acoplamento lonxitudinal.</p>
    <p>Situación: San Cibrao das Viñas.</p>
    <p>Descricións técnicas:</p>
    <p>Ampliación das barras do parque de 132 kV para habilitar con isto catro novas rúas. Nunha destas conectarase a posición para a liña Galfor 132 kV, que non é obxecto deste proxecto, polo que o parque de 132 kV queda configurado en simple barra partida, coa instalación dunha nova posición para medida de barras. As posicións que se trasladan son a do transformador T-III e a liña Saceda, que, ademais, cambia para tecnoloxía híbrida ( módulos blindados en SF6 de exterior) no canto da convencional.</p>
    <p>Orzamento: 1.158.529,00 euros.</p>
    <p>Todas aquelas persoas ou entidades que se consideren afectadas poderán presentar as súas alegacións nesta xefatura territorial, Curros Enríquez, 1-4º, no prazo de vinte días. Así mesmo, e durante o mencionado prazo, tamén se poderá examinar o proxecto da instalación.</p>
    <p>Ourense, 4 de decembro de 2012</p>
    <footer><p>Gabriel Diéguez Domínguez<br>Xefe territorial de Ourense</p></footer>

