---
date: '2013-01-07'
id: G2162-141212-0001
page: 553
number: 4
agency: Xulgado de Primeira Instancia número 3 de Pontevedra
section: V. Administración de xustiza.
title: EDICTO (770/2010).
range: Edicto
url: >-
  https://www.xunta.gal/dog/Publicados/2013/20130107/AnuncioG2162-141212-0001_gl.html
---
<p>Sandra Pérez López, secretaria xudicial do Xulgado de Primeira Instancia número 3 de Pontevedra, mediante este anuncio:</p>
    <p>No presente procedemento ordinario 770/2010 seguido por instancia de Inturasa Pérez Rumbao, S.A. fronte a Roberto Martínez Mejueiro ditouse sentenza, cuxo teor literal é o seguinte:</p>
    <p>«Sentenza: 103/2012.</p>
    <p>Xuíz que a dita: Indalecio Conde González.</p>
    <p>Lugar: Pontevedra.</p>
    <p>Data: vinte e dous de xuño de dous mil doce.</p>
    <p>Demandante: Inturasa Pérez Rumbao, S.A.</p>
    <p>Avogada: Irene Santana Carnero.</p>
    <p>Procurador: José Manuel Domínguez Lino.</p>
    <p>Demandado: Roberto Martínez Mejueiro.</p>
    <p>Procedemento: procedemento ordinario 770/2010.</p>
    <p>Antecedentes de feito</p>
    <p>Primeiro. O procurador José Manuel Domínguez Lino, en nome e representación de Inturasa Pérez Rumbao, S.A., interpuxo demanda de xuízo ordinario contra Roberto Martínez Meijueiro en que lle reclamaba cantidades debidas.</p>
    <p>Segundo. Emprazado o demandado en legal forma, este deixou transcorrer o prazo que se lle concedera sen contestar á demanda polo que foi declarado na situación de rebeldía procesual.</p>
    <p>Terceiro. Convocadas as partes á oportuna audiencia previa, celebrouse o día e á hora sinalados, e propostos e admitidos os medios de proba que se estimaron procedentes practicáronse estes co resultado que figura en autos.</p>
    <p>Fundamentos de dereito</p>
    <p>Primeiro. A demandante Inturasa Pérez Rumbao, S.A., dedicada á compravenda de vehículos industriais e comerciais, á reparación destes e á venda de accesorios, reclama ao demandado Roberto Martínez Meijueiro, dedicado ao transporte, a cantidade de 20.300 euros pola reparación de tractocamión e 1.371,63 euros por gastos de devolución de efectos mercantís con fundamento en contrato de arrendamento de obra celebrado entre ambas as partes.</p>
    <p>O demandado, emprazado en legal forma, non compareceu dentro do prazo para contestar á demanda e, por conseguinte, declarouse na situación de rebeldía procesual.</p>
    <p>Segundo. O pactado polas partes é un contrato de arrendamento de obra regulado nos artigos 1543, 1544, 1588, seguintes e concordantes do CC e normativa administrativa aplicable.</p>
    <p>Da proba documental achegada á demanda resulta:</p>
    <p>1. O demandado Roberto Martínez Meijueiro encargou á demandante a reparación do seu tractocamión matrícula 2624TXN.</p>
    <p>2. A demandante reparou o vehículo e foi retirado polo demandado.</p>
    <p>3. O prezo da reparación ascendeu a 20.300 euros e a devolución dos efectos mercantís por non pagamento causou un gasto de 1.371,63 euros e a suma de ambas as dúas cantidades é de 21.671,63 euros reclamados na demanda.</p>
    <p>Os anteriores feitos están xustificados pola orde de reparación, factura de reparación, recibos impagados e gastos de devolución.</p>
    <p>Executada a reparación do tractocamión pola demandante e non acreditado o pagamento polo demandado, este vén obrigado a aboar o prezo da reparación máis gastos de devolución, a teor do disposto nos artigos 1543, 1544, 1588, seguintes e concordantes do CC e o xuro do artigo 7 da Lei do 29 de decembro de medidas de loita contra a morosidade, considerando así totalmente a demanda.</p>
    <p>Terceiro. Admitida a demanda, as custas impóñenselle ao demandado segundo o disposto no artigo 394 da LAC.</p>
    <p>Decido que, estimando a demanda formulada polo procurador dos tribunais José Manuel Domínguez Lino, en nome e representación de Inturasa Pérez Rumbao, S.A. contra Roberto Martínez Meijueiro, debo condenar e condeno o demandado a que lle aboe a demandante a cantidade de 21.671,63 euros e o xuro sinalado na fundamentación xurídica desta resolución, con imposición ao demandado das custas.</p>
    <p>Contra esta sentenza cabe recurso de apelación ante este xulgado no prazo de vinte días.</p>
    <p>Así por esta a miña sentenza, pronúncioo, mándoo e asínoo».</p>
    <p>E encontrándose o devandito demandado, Roberto Martínez Mejueiro, en paradoiro descoñecido, expídese o presente co fin de que sirva de notificación en forma a este.</p>
    <p>Pontevedra, 14 de novembro de 2012</p>
    <footer><p>A secretaria xudicial</p></footer>

