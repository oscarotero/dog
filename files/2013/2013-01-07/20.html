---
date: '2013-01-07'
id: G0167-141212-0001
page: 558
number: 4
agency: Xulgado do Social número 3 de Reforzo da Coruña
section: V. Administración de xustiza.
title: EDICTO (25/2010).
range: Edicto
url: >-
  https://www.xunta.gal/dog/Publicados/2013/20130107/AnuncioG0167-141212-0001_gl.html
---
<p>Marta Yanguas del Valle, secretaria xudicial de reforzo do Xulgado do Social número 3 da Coruña, fago saber que no presente procedemento se ditou sentenza, cuxo encabezamento e resolución se reproducen integramente e que son do teor literal seguinte:</p>
    <p>«Sentenza.</p>
    <p>A Coruña, 30 de novembro de 2012.</p>
    <p>Ana Rodríguez Piorno, maxistrada xuíza do Xulgado do Social número 3 da Coruña, en funcións de reforzo, ditou a presente resolución nos autos de procedemento sobre reclamación de cantidade 25/2010, sendo demandante Eugenio García Boullosa, representado polo letrado Sr. Pena Díaz, e demandada a empresa León Javier Romero Torán, despois de ser citado, da mesma maneira, o Fondo de Garantía Salarial (Fogasa), coa representación da letrada Sra. Abajo Lera.</p>
    <p>Dispoño:</p>
    <p>Que debo estimar e estimo parcialmente a demanda interposta por Eugenio García Boullosa contra a empresa León Javier Romero Torán e, en consecuencia, condeno esta última a aboarlle a Eugenio García Boullosa a cantidade de 7.154,96 euros que lle debe, cantidade que deberá incrementarse co xuro de demora do 10 %.</p>
    <p>Non procede a condena do Fondo de Garantía Salarial nesta instancia, sen prexuízo da responsabilidade que se lle poida imputar con posterioridade.</p>
    <p>Notifíquese a presente sentenza ás partes.</p>
    <p>Contra esta resolución cabe interpoñer recurso de suplicación ante o Tribunal Superior de Xustiza de Galicia, o cal deberá ser anunciado no prazo dos cinco días seguintes á notificación desta sentenza.</p>
    <p>Así o pronuncio, mando e asino».</p>
    <p>E para que conste, expídese o presente co fin de que sirva de notificación á empresa León Javier Romero Torán, actualmente en paradoiro descoñecido, e para a súa inserción no <em>Diario Oficial de Galicia</em>.</p>
    <p>A Coruña, 14 de decembro de 2012</p>
    <footer><p>A secretaria xudicial</p></footer>

