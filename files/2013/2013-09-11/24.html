---
date: '2013-09-11'
id: G0165-050913-0006
page: 35884
number: 173
agency: Consellería do Medio Rural e do Mar
section: VI. Anuncios. a) Administración autonómica.
title: >-
  RESOLUCIÓN do 5 de setembro de 2013, da Secretaría Xeral Técnica da
  Consellería do Medio Rural e do Mar, pola que se acorda someter a información
  pública o proxecto de decreto polo que se regulan os aproveitamentos
  madeireiros e leñosos, de cortiza, de pastos e micolóxicos en montes ou
  terreos forestais de xestión privada na Comunidade Autónoma de Galicia.
range: Resolución
url: >-
  https://www.xunta.gal/dog/Publicados/2013/20130911/AnuncioG0165-050913-0006_gl.html
---
<p>O proxecto de decreto polo que se regulan os aproveitamentos madeireiros e leñosos, de cortiza, de pastos e micolóxicos en montes ou terreos forestais de xestión privada na Comunidade Autónoma de Galicia ten por obxecto regular e desenvolver o réxime legal destes aproveitamentos en montes ou terreos forestais de xestión privada situados na Comunidade Autónoma de Galicia.</p>
    <p>De acordo co exposto e de conformidade co establecido no parágrafo segundo do artigo 42.3 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, que establece que, cando o contido e a repercusión da disposición o aconsellen, será sometida a información pública,</p>
    <h2>ACORDO:</h2>
    <p>Someter a información pública, por un prazo de 15 días hábiles, contados desde o día seguinte ao da publicación desta resolución, o proxecto de decreto polo que se regulan os aproveitamentos madeireiros e leñosos, de cortiza, de pastos e micolóxicos en montes ou terreos forestais de xestión privada na Comunidade Autónoma de Galicia.</p>
    <p>O texto do proxecto de decreto poderá consultarse no seguinte enderezo electrónico:</p>
    <p>http://www.medioruralemar.xunta.es/anuncios/avisos/vixentes/</p>
    <p>As persoas interesadas, dentro do prazo sinalado, poderán enviar as súas alegacións preferentemente mediante correo electrónico ao seguinte enderezo electrónico: vicesecretariaxeral.cmrm@xunta.es ou, alternativamente, mediante a presentación do escrito dirixido á Vicesecretaría Xeral da Consellería do Medio Rural e do Mar en calquera dos lugares previstos no artigo 38.4 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 5 de setembro de 2013</p>
    <footer><p>P.D. (Orde 30.3.2012; DOG núm. 70, do 12 de abril)<br>Alfonso García Magariños<br>Secretario xeral técnico da Consellería do Medio Rural e do Mar</p></footer>

