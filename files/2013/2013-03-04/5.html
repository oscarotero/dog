---
date: '2013-03-04'
id: G0165-270213-0002
page: 6248
number: 44
agency: Consellería do Medio Rural e do Mar
section: III. Outras disposicións.
title: >-
  RESOLUCIÓN do 26 de febreiro de 2013 pola que se ordena a publicación do
  acordo do Consello da Xunta de Galicia do 21 de febreiro de 2013 pola que se
  autoriza a Consellería do Medio Rural e do Mar para a exención da achega de
  garantías aos beneficiarios de pagamentos parciais nas subvencións a
  agrupacións de produtores para a realización de actividades de información e
  promoción de produtos agroalimentarios galegos con calidade diferenciada, no
  marco do Programa de desenvolvemento rural para Galicia 2007-2013, convocadas
  pola Orde do 30 de xaneiro de 2013.
range: Resolución
url: >-
  https://www.xunta.gal/dog/Publicados/2013/20130304/AnuncioG0165-270213-0002_gl.html
---
<p>Por Orde do 17 de febreiro de 2012 (DOG nº 39, do 24 de febreiro) aprobáronse as bases reguladoras das axudas a agrupacións de produtores para a realización de actividades de información e promoción de produtos agroalimentarios galegos con calidade diferenciada, no marco do Programa de desenvolvemento rural para Galicia 2007-2013, e convocáronse para o ano 2012.</p>
    <p>Con data do 4 de febreiro de 2013 publicouse no <em>Diario Oficial de Galicia</em> número 24 unha modificación das bases reguladoras das ditas axudas e convocáronse para o ano 2013.</p>
    <p>Nas bases reguladoras publicadas no 24 de febreiro de 2012 prevíase a exoneración da presentación de garantías polos beneficiarios, para os efectos da concesión de pagamentos á conta, logo de autorización do Consello da Xunta de Galicia.</p>
    <p>Con base no exposto, o Consello da Xunta de Galicia, na súa reunión do día 21 de febreiro de 2013, aprobou o acordo polo que se autoriza a Consellería do Medio Rural e do Mar para a exención da achega de garantías aos beneficiarios de pagamentos parciais nas subvencións a agrupacións de produtores para a realización de actividades de información e promoción de produtos agroalimentarios galegos con calidade diferenciada, no marco do Programa de desenvolvemento rural para Galicia 2007-2013, convocadas por Orde do 30 de xaneiro de 2013, polo que </p>
    <h2>RESOLVO:</h2>
    <p>Facer público o acordo do Consello da Xunta de Galicia, adoptado na súa reunión do día 21 de febreiro de 2013, que a seguir se transcribe:</p>
    <p>«Autorizar a Consellería do Medio Rural e do Mar para a exención da achega de garantías aos beneficiarios de pagamentos parciais nas subvencións a agrupacións de produtores para a realización de actividades de información e promoción de produtos agroalimentarios galegos con calidade diferenciada, no marco do Programa de desenvolvemento rural para Galicia 2007-2013, convocadas pola Orde do 30 de xaneiro de 2013».</p>
    <p>Santiago de Compostela, 26 de febreiro de 2013</p>
    <footer><p>Francisco José Vidal-Pardo Pardo<br>Secretario xeral técnico da Consellería do Medio Rural e do Mar</p></footer>

