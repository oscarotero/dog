---
date: '2013-03-08'
id: L178-180213-0001
page: 7132
number: 48
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de información pública da modificación puntual do Catálogo do Plan
  xeral de ordenación municipal e do Plan especial de patrimonio construído de
  interese cultural do concello de Santiago de Compostela no ámbito
  correspondente aos números 108, 110 e 112 da avenida de Rosalía de Castro.
range: Anuncio
url: >-
  https://www.xunta.gal/dog/Publicados/2013/20130308/AnuncioL178-180213-0001_gl.html
---
<p>O Pleno da Corporación, na sesión ordinaria que tivo lugar o día 31 de xaneiro de 2013, adoptou, entre outros, o seguinte acordo:</p>
    <p>a) Aprobar inicialmente a modificación puntual do Catálogo do Plan xeral de ordenación municipal e do Plan especial de protección do patrimonio construído no que atinxe ás fichas de catalogación dos edificios 108, 110 e 112 da avenida de Rosalía de Castro desta cidade (referencias A-21 do PXOM e 55 do Plan especial). </p>
    <p>b) Someter o acordo a información pública durante o prazo de dous meses, mediante anuncio no taboleiro de edictos do Concello, no <em>Diario Oficial de Galicia</em> e en dous xornais dos de maior difusión na provincia, e citación persoal aos propietarios dos inmobles afectados, segundo figuren no Catastro. Durante o citado período o expediente estará á disposición de calquera persoa que desexe examinalo co obxecto da presentación das alegacións que se consideren pertinentes.</p>
    <p>c) Durante o mesmo prazo da información pública solicitarase informe do director xeral de Patrimonio Cultural da Xunta de Galicia, que deberá pronunciarse expresamente sobre a proposta de supresión de elementos catalogados polo vixente PXOM, e se esta se encontra ou non condicionada á declaración previa de ruína dos inmobles afectados.</p>
    <p>O presente acordo determina automaticamente, por aplicación do disposto no artigo 77.2 da LOUG, a suspensión do outorgamento das licenzas para todas aquelas actuacións que poidan resultar incompatibles coa nova ordenación proposta, durante o prazo máximo de dous anos, contado desde a aprobación inicial, e extinguirase en todo caso coa aprobación definitiva do planeamento.</p>
    <p>Durante o prazo de dous meses, contado a partir do día seguinte ao da publicación deste anuncio no <em>Diario Oficial de Galicia</em>, os interesados poderán consultar o expediente no Servizo de Planeamento e Xestión e formular as alegacións que xulguen oportunas.</p>
    <p>Santiago de Compostela, 11 de febreiro de 2013</p>
    <footer><p>María Pardo Valdés<br>Concelleira delegada de Urbanismo, Vivenda, Rehabilitación e Cidade Histórica</p></footer>

