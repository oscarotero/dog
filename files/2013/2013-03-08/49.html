---
date: '2013-03-08'
id: G1061-040313-1
page: 7134
number: 48
agency: Asomega
section: VI. Anuncios. c) Outros anuncios.
title: >-
  ANUNCIO de licitación pública polo que se convoca a XVII edición do premio
  Novoa Santos.
range: Anuncio
url: >-
  https://www.xunta.gal/dog/Publicados/2013/20130308/AnuncioG1061-040313-1_gl.html
---
<p>1. A Asociación de Médicos Galegos, Asomega, organiza o premio Novoa Santos convocando a XVII edición deste.</p>
    <p>2. Colabora con Asomega na convocatoria, UNITECO.</p>
    <p>As bases do premio son as seguintes:</p>
    <p>1. Poderán tomar parte neste premio personalidades relevantes galegas ou directamente vinculadas a Galicia, da Medicina-Sanidade cuxo labor profesional ou científico fose de repercusión nacional ou internacional e especificamente de proxección cara a Galicia.</p>
    <p>2. As propostas de candidatos deberán ser realizadas por: universidades, reais academias ou colexios profesionais de Medicina, Farmacia ou Veterinaria, sociedades centíficas, hospitais, fundacións etc., ou un grupo mínimo de oito profesionais médico-sanitarios.</p>
    <p>3. As solicitudes irán acompañadas da seguinte documentación:</p>
    <p>a) Currículum vitae do candidato en formato electrónico (PDF).</p>
    <p>b) Unha memoria aducindo os méritos do candidato nun máximo de 5 follas (PDF).</p>
    <p>4. O galardoado aceptará o compromiso de pronunciar unha conferencia sobre o tema médico-sanitario, que considere foi o motivo do Premio Novoa Santos.</p>
    <p>5. Non poderán ser candidatos os membros da Xunta Directiva de Asomega.</p>
    <p>6. As solicitudes e documentación cuxa data límite de presentación é o 5 de abril de 2013, serán dirixidas ao secretario de Asomega, rúa Santa Cruz de Marcenado 31, 7º-22, 28015 Madrid. Teléfono: 677 04 60 72. Correo electrónico: asomegasecretaria@gmail.com</p>
    <p>Premio:</p>
    <p>1. O premio Novoa Santos será outorgado polo xurado constituído pola Xunta Directiva de Asomega. Para tal fin, celebrarase unha reunión da Xunta Directiva e a súa decisión, ante a cal non caberá reclamación nin recurso, darase a coñecer a continuación.</p>
    <p>2. O galardón consistirá en 12.000 euros, diploma e medalla conmemorativa do premio Novoa Santos. O premio é indivisible.</p>
    <p>3. No mes de abril do mesmo ano, a Xunta Directiva de Asomega fará entrega do premio Novoa Santos ao galardoado, o cal pronunciará unha conferencia sobre o tema médico-sanitario que considere foi o motivo de tal mérito.</p>
    <p>Madrid, 4 de marzo de 2013</p>
    <footer><p>Prof. Melchor Álvarez de Mon Soto<br>Presidente de Asomega</p></footer>

