---
date: '2013-08-29'
id: L414-070813-0001
page: 34560
number: 164
agency: Concello do Corgo
section: VI. Anuncios. b) Administración local.
title: >-
  ANUNCIO de información pública sobre o establecemento dunha residencia
  xeriátrica no Rego (San Cosme de Manán).
range: Edicto
url: >-
  https://www.xunta.gal/dog/Publicados/2013/20130829/AnuncioL414-070813-0001_gl.html
---
<p>A Xunta de Goberno Local, en sesión do 1 de agosto deste ano, aprobou inicialmente o Plan especial de dotacións para equipamentos en solo rústico, promovido por Pindoval e Hijos, S.L. segundo o documento redactado en xullo deste ano polo arquitecto Ricardo Vázquez Seijas.</p>
    <p>O citado plan pretende o establecemento dunha residencia xeriátrica, na modalidade de minirresidencia, no lugar do Rego, parroquia de San Cosme de Manán.</p>
    <p>De conformidade co establecido no artigo 86 da Lei 9/2002, do 30 de decembro, de ordenación urbanística e protección do medio rural de Galicia, o citado plan exponse a información pública durante o prazo dun mes, contado a partir do día seguinte ao da última publicación deste edicto, que se fará nos xornais <em>El Progreso</em>, <em>La Voz de Galicia</em> e no DOG. </p>
    <p>O Corgo, 2 de agosto de 2013 </p>
    <footer><p>José Antonio Ferreiro González<br>Alcalde</p></footer>

