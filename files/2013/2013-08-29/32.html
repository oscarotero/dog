---
date: '2013-08-29'
id: L238-070813-0007
page: 34564
number: 164
agency: Concello de Pontevedra
section: VI. Anuncios. b) Administración local.
title: >-
  ANUNCIO sobre a determinación da porcentaxe de reserva para vivendas de
  promoción pública aplicable ao sector do solo urbanizable B.3 Campolongo.
range: Anuncio
url: >-
  https://www.xunta.gal/dog/Publicados/2013/20130829/AnuncioL238-070813-0007_gl.html
---
<p>O Pleno do Concello de Pontevedra, na sesión ordinaria que tivo lugar o día 23 de xullo de 2013, adoptou o seguinte acordo:</p>
    <p>Primeiro. Establecer a porcentaxe do 20 % da edificabilidade residencial, como reserva para vivendas sometidas a algún réxime de protección pública, no ámbito do sector do solo urbanizable B.3 Campolongo, mantendo a porcentaxe de vivenda protexida reflectida e repartida no Plan parcial definitivamente aprobado polo Acordo do Pleno do 20 de maio de 2005, ao abeiro da disposición transitoria sétima da Lei 8/2012, de vivenda de Galicia; do artigo 47.11.b) da Lei 9/2002, de ordenación urbanística e protección do medio rural de Galicia, á cal anterior se remite; e da disposición transitoria primeira do texto refundido da Lei do solo, aprobado polo Real decreto lexislativo 2/2008, e unha vez publicadas polo Instituto Galego da Vivenda e Solo as porcentaxes de reserva de solo para vivenda protexida para concellos de máis de 5.000 habitantes.</p>
    <p>Segundo. Faise expresa remisión á proposta da concellaría delegada de Urbanismo, do 21 de xuño de 2013, para os efectos da motivación do presente acordo.</p>
    <p>Terceiro. Procederase, polo tanto, á execución do referido sector SU B.3 Campolongo segundo o Plan parcial aprobado definitivamente por este concello en 20 de maio de 2005.</p>
    <p>Cuarto. Daráselles traslado deste acordo aos propietarios afectados incluídos no ámbito do Plan parcial e demais interesados, publicarase no DOG, no BOP e na web http://www.pontevedra.eu para a súa constancia, e comunicarase á Administración autonómica para os efectos oportunos.</p>
    <p>Contra este acordo, que esgota a vía administrativa, poderá interporse recurso contencioso-administrativo, perante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ao da súa publicación (artigos 10 e 46 da Lei 29/1998). Todo isto sen prexuízo de interpor calquera outro recurso que se considere e sexa conforme dereito. </p>
    <p>Pontevedra, 2 de agosto de 2013</p>
    <footer><p>P.D.<br>Beatriz Rodríguez Yáñez<br>Técnico da Administración xeral do Servizo de Urbanismo,<br>Medio Ambiente e Patrimonio Histórico</p></footer>

