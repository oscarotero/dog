---
date: '2013-06-11'
id: CA04-220513-0002
page: 22055
number: 110
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 15 de maio de 2013, da Xefatura Territorial de Lugo, pola que se
  autoriza e se aproba o proxecto de execución dunha instalación eléctrica no
  concello de Burela (expediente IN407A 2013/1-2, 8084 AT).
range: Resolución
url: >-
  https://www.xunta.gal/dog/Publicados/2013/20130611/AnuncioCA04-220513-0002_gl.html
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a seguir se cita:</p>
    <p>Solicitante: BEGASA.</p>
    <p>Domicilio social: r/ Cidade de Viveiro, 4, 1º, 27002 Lugo.</p>
    <p>Denominación: adecuación CTC 09548 Edificio Avenida e RBTA para subministración eléctrica na r/ Das Laxelas, esq. Arcadio Pardiñas.</p>
    <p>Situación: concello de Burela.</p>
    <p>Características técnicas:</p>
    <p>– Adecuación do CT 09548 Edif. Avenida (existente), consistente na instalación dun novo transformador de 160 kVA, en lugar reservado para ese fin, así como a correspondente cela de MT ao aire con fusibles para protección do transformador. Instálanse tamén as pontes de baixa tensión ata o novo cadro de baixa tensión.</p>
    <p>– LMTS a 20 kV, con orixe no novo cadro de baixa tensión e final na CXP da nova subministración, cunha lonxitude de 236 metros en condutor tipo RV-95.</p>
    <p>Cumpridos os trámites ordenados na Lei 54/1997, do 27 de novembro, e no Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve: </p>
    <p>Autorizar e aprobar o proxecto de execución das devanditas instalacións, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes, contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>Lugo, 15 de maio de 2013</p>
    <footer><p>José Manuel Vázquez Leirado<br>Xefe territorial de Lugo</p></footer>

