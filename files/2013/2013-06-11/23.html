---
date: '2013-06-11'
id: G2345-220513-0001
page: 22023
number: 110
agency: Xulgado do Social número 2 da Coruña
section: V. Administración de xustiza.
title: EDICTO (105/2011).
range: Edicto
url: >-
  https://www.xunta.gal/dog/Publicados/2013/20130611/AnuncioG2345-220513-0001_gl.html
---
<p>María Adelaida Egurbide Margañón, secretaria xudicial do Xulgado do Social número 2 da Coruña, fago saber:</p>
    <p>Que no procedemento ordinario 105/2011 deste xulgado do social, seguido por instancia de Cristina Muñoz Laíño contra a empresa Media Digital Press, S.L., sobre ordinario, se ditou a seguinte resolución:</p>
    <p>«Sentenza 267/2013.</p>
    <p>A Coruña, 21 de maio de 2013.</p>
    <p>Vistos por Miguel Herrero Liaño, maxistrado xuíz do Xulgado do Social número 2 da Coruña e o seu partido, estes autos de xuízo nº 105/2011 seguidos por instancia de Cristina Muñoz Laíño, representada polo letrado Sr. Lagoa Cabana, fronte a Media Digital Press, S.L. e con intervención procesual do Fogasa, que non comparecen, sobre reclamación de cantidade.</p>
    <p>Antecedentes de feito:</p>
    <p>Primeiro. A parte demandante antes citada formulou demanda con entrada o día 1 de febreiro de 2011, que correspondeu a este xulgado, contra a demandada xa mencionada na cal, despois de expor os feitos e fundamentos que considerou pertinentes, terminaba suplicando que se ditase sentenza pola que se condene a empresa demandada ao aboamento á demandante da cantidade de 2.200 euros, coas consecuencias legais inherentes.</p>
    <p>Segundo. Que admitida a trámite a demanda, convocáronse as partes aos actos de conciliación e xuízo que tiveron lugar o día 20 de maio de 2013, coa asistencia da parte demandante, non comparecendo a demandada, malia a súa citación en legal forma. Recibido o xuízo a proba, propúxose interrogatorio de parte e documental que, logo de declaración de pertinencia, se uniron os documentos aos autos, co resultado que consta neles; a seguir, as partes fixeron uso da palabra para conclusións en apoio das súas peticións e quedou o xuízo visto para sentenza.</p>
    <p>Terceiro. Que na tramitación deste xuízo se observaron as prescricións legais vixentes.</p>
    <p>Feitos probados:</p>
    <p>Primeiro. A parte demandante prestou servizos para a demandada desde o 28 de setembro de 2010 coa categoría profesional de teleoperador e salario mensual de 1.100 euros con rateo de pagas extraordinarias.</p>
    <p>Segundo. A empresa demandada debe á demandante a cantidade de 2.200 euros, correspondente aos salarios de novembro e decembro de 2010.</p>
    <p>Terceiro. Logo de presentación de papeleta o 1 de febreiro de 2011, tivo lugar a conciliación previa ante o SMAC o 1 de febreiro de 2011, co resultado de intentada sen efecto.</p>
    <p>Fundamentos de dereito:</p>
    <p>Primeiro. A anterior relación dos feitos despréndese da valoración conxunta da proba practicada en autos e da documental achegada pola demandante, e interrogatorio da parte, coas precisións que máis adiante se expresan en torno á valoración probatoria.</p>
    <p>Segundo. Neste procedemento a parte demandante exerce reclamación de cantidade correspondente a diversas cantidades debidas en función da relación laboral mantida, nos termos reflectidos no relato dos feitos, non tendo comparecido a empresa demandada, correctamente citada.</p>
    <p>O principio regulador da carga da proba nos supostos de reclamación de pagamento de cantidades por salarios devindicados e non percibidos determina que o reclamante estea obrigado a demostrar a prestación dos servizos cuxo pagamento reclama e, en consecuencia, a devindicación non satisfeita do salario correspondente a eles; e é ao demandado, se excepciona o pagamento ou calquera feito impeditivo ou extintivo, a quen incumbirá a carga de probar ese pagamento ou calquera feito impeditivo ou extintivo –sentenzas do Tribunal Supremo do 13 de maio de 1986, 26 de xaneiro de 1988 e 2 de marzo de 1992–. A aplicación do onus probandi –coa consecuente imposición ao traballador da carga de acreditar o presuposto constitutivo da súa pretensión– determina a necesidade de que o empregador demandado xustifique o aboamento efectivo das retribucións reclamadas.</p>
    <p>Por isto, xa que corresponde ao empresario probar o pagamento dos salarios reclamados –feitos extintivos–, e o traballador logrou acreditar os feitos constitutivos da súa reclamación de cantidade, e en aplicación dos artigos 304 da Lei 1/2000, de axuizamento civil, e 91.2 da Lei de procedemento laboral, ante a súa incomparecencia, e citación cos apercibimentos correspondentes, deben considerarse recoñecidos os feitos que constan na demanda, tanto relación laboral, categoría profesional, antigüidade, salarios e demais cantidades devindicadas antes da finalización da súa relación laboral, como igualmente do mesmo modo a falta de aboamento pola parte demandada.</p>
    <p>Consecuencia da proba articulada, no suposto de autos, acreditáronse nas actuacións os presupostos constitutivos da obriga, todo o cal comporta as obrigas contidas nos artigos 4.2.f) e 29.1º e 53.4 do Estatuto dos traballadores, en relación co artigo 122.3 da Lei reguladora da xurisdición social, correspondendo ao demandado a proba dos feitos que impidan, extingan ou enerven tales obrigas (artigos 217.3º e 281 da LAC). Se non se practicar esa proba, a demanda debe ser estimada, con obriga de aboamento das cantidades que se declararon probadas.</p>
    <p>Vistos os preceptos citados e demais de xeral e pertinente aplicación,</p>
    <p>Resolvo: </p>
    <p>Que debo estimar e estimo a demanda interposta por Cristina Muñoz Laíño fronte a Media Digital Press S.L., con intervención procesual do Fogasa e, en consecuencia, debo condenar e condeno a empresa demandada a que aboe á parte demandante a cantidade de 2.200 euros.</p>
    <p>Fronte a esta resolución non cabe interpor recurso de suplicación (artigo 191.2.g LRXS).</p>
    <p>Dedúzase testemuño literal desta sentenza, que quedará nestas actuacións, con inclusión da orixinal no libro de sentenzas.</p>
    <p>Así, por esta miña sentenza, pronúncioo, mándoo e asínoo. </p>
    <p>Publicación. A anterior sentenza leuna e publicouna o maxistrado xuíz que a subscribe, en audiencia pública no día da súa data. Dou fe». </p>
    <p>E para que sirva de notificación en legal forma a Media Digital Press, S.L., en ignorado paradoiro, expido este edicto para a súa inserción no Diario Oficial de Galicia.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan autos ou sentenzas, ou cando se trate de emprazamento.</p>
    <p>A Coruña, 22 de maio de 2013</p>
    <footer><p>Adelaida Egurbide Margañón<br>Secretaria xudicial</p></footer>

