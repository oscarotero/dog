---
date: '2013-12-30'
id: CA04-101213-0001
page: 52452
number: 248
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 3 de decembro de 2013, da Xefatura Territorial da Coruña, pola
  que se autoriza administrativamente e se aproba o proxecto de execución dunha
  instalación eléctrica no concello de Culleredo (expediente IN407A 168/2006).
range: Resolución
url: >-
  https://www.xunta.gal/dog/Publicados/2013/20131230/AnuncioCA04-101213-0001_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: avda. de Arteixo, 171, 15007 A Coruña.</p>
    <p>Denominación: anexo I do proxecto de LMTS, CT, RBT Fontemaior-Ermida.</p>
    <p>Situación: concello de Culleredo.</p>
    <p>Características técnicas: </p>
    <p>Liña de media tensión soterrada, a 15/20 kV, cunha lonxitude de 0,534 km, con orixe en empalmes proxectados na LMTS SBN-717B (expediente 300/2005), no tramo entre o paso aero-soterrado e o CT rúa Río Chan (expediente 300/2005), condutor tipo RHZ1, e final en cela de liña existente no CT rúa Río Chan (expediente 300/2005), despois de realizar entrada e saída no CT Fontemaior proxectado.</p>
    <p>Centro de transformación prefabricado, cunha potencia de 250 kVA, e unha relación de transformación de 15.000/400-230 V.</p>
    <p>Saídas rede de baixa tensión subterránea do CT Fontemaior, cunha lonxitude de 0,092 km, con orixe no CTC proxectado, condutor tipo XZ1.</p>
    <p>Cumpridos os trámites ordenados na Lei 54/1997, do 27 de novembro (BOE nº 285), do sector eléctrico, e no título VII, capítulo II do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o anexo I do proxecto de execución da dita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>A instalación executarase nun prazo non superior a un ano, contado a partir da data desta resolución. </p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>A Coruña, 3 de decembro de 2013</p>
    <footer><p>Susana Vázquez Romero<br>Xefa territorial da Coruña</p></footer>

