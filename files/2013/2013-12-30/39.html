---
date: '2013-12-30'
id: O143-191213-0001
page: 52469
number: 248
agency: Augas de Galicia
section: VI. Anuncios. a) Administración autonómica.
title: >-
  RESOLUCIÓN do 17 de decembro de 2013 pola que se anuncia a apertura do período
  de consulta pública do documento Esquema provisional de temas importantes do
  segundo ciclo de planificación hidrolóxica 2015-2021 da Demarcación
  Hidrográfica de Galicia-Costa.
range: Resolución
url: >-
  https://www.xunta.gal/dog/Publicados/2013/20131230/AnuncioO143-191213-0001_gl.html
---
<p>A planificación hidrolóxica ten como obxectivos xerais acadar o bo estado e a axeitada protección do dominio público e das augas obxecto do texto refundido da Lei de augas, aprobado por Real decreto lexislativo 1/2001, do 20 de xullo, a satisfacción das demandas de auga, o equilibrio e a harmonización do desenvolvemento rexional e sectorial, incrementando as dispoñibilidades do recurso, protexendo a súa calidade, economizando o seu emprego e racionalizando os seus usos en harmonía co ambiente e cos demais recursos naturais.</p>
    <p>O Real decreto 907/2007, do 6 de xullo, polo que se aproba o Regulamento de planificación hidrolóxica, regula no seu título terceiro o procedemento de seguimento e revisión dos plans hidrolóxicos, que serán realizados polos organismos de bacía correspondentes ou pola Administración hidráulica competente, nas bacías comprendidas integramente no ámbito territorial da comunidade autónoma.</p>
    <p>Con base nas competencias en materia de planificación hidrolóxica da Demarcación Hidrográfica de Galicia-Costa, segundo o establecido no artigo 77 da Lei 9/2010, do 4 de novembro, de augas de Galicia, Augas de Galicia está a levar a cabo os traballos do segundo ciclo de planificación hidrolóxica 2015-2021.</p>
    <p>De acordo co establecido na Directiva 2000/60/CE do Parlamento Europeo e do Consello, do 23 de outubro de 2000, polo que se establece un marco comunitario de actuación ao ámbito da política de augas, e de acordo co establecido no Regulamento de planificación hidrolóxica e na Lei 9/2010, do 4 de novembro, de augas de Galicia, Augas de Galicia anuncia a apertura do período de consulta pública do documento Esquema provisional de temas importantes do segundo ciclo de planificación hidrolóxica 2015-2021 da Demarcación Hidrográfica de Galicia-Costa.</p>
    <p>Para tales efectos, o citado documento poderase consultar desde o día seguinte ao da publicación deste anuncio e polo período de 6 meses, nas sedes e páxinas web electrónicas do organismo de bacía.</p>
    <p>O documento estará á disposición pública no seguinte enderezo electrónico:</p>
    <p>http://augasdegalicia.xunta.es</p>
    <p>Así mesmo, o texto do documento estarán á disposición pública nos seguintes enderezos:</p>
    <p>a) Augas de Galicia, Servizos centrais: praza de Camilo Díaz Baliño, 7-9. 15781 Santiago de Compostela.</p>
    <p>b) Augas de Galicia, Demarcación Territorial Galica-Centro: rúa Tomiño, 16, baixo. 15781 Santiago de Compostela.</p>
    <p>c) Augas de Galicia, Demarcación Territorial Galicia-Norte: Edificio Administrativo da Xunta de Galicia en Monelos, r/ Vicente Ferrer, 2, 9º. 15008 A Coruña.</p>
    <p>d) Augas de Galicia, Demarcación Territorial Galicia-Sur: r/ San Salvador, 2-4º. 36201 Vigo.</p>
    <p>A modalidade de participación neste proceso de consulta pública será por escrito, dirixido ao director de Augas de Galicia, praza de Camilo Díaz Baliño, 7-9.15781 Santiago de Compostela.</p>
    <p>Santiago de Compostela, 17 de decembro do 2013</p>
    <footer><p>Francisco Menéndez Iglesias<br>Director de Augas de Galicia</p></footer>

