---
date: '2013-12-30'
id: O92-231213-0001
page: 52415
number: 248
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 23 de decembro de 2013 pola que se fai pública a ampliación do
  límite de crédito dispoñible para o exercicio 2013 das axudas aos proxectos de
  equipamento das pemes no sector dos servizos, cun investimento subvencionable
  entre 30.000 e 200.000 euros (procedemento IG174) ao abeiro das bases
  reguladoras das axudas do Instituto Galego de Promoción Económica á
  reorientación e competitividade das pemes galegas, cofinanciadas polo Fondo
  Europeo de Desenvolvemento Rexional, no marco do programa operativo Feder
  Galicia 2007-2013.
range: Resolución
url: >-
  https://www.xunta.gal/dog/Publicados/2013/20131230/AnuncioO92-231213-0001_gl.html
---
<p>Mediante a Resolución do 7 de xuño de 2013 publicouse o acordo do Consello de Dirección do Instituto Galego de Promoción Económica que aprobou as bases reguladoras das axudas do Igape á reorientación e competitividade das pemes galegas, cofinanciadas polo Fondo Europeo de Desenvolvemento Rexional, no marco do programa operativo Feder Galicia 2007-2013 (DOG nº 114, do 17 de xuño) e procedeuse á convocatoria para o exercicio 2013, en réxime de concorrencia competitiva, das axudas aos proxectos de equipamento das pemes no sector dos servizos, cun investimento subvencionable entre 30.000 e 200.000 € (procedemento IG174).</p>
    <p>Na dita resolución, no seu punto cuarto, establécese a súa dotación orzamentaria, así como que o director xeral do Igape poderá ampliar os créditos e modificar as partidas orzamentarias, logo de declaración de dispoñibilidade dos créditos nos termos referidos no artigo 30.2 do Decreto 11/2009, mediante resolución publicada para o efecto.</p>
    <p>Tendo en conta o volume de solicitudes recibidas e tratando de dar resposta á ampla demanda de axuda, semella oportuno incrementar o importe aprobado para as axudas establecidas nestas bases.</p>
    <p>Na súa virtude e de conformidade coas facultades que teño conferidas,</p>
    <footer><p>RESOLVO:</p></footer>
    <p>Único. Amplíase para o exercicio 2013 en 400.000 € o crédito establecido na partida orzamentaria 08.A1.741A.7706 (procedemento IG174) para as axudas aos proxectos de equipamento das pemes no sector dos servizos, cun investimento subvencionable entre 30.000 e 200.000 € (procedemento IG174) ao abeiro das bases reguladoras das axudas do Igape á reorientación e competitividade das pemes galegas, cofinanciadas polo Fondo Europeo de Desenvolvemento Rexional, no marco do programa operativo Feder Galicia 2007-2013 (DOG nº 114, do 17 de xuño de 2013).</p>
    <p>Santiago de Compostela, 23 de decembro de 2013</p>
    <footer><p>Javier Aguilera Navarro<br>Director xeral do Instituto Galego de Promoción Económica</p></footer>

