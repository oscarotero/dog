---
date: '2013-03-13'
id: L235-210213-0006
page: 7610
number: 51
agency: Concello de Nigrán
section: VI. Anuncios. b) Administración local.
title: >-
  ANUNCIO de información pública relativo a un hotel de dúas estrelas
  (expediente 11/0103U).
range: Edicto
url: >-
  https://www.xunta.gal/dog/Publicados/2013/20130313/AnuncioL235-210213-0006_gl.html
---
<p>José Antonio Díaz Coello solicitou licenza de reforma interior dunha edificación para ser destinada a hotel de dúas estrelas que se situará na rúa Ferrador, A Ramallosa, San Pedro, Nigrán (expediente 11/0103U).</p>
    <p>De conformidade co artigo 8.3. do Decreto 133/2008, do 12 de xuño, polo que se regula a avaliación de incidencia ambiental, sométese o expediente a información pública por un prazo de vinte días mediante anuncio no DOG, BOP e exposición no taboleiro de anuncios deste concello, para que quen se considere afectado dalgún xeito pola actividade que se pretende establecer poida alegar o que considere oportuno. O prazo de exposición pública considérase aberto desde o día seguinte ao da publicación do primeiro anuncio e rematado transcorridos vinte días desde o día seguinte ao da publicación do último anuncio. O expediente estará á disposición do público e pódese consultar no rexistro xeral do Concello de Nigrán durante as horas de oficina.</p>
    <p>Nigrán, 31 de agosto de 2012</p>
    <footer><p>Alberto Valverde Pérez<br>Alcalde</p></footer>

