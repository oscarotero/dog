---
date: '2013-05-14'
id: G0164-030513-0007
page: 15910
number: 91
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  RESOLUCIÓN do 25 de abril de 2013, da Dirección Xeral de Educación, Formación
  Profesional e Innovación Educativa, pola que se ditan instrucións para o
  acceso e admisión do alumnado ás ensinanzas superiores de Música para o curso
  2013/14.
range: Resolución
url: >-
  https://www.xunta.gal/dog/Publicados/2013/20130514/AnuncioG0164-030513-0007_gl.html
---
<p>O artigo 54 da Lei orgánica 2/2006, do 3 de maio, de educación, dispón que para acceder aos estudos superiores de Música, será preciso estar en posesión do título de bacharel ou ter superado a proba de acceso á universidade para maiores de 25 anos, así como superar unha proba específica regulada polas administracións educativas en que o aspirante demostre os coñecementos e habilidades profesionais necesarios para cursar con aproveitamento as ensinanzas correspondentes.</p>
    <p>O artigo 18 da Orde do 30 de setembro de 2010 (DOG do 8 de outubro) pola que se establece o plan de estudos das ensinanzas artísticas superiores de grao en Música na Comunidade Autónoma de Galicia e se regula o acceso ao dito grao, dispón que será competencia da Dirección Xeral de Educación, Formación Profesional e Innovación Educativa a convocatoria, organización, desenvolvemento e avaliación das probas de acceso ás ensinanzas de grao en Música na Comunidade Autónoma de Galicia, establecidas na Lei 2/2006, do 3 de maio, de educación.</p>
    <p>En consecuencia, procede ditar instrucións para o acceso e admisión do alumnado ás ensinanzas superiores de Música para o curso 2013/14. Xa que logo, en virtude das atribucións que lle son conferidas polo Decreto 45/2012, do 19 de xaneiro, polo que se establece a estrutura orgánica da Consellería de Cultura, Educación e Ordenación Universitaria, esta dirección xeral.</p>
    <h2>RESOLVE:</h2>
    <p>Convocar as probas de acceso específicas ás ensinanzas superiores de Música para o curso 2013/14, que se rexerán polas seguintes instrucións:</p>
    <p>Primeiro. <em>Acceso</em></p>
    <p>a) De acordo co establecido no artigo 16 da Orde do 30 de setembro de 2010 para o acceso ás ensinanzas de grao en Música, requirirase estar en posesión do título de bacharel ou titulación declarada equivalente, ou ter superado a proba de acceso á universidade para maiores de 25 anos, e superar a proba específica de acceso.</p>
    <p>b) Aquelas persoas que desexen realizar a proba específica de acceso e teñan pendente algunha das materias do bacharelato, poderán realizar a dita proba e, no caso de obter praza, matricularse de forma provisional no prazo establecido, debendo acreditar a obtención do título de bacharel antes do inicio do curso no mes de setembro; no caso de non acreditalo perderán o dereito á matrícula e á praza.</p>
    <p>c) A nota media do expediente académico do grao profesional de Música do alumnado que estea en posesión do título profesional de Música ou equivalente suporá un 40 % da cualificación final da proba de acceso. Para tales efectos, e en termos de cómputo, farase unha media ponderada da cualificación media obtida nos estudos do grao profesional.</p>
    <p>d) No relativo ao cálculo da nota media do alumnado das ensinanzas profesionais de Música, será tido en conta o establecido polo Real decreto 1953/2009, do 18 de decembro, polo que se modifican o Real decreto 1577/2006, do 22 de decembro, o Real decreto 85/2007, do 26 de xaneiro, e o Real decreto 1467/2007, do 2 de novembro.</p>
    <p>e) De conformidade co artigo 5.6 do Real decreto 631/2010, a superación desta proba específica permitirá acceder a calquera dos centros do Estado onde se cursen estas ensinanzas, sen prexuízo da súa dispoñibilidade de prazas.</p>
    <p>Segundo. <em>Órganos competentes para resolver os procesos de admisión</em></p>
    <p>a) Comisión de acceso. Para os efectos de dar cumprimento ao establecido nesta resolución, formarase unha comisión de acceso que supervisará o proceso de admisión do alumnado e o cumprimento das normas que o regulan, e proporá, cando for o caso, á Dirección Xeral de Educación, Formación Profesional e Innovación Educativa a adopción das medidas que considere adecuadas. Os membros desta comisión son os que se recollen no anexo desta resolución.</p>
    <p>b) Tribunais. Para o desenvolvemento e a avaliación das probas de acceso específicas, a comisión estará asistida por tribunais específicos para cada unha das distintas especialidades, tal e como se recolle no anexo. As direccións dos conservatorios garantirán a actuación destes tribunais e, se é o caso, das suplencias que se poidan producir.</p>
    <p>Terceiro. <em>Inscrición para realizar as probas</em></p>
    <p>a) A inscrición farase na secretaría dos conservatorios superiores de música de Galicia, no prazo comprendido entre o día seguinte ao da publicación da presente resolución e o día 7 de xuño, ambos os dous incluídos. Para tal fin, os centros deberán expor nos seus taboleiros de anuncios a normativa reguladora de admisión do alumnado.</p>
    <p>b) Para a formalización das solicitudes de admisión, os conservatorios superiores facilitaranlles ás persoas interesadas o modelo para o efecto. Unha vez cuberto, entregarase unha única instancia na secretaría do centro, xunto coa documentación que proceda, segundo o caso, para a acreditación dos datos consignados:</p>
    <p>– Título de bacharel ou titulación equivalente, ou certificación de ter superado a proba de acceso á universidade para maiores de 25 anos. No caso de aspirantes que teñan pendente a superación da proba de acceso a estas ensinanzas para maiores de dezanove anos ou algunha materia do bacharelato, farano constar na solicitude, quedando condicionada á superación dela.</p>
    <p>– Título profesional de Música ou certificación académica en que figure ter realizado o depósito do correspondente título, ou o libro de cualificacións das ensinanzas profesionais, se é o caso.</p>
    <p>c) O día 11 de xuño os conservatorios superiores de Música exporán a lista provisoria de admitidos ás probas. O alumnado que non sexa admitido poderá presentar a súa reclamación os días 11 e 12 de xuño.</p>
    <p>d) Os conservatorios onde se realice a inscrición deberán enviar á comisión, a través de correo electrónico asesoria.musica@edu.xunta.es, o día 13 de xuño, a relación de persoas inscritas para realizar as probas de acceso en cada especialidade e itinerario, ordenadas alfabeticamente, con apelidos, nome e número do documento nacional de identidade, e centros aos que opte, ordenados segundo a súa preferencia.</p>
    <p>e) A relación de persoas inscritas será exposta no taboleiro de anuncios de cada centro o día 14 de xuño, así como no portal educativo da Consellería de Cultura, Educación e Ordenación Universitaria: http://www.edu.xunta.es.</p>
    <p>Cuarto. <em>Desenvolvemento das probas</em></p>
    <p>a) As probas específicas de acceso comezarán o día 25 de xuño, de acordo co calendario que para tal efecto estableza a comisión de acceso.</p>
    <p>b) Os conservatorios organizarán a distribución horaria e de espazos de actuación de cada tribunal.</p>
    <p>c) Proba específica.</p>
    <p>• Especialidade: Composición. A proba consistirá en:</p>
    <p>– Realización dun traballo harmónico-contrapuntístico.</p>
    <p>– Presentación e defensa oral de obras e traballos realizados polo/a candidato/a.</p>
    <p>– Interpretación no instrumento principal (ou voz, no caso do canto), ata quince minutos, das obras que determine o tribunal dunha relación presentada previamente polo/a candidato/a.</p>
    <p>• Especialidade: Interpretación (agás itinerario de jazz). A proba consistirá en:</p>
    <p>– Interpretación dun programa de ata trinta minutos, integrado por obras e/ou estudos dunha dificultade adecuada ao nivel de acceso a estes estudos.</p>
    <p>– Análise dunha obra ou fragmento musical por proposta do tribunal.</p>
    <p>– Lectura á vista.</p>
    <p>• Especialidade: Interpretación, itinerario de jazz. A proba consistirá en:</p>
    <p>– Interpretación dun programa ata trinta minutos, integrado por obras do repertorio jazzístico. Será requisito indispensable que o aspirante improvise en cada unha delas.</p>
    <p>– Análise dunha obra ou fragmento musical por proposta do tribunal, engadindo contidos propios da análise de jazz.</p>
    <p>– Lectura e improvisación á vista dunha obra ou fragmento de jazz.</p>
    <p>• Especialidade: Musicoloxía. Itinerario de etnomusicoloxía. A proba consistirá en:</p>
    <p>– Análise histórico-estilística e defensa dunha obra ou fragmento por proposta do tribunal.</p>
    <p>– Realización dun comentario de texto ou traballo escrito por proposta do tribunal.</p>
    <p>– Interpretación no instrumento principal (ou voz, no caso do canto), ata quince minutos, das obras que determine o tribunal dunha relación presentada previamente polo/a candidato/a.</p>
    <p>• Especialidade: Pedagoxía. Itinerario de linguaxe musical. A proba consistirá en:</p>
    <p>– Interpretación no instrumento principal (ou voz, no caso do canto), ata quince minutos, das obras que determine o tribunal dunha relación presentada previamente polo/a candidato/a.</p>
    <p>– Proba vocal individual.</p>
    <p>– Composición dunha peza breve, de carácter didáctico, sobre unha melodía ou un texto proposto polo tribunal. O/a aspirante deberá realizar unha defensa didáctica da súa aplicación.</p>
    <p>d) Será competencia de cada tribunal a organización das convocatorias das distintas partes que compoñen a proba, e deberanas comunicar aos interesados no momento da presentación.</p>
    <p>Quinto. <em>Admisión do alumnado</em></p>
    <p>a) Unha vez concluída a proba específica, os tribunais publicarán a listaxe de persoas que superaron a proba e as non admitidas en cada especialidade, ordenadas por puntuación en orde decrecente.</p>
    <p>b) Os conservatorios superiores comunicarán o día 1 de xullo á comisión a relación de aspirantes que superaron as probas de acceso, ordenados por puntuación e en orde decrecente, segundo as distintas especialidades.</p>
    <p>c) A comisión, á vista das listaxes dos aspirantes que superaron a proba de acceso, determinará, en función do número de vacantes, os aspirantes que obtiveron praza nos respectivos conservatorios, e elevará a proposta á Dirección Xeral de Educación, Formación Profesional e Innovación Educativa.</p>
    <p>d) A listaxe de persoas admitidas en cada centro será comunicada aos respectivos conservatorios o día 4 de xullo, e exposta no portal educativo da Consellería de Cultura, Educación e Ordenación Universitaria: http://www.edu.xunta.es</p>
    <p>e) No caso de quedaren prazas vacantes, a Dirección Xeral de Educación, Formación Profesional e Innovación Educativa poderá establecer un proceso extraordinario de acceso na primeira quincena de setembro.</p>
    <p>Sexto. <em>Reclamacións e recursos</em></p>
    <p>a) Os acordos e decisións dos tribunais sobre as probas de acceso poderán ser obxecto de reclamación, ante o mesmo órgano que os ditou, no prazo de dous días hábiles. Este órgano deberá resolver as reclamacións no prazo de dous días hábiles.</p>
    <p>b) Contra as resolucións das reclamacións emitidas polo tribunal, a persoa interesada poderá interpoñer recurso de alzada perante a Dirección Xeral de Educación, Formación Profesional e Innovación Educativa.</p>
    <p>Sétimo. <em>Matrícula</em></p>
    <p>a) O alumnado que obteña praza deberá formalizar a súa matrícula entre os días 4 e 15 de xullo.</p>
    <p>b) Para a formalización das solicitudes de matrícula os conservatorios facilitarán ás persoas interesadas os modelos para o efecto. Unha vez cuberto, entregarase unha única instancia na secretaría do conservatorio, que se xuntará á documentación xa presentada. A falta de formalización de matrícula no prazo estipulado, salvo causas debidamente xustificadas, implicará a perda do dereito a acceder a estas ensinanzas no curso 2013/14.</p>
    <p>c) A posta en marcha de cada especialidade estará condicionada á existencia dun número mínimo de alumnos e alumnas admitidos, e non se cuantifica para estes efectos o alumnado repetidor.</p>
    <p>Santiago de Compostela, 25 de abril de 2013</p>
    <footer><p>Manuel Corredoira López <br>Director xeral de Educación, Formación Profesional e Innovación Educativa</p></footer>
    <h2>ANEXO</h2>
    <p>• Comisión de acceso ás ensinanzas de grao en Música para o curso 2013/14.</p>
    <p>Presidenta: Mª Teresa Bárbara Criado.</p>
    <p>Secretario: Rodolfo García Alonso.</p>
    <p>Vogais:</p>
    <p>José Manuel Fernández González.</p>
    <p>Andrés Vales González.</p>
    <p>José Antonio Cantal Mariño.</p>
    <p>• Tribunais CMUS Superior da Coruña.</p>
    <p>– Acordeón:</p>
    <p>Presidente: Fernando Fraga Traba.</p>
    <p>Vogais: Daniel Zacarés Costa, Julián Rodríguez Rodríguez.</p>
    <p>Suplente: Rosa Mª García Barcia.</p>
    <p>– Canto:</p>
    <p>Presidente: Antón de Santiago Montero.</p>
    <p>Vogais: Sergio Añón Lijó, Mª Paz Pita Vázquez.</p>
    <p>Suplente: José Manuel Yáñez Carballeira.</p>
    <p>– Composición:</p>
    <p>Presidente: Mario Seoane Blanco.</p>
    <p>Vogais: Manuel Andrés Varela Sanjurjo, Julián Rodríguez Rodríguez.</p>
    <p>Suplente: Fernando Buíde del Real.</p>
    <p>– Corda friccionada:</p>
    <p>Presidenta: Clara Groba Otero.</p>
    <p>Vogais: Sergio Sieiro Rey, Nerea Casanova Gilsanz, Ángel Rodríguez Lozano, Antonio Peña Fernández.</p>
    <p>Suplentes: Carolina Landriscini Marín, Ana Isabel Ávalos Irañeta.</p>
    <p>– Guitarra:</p>
    <p>Presidente: Ramón Luis Carnota Méndez.</p>
    <p>Vogais: Eulogio García Fernández-Albalat, Mario Seoane Blanco.</p>
    <p>Suplente: Julio Mourenza Torreiro.</p>
    <p>– Jazz:</p>
    <p>Presidente: Hansel Luis Díez.</p>
    <p>Vogais: Joaquín Luis García Souto, Fernando Llorca Freire.</p>
    <p>Suplente: Alberto Conde de León.</p>
    <p>– Percusión:</p>
    <p>Presidente: Marcos Corbacho Paz.</p>
    <p>Vogais: José Manuel Casas García, Mª Paz Pita Vázquez.</p>
    <p>Suplente: Laura Mª Díaz Pérez.</p>
    <p>– Piano:</p>
    <p>Presidente: Javier Ares Espiño.</p>
    <p>Vogais: Giselle Grau Garcells, Manuel Andrés Varlea Sanjurjo.</p>
    <p>Suplente: Irina Moriatova.</p>
    <p>– Pedagoxía da linguaxe musical:</p>
    <p>Presidenta: Teófila Matilde Rubio Mur.</p>
    <p>Vogais: Pilar Cancio González, Leticia Presas Freire.</p>
    <p>Suplente: Elisa Timiraos Ferreiro.</p>
    <p>– Vento madeira 1 (frauta, óboe e fagot):</p>
    <p>Presidente: Ismael Vaquero Baquero.</p>
    <p>Vogais:, Jesús Coello Rodríguez, Miguel Gil Peris, César Concheiro Guerrico, Patricia Teresa Sánchez Cao.</p>
    <p>Suplentes: Alicia González Permuy, Ricardo Blanco.</p>
    <p>– Vento madeira 2 (clarinete e saxofón):</p>
    <p>Presidente: Pablo Coello Rodríguez.</p>
    <p>Vogais: José Mª Belló García, Patricia Teresa Sánchez Cao.</p>
    <p>Suplentes: Narciso Pillo Guerreiro.</p>
    <p>– Vento metal:</p>
    <p>Presidente: Óscar Dávila Mariño.</p>
    <p>Vogais: Ignacio Fernández Rodríguez, Arturo Centelles Fabado, Fernando Buíde del Real.</p>
    <p>Suplentes: Gonzalo Sánchez García, Iago Ríos Martínez.</p>
    <p>• Tribunais CMUS Superior de Vigo.</p>
    <p>– Canto:</p>
    <p>Presidenta: Beatriz Riobó Agulla.</p>
    <p>Vogais: Patricia Blanco Piñeiro, Teresa Novoa Freitas.</p>
    <p>Suplente: Carlos Enrique Pérez Gómez.</p>
    <p>– Composición:</p>
    <p>Presidente: Carlos Cambeiro Alís.</p>
    <p>Vogais: Pablo Beltrán Sobrado, Juan Manuel Eiras Tojo.</p>
    <p>Suplente: Diego David Cuevas Sánchez.</p>
    <p>– Corda friccionada:</p>
    <p>Presidente: Mario Peris Salom.</p>
    <p>Vogais: Leonardo Blanco Nóvoa, Álvaro Quintanilla Marful, Manuel Martínez Álvarez-Nava, Juan Carlos Villar del Saz Pardo.</p>
    <p>Suplentes: Laura Quintillán Nuñez, Marta Vélez Pérez.</p>
    <p>– Guitarra:</p>
    <p>Presidenta: Margarita García Escarpa.</p>
    <p>Vogais: José Román González González, José Luis Fernández Rodríguez.</p>
    <p>Suplente: David Regueiro Fernández.</p>
    <p>– Etnomusicoloxía e instrumentos da música tradicional:</p>
    <p>Presidente: Julio Alonso Monteagudo.</p>
    <p>Vogais: Luis Costa Vázquez, Javier Luis Jurado Luque, Judit Alonso Comesaña, Rebeca Carrera Argibay.</p>
    <p>Suplentes: María Irene Rodríguez Collazo, Sabela Olivares Rivas.</p>
    <p>– Pedagoxía:</p>
    <p>Presidenta: Josefina Albores Núñez.</p>
    <p>Vogais: Nieves Salguero Núñez, Lilian de Arredondo Cuellar.</p>
    <p>Suplente: Concepción Rodríguez Conde.</p>
    <p>– Percusión:</p>
    <p>Presidente: Vicent Grau i Díez.</p>
    <p>Vogais: Carlos Castro Roig, Jacobo Gaspar Grandal.</p>
    <p>Suplente: Enrique Goberna Fernández.</p>
    <p>– Piano:</p>
    <p>Presidente: Nicasio Gradaille Peña.</p>
    <p>Vogais: Arabel Moráguez Garcell, Pablo Galdo Vigo.</p>
    <p>Suplente: Rasa Biveiniene Yakutite.</p>
    <p>– Vento madeira 1 (frauta, óboe e fagot):</p>
    <p>Presidente: Manuel Morales Fernández.</p>
    <p>Vogais: Fernando Raña Barreiro, Óscar Araújo Comesaña, Ricardo Pazo García, Francisco Pérez Rodríguez.</p>
    <p>Suplentes: Cristina García Lomba, Pablo Rodríguez Fernández.</p>
    <p>– Vento madeira 2 (clarinete e saxofón):</p>
    <p>Presidente: Asterio Leiva Piñeiro.</p>
    <p>Vogais: Roberto Carlos Noche García, Rafael Salvador Yebra Rivera.</p>
    <p>Suplente: Julio Álvarez Pereiro.</p>
    <p>– Vento metal:</p>
    <p>Presidente: Enrique Lorenzo Vila.</p>
    <p>Vogais: Adolfo Caride Rodríguez, Javier Viceiro Filgueira, Jesús Vicente Monzó, Jonathan Vázquez Carrera.</p>
    <p>Suplentes: José Pons Boill, Patricia Rejas Suárez.</p>

