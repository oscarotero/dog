---
date: '2013-05-14'
id: G0181-290413-0001
page: 16084
number: 91
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 24 de abril de 2013 polo que se fai pública a resolución pola que
  se aproba o expediente de información pública e, definitivamente, o proxecto
  de trazado e impacto ambiental da obra: proxecto de conexión da AG-4.1 coa
  PO-550. Clave PO/09/192.00.
range: Anuncio
url: >-
  https://www.xunta.gal/dog/Publicados/2013/20130514/AnuncioG0181-290413-0001_gl.html
---
<p>Con data do 23 de abril de 2013, a directora da Axencia Galega de Infraestruturas, por delegación do conselleiro de Medio Ambiente, Territorio e Infraestruturas (Orde do 4 de febreiro de 2013; <em>Diario Oficial de Galicia</em> do 20 de febreiro), visto o informe da análise das alegacións, resolveu o seguinte:</p>
    <p>Antecedentes de feito:</p>
    <p>Primeiro. Con data do 19 de setembro de 2011, a entón directora xeral de Infraestruturas aprobou provisionalmente o proxecto de trazado e impacto ambiental da obra: proxecto de conexión da AG-4.1 coa PO-550, clave PO/09/192.00.</p>
    <p>Segundo. Con data do 3 de outubro de 2011 publicouse no <em>Diario Oficial de Galicia</em> núm. 189 a Resolución do 20 de setembro de 2011, da entón Dirección Xeral de Infraestruturas, pola que se sometía ao trámite de información pública o proxecto de trazado e impacto ambiental da obra: proxecto de conexión da AG-4.1 coa PO-550, clave PO/09/192.00, así como a relación individual de bens, dereitos e propietarios afectados polo proxecto referenciado. </p>
    <p>Terceiro. Con data do 30 de setembro de 2011 remitiuse ao Concello de Sanxenxo e ao Servizo Provincial de Infraestruturas de Pontevedra, para a súa exposición ao público, durante 30 días hábiles, prazo durante o cal tamén estivo exposto ao público na entón Dirección Xeral de Infraestruturas. </p>
    <p>Cuarto. Con data do 4 de febreiro de 2013, a Secretaría Xeral de Calidade e Avaliación Ambiental formulou declaración de impacto ambiental, que se publicou no DOG do 18 de marzo de 2013. </p>
    <p>Fundamentos de dereito:</p>
    <p>Primeiro. O artigo 15.1 da Lei 4/1994, do 14 de setembro, de estradas de Galicia, establece que cando se trate da construción dunha nova estrada ou variante de poboación non prevista no planeamento urbanístico vixente, a Administración titular da estrada aprobará tecnicamente o correspondente estudo informativo ou proxecto de trazado, que se someterá ao trámite de información pública durante un prazo de trinta días hábiles, na forma prevista na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>No punto 2 dese artigo establécese que, simultaneamente coa información pública, o estudo ou proxecto deberá remitirse ás administracións afectadas para que, no prazo dun mes, examinen se o trazado proposto é o máis adecuado para o interese xeral e para os intereses das localidades e provincias afectadas. Transcorrido este prazo e un mes máis sen que as administracións afectadas emitan informe ao respecto, entenderase que están conformes co estudo ou proxecto.</p>
    <p>Segundo. Na tramitación do expediente tivéronse en conta as normas de procedemento contidas na Lei 4/1994, do 14 de setembro, de estradas de Galicia; na Lei 30/1992, do 26 de novembro, de réxime xurídico das administracións públicas e do procedemento administrativo común, e demais normas vixentes de aplicación.</p>
    <p>De acordo con todo o exposto,</p>
    <p class="dog-centrado-sin-cursiva-c-a">Resolvo:</p>
    <p>Primeiro. Aprobar o expediente de información pública e definitivamente o proxecto de trazado e impacto ambiental da obra proxecto de conexión da AG-4.1 coa PO-550, clave PO/09/192.00, coas seguintes prescricións e modificacións, que son consecuencia da análise efectuada das alegacións presentadas:</p>
    <p>Primeira. Preverase a redución do largo do camiño 6 e o seu desprazamento o máis arrimado posible ao noiro da vía principal para minimizar as expropiacións neste treito.</p>
    <p>Segunda. Deseñaranse con detalle todos os camiños de servizo de xeito que ningunha parcela quede sen accesos como consecuencia da construción da nova vía. Minimizarase o seu impacto nos predios veciños, evitando a súa execución onde non sexan estritamente necesarios ou melloren de xeito significativo a conectividade da rede de camiños existentes.</p>
    <p>Terceira. Completarase a identificación dos servizos afectados, coa información subministrada, tentando de xeito preferente evitar a afección ao servizo existente e, de non ser isto posible, procedendo á súa reposición. Se tampouco fose posible a reposición do servizo, considerarase este como un dereito real afectado pola execución das obras e procederíase a avaliar a indemnización correspondente.</p>
    <p>Cuarta. Nos casos en que o prevexa a Lei de expropiación forzosa, farase a expropiación total dos predios en que só sexa necesaria a ocupación dunha parte delas, de tal xeito que resulte antieconómica a conservación da parte do predio non expropiado, e así o solicite o seu propietario.</p>
    <p>Quinta. Corrixiranse os erros detectados nos datos relativos á titularidade, límites e bens dos predios afectados pola construción da obra, tanto nos planos parcelarios, como nas listas de titulares e de bens e dereitos afectados.</p>
    <p>Sexta. A través do que indique a declaración de impacto ambiental formulada pola Secretaría Xeral de Calidade e Avaliación Ambiental, teranse en conta no proxecto construtivo que desenvolva este proxecto os seguintes informes:</p>
    <p>a) As prescricións indicadas no informe de Augas de Galicia.</p>
    <p>b) As indicacións recollidas no informe da Dirección Xeral de Patrimonio Cultural.</p>
    <p>c) Consideraranse as precisións que se establecen no informe da Dirección Xeral de Conservación da Natureza.</p>
    <p>d) O informe da Dirección Xeral de Sostibilidade e Paisaxe.</p>
    <p>Segundo. Nas fases posteriores do proxecto e durante a execución da obra, cumpriranse as prescricións da declaración de impacto ambiental formulada pola Secretaría Xeral de Calidade e Avaliación Ambiental na súa Resolución do 4 de febreiro de 2013.</p>
    <p>Terceiro. Consonte establece o artigo 15.3 da Lei 4/1994, do 14 de setembro, de estradas de Galicia, ordénase a modificación ou revisión do planeamento urbanístico do Concello de Sanxenxo, afectado polo proxecto de trazado e impacto ambiental da obra: proxecto de conexión da AG-4.1 coa PO-550, clave PO/09/192.00, o cal deberá acomodarse ás determinacións do proxecto de trazado no prazo dun ano desde a súa aprobación.</p>
    <p>Cuarto. O proxecto de construción que desenvolva o proxecto de trazado deberá axustarse ás indicacións recollidas nesta resolución.</p>
    <p>Quinto. Así mesmo, na páxina web da Consellería de Medio Ambiente, Territorio e Infraestruturas (http://www.cmati.xunta.es/tema/c/Infraestruturas_Estradas) porase á disposición dos interesados un documento coa planta do proxecto de trazado aprobado.</p>
    <p>Sexto. Contra esta resolución, que pon fin á vía administrativa, poderase interpoñer recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses, contados desde o día seguinte ao da publicación desta resolución no <em>Diario Oficial de Galicia</em>, de conformidade co establecido nos artigos 10, 14 e 46.1 da Lei 29/1998, do 13 de xullo, reguladora da xurisdición contencioso-administrativa, ou ben recurso potestativo de reposición ante o conselleiro de Medio Ambiente, Territorio e Infraestruturas no prazo dun mes contados desde o día seguinte ao da publicación da presente resolución no DOG, de acordo co disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>O que se fai público para xeral coñecemento.</p>
    <p>Santiago de Compostela, 24 de abril de 2013</p>
    <footer><p>Ethel Vázquez Mourelle <br>Directora da Axencia Galega de Infraestruturas</p></footer>

