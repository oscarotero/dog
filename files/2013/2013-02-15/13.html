---
date: '2013-02-15'
id: CA01-110213-0001
page: 4495
number: 33
agency: Consellería de Facenda
section: IV. Oposicións e concursos.
title: >-
  ORDE do 1 de febreiro de 2013 pola que se modifica a Orde do 2 de maio de 2012
  pola que se convoca concurso para a provisión de postos de traballo vacantes
  dos grupos I, II, III e IV de persoal laboral da Xunta de Galicia.
range: Orde
url: >-
  https://www.xunta.gal/dog/Publicados/2013/20130215/AnuncioCA01-110213-0001_gl.html
---
<p>Primeiro. No anexo II da Orde do 2 de maio de 2012 (DOG núm. 85, do 4 de maio) pola que se convoca o concurso para a provisión de postos de traballo vacantes dos grupos I, II, III e IV de persoal laboral da Xunta de Galicia, figura no número 1436 o posto de condutor-mecánico (III-63) no Distrito forestal XV A Limia (Bande), co código MR.C99.50.150. 32060.025 (páx. 16635 do <em>Diario Oficial de Galicia</em>). </p>
    <p>Practicáronse as actuacións previstas nas bases do concurso ata a publicación das puntucións provisionais (DOG núm. 229, do 30 de novembro de 2012), estando pendente a publicación da resolución definitiva e de que a comisión de valoración resolva a totalidade das reclamacións presentadas.</p>
    <p>Segundo. O Xulgado do Social número 2 de Ourense, en sentenza ditada en autos do xuízo número 483/2012, estimou a demanda interposta por Ángel Casas Pérez e declarou o dereito do demandante a que o posto con código MR.C99.50.150.32060.025 fose excluído do concurso. A dita sentenza, que pende da resolución do recurso de suplicación, non é firme. </p>
    <p>Por Auto do 20 de novembro de 2012, o xulgado sentenciador dispuxo a execución provisional da sentenza.</p>
    <p>Unha vez notificada a firmeza do auto o 28 de xaneiro de 2013 e dando cumprimento ao ordenado, cómpre:</p>
    <p>Eliminar do anexo II da Orde do 2 de maio de 2012 o posto número 1436: </p>
    <table>
     <tbody>
      <tr>
       <td>Posto</td>
       <td>Código do posto</td>
       <td>Compl. conv.</td>
       <td>Gr. (categ.)</td>
       <td>Denominación&lt;br&gt;do posto</td>
       <td>Cons.</td>
       <td>Centro directivo</td>
       <td>Centro destino</td>
       <td>Concello</td>
       <td>Observacións</td>
      </tr>
      <tr>
       <td>1436</td>
       <td>MR.C99.50.150.32060.025</td>
       <td>5.674,08</td>
       <td>3 (063)</td>
       <td>Condutor mecánico</td>
       <td>MR</td>
       <td>Servizos periféricos</td>
       <td>Distrito forestal:&lt;br&gt;XV-A Limia</td>
       <td>32060</td>
       <td>Complemento salarial de singularidade por perigosidade</td>
      </tr>
     </tbody>
    </table>
    <p>Santiago de Compostela, 1 de febreiro de 2013</p>
    <footer><p>Elena Muñoz Fonteriz<br>Conselleira de Facenda</p></footer>

