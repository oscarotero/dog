---
date: '2013-02-15'
id: CA02-110213-0001
page: 4525
number: 33
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  CÉDULA do 8 de febreiro de 2013, da Secretaría Xeral Técnica da Consellería de
  Medio Ambiente, Territorio e Infraestruturas, pola que se notifica a
  Resolución do 28 de xaneiro de 2013, ditada polo secretario xeral técnico da
  Consellería de Medio Ambiente, Territorio e Infraestruturas, pola que se
  desestima o recurso de alzada RA/U/2012/00071.
range: Cédula
url: >-
  https://www.xunta.gal/dog/Publicados/2013/20130215/AnuncioCA02-110213-0001_gl.html
---
<p>De conformidade co disposto no artigo 60 da Lei 30/1992, do 26 de novembro, de réxime xurídico das administracións públicas e do procedemento administrativo común, publícase a Resolución do 28 de xaneiro de 2013, ditada polo secretario xeral técnico da Consellería de Medio Ambiente, Territorio e Infraestruturas, por delegación do conselleiro (Orde do 15 de marzo de 2012; DOG do 23 de marzo), na cal se desestima o recurso de alzada número RA/U/2012/00071, interposto contra a desestimación, por silencio administrativo, da solicitude de autorización da Comunidade Autónoma en solo rústico, previa á concesión de licenza municipal, para explotación de cuarzo da concesión de explotación Pastoriza nº 5562, cuxa parte dispositiva di:</p>
    <h2>«RESOLVO:</h2>
    <p>Desestimar o recurso de alzada número RA/U/2012/00071 interposto por José Luís Martínez Embil, en nome e representación da entidade mercantil Explotación de Rocas Industriales y Minerales, S.A. (ERIMSA), contra a desestimación, por silencio administrativo, da solicitude de autorización da Comunidade Autónoma en solo rústico previa á concesión de licenza municipal para explotación de cuarzo da concesión de explotación Pastoriza nº 5562, nas parroquias da Aguarda (zonas de Miñotelo, Pastoriza leste, Corredoira e Aldurfe), Bretoña (Miñotelo e Aldurfe), Pastoriza (Pastoriza leste) e Saldanxe (Corredoira), no concello da Pastoriza (T.E. LU 10-087) e, en consecuencia, denegar a solicitude de autorización instada.</p>
    <p>Contra esta resolución, que é definitiva en vía administrativa, cabe recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, de conformidade co artigo 10.1.m) da Lei 29/1998, do 13 de xullo, reguladora da xurisdición contencioso-administrativa, no prazo de dous meses contados desde o día seguinte ao da súa notificación, conforme o disposto no artigo 46.1 da citada Lei 29/1998».</p>
    <p>Tendo en conta que, en atención ao previsto no artigo 61 da Lei 30/1992, o acto non se publica na súa integridade, faise saber aos interesados que o texto íntegro da resolución que se notifica se atopa á súa disposición, durante o prazo de 10 días contados desde o seguinte ao da publicación desta cédula, na Secretaría Xeral Técnica da Consellería de Medio Ambiente, Territorio e Infraestruturas, situada nos edificios administrativos de San Caetano, en Santiago de Compostela.</p>
    <p>O prazo de dous meses mencionado anteriormente contarase desde o día seguinte ao da finalización do prazo sinalado para o exame do expediente, ou da comparecencia para tal fin, se é o caso.</p>
    <p>E para que conste e lles sirva de notificación aos interesados, asino e selo a presente cédula.</p>
    <p>Santiago de Compostela, 8 de febreiro de 2013</p>
    <footer><p>José Antonio Fernández Vázquez<br>Secretario xeral técnico da Consellería de Medio Ambiente,<br>Territorio e Infraestruturas</p></footer>

