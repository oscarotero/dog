---
date: '2013-02-15'
id: O143-070213-0001
page: 4484
number: 33
agency: Augas de Galicia
section: III. Outras disposicións.
title: >-
  RESOLUCIÓN do 31 de xaneiro de 2013, da Dirección de Augas de Galicia, pola
  que se lles dá publicidade aos convenios de colaboración subscritos por esta
  entidade pública no terceiro cuadrimestre do ano 2012.
range: Resolución
url: >-
  https://www.xunta.gal/dog/Publicados/2013/20130215/AnuncioO143-070213-0001_gl.html
---
<p>O artigo 11 da Lei 4/2006, do 30 de xuño, de transparencia e de boas prácticas na Administración pública galega (DOG nº 136, do 14 de xuño) establece que as entidades públicas vinculadas ou dependentes da Comunidade Autónoma de Galicia deberán publicar cuadrimestralmente no <em>Diario Oficial de Galicia</em> unha relación cos convenios de colaboración asinados no cuadrimestre anterior.</p>
    <p>Polo que antecede, en virtude das facultades que teño concedidas,</p>
    <h2>RESOLVO:</h2>
    <p>Facer pública a relación dos convenios subscritos por Augas de Galicia durante o terceiro cuadrimestre do ano 2012, que se incorpora como anexo a esta resolución.</p>
    <p>Santiago de Compostela, 31 de xaneiro de 2013</p>
    <footer><p>Francisco Menéndez Iglesias <br>Director de Augas de Galicia</p></footer>
    <h2>ANEXO<br>Convenios de colaboración subscritos por Augas de Galicia durante o terceiro cuadrimestre do ano 2012</h2>
    <table>
     <thead>
      <tr>
       <td>Convenio</td>
       <td>Importe total do convenio</td>
       <td>Data da sinatura</td>
      </tr>
     </thead>
     <tbody>
      <tr>
       <td>Convenio de colaboración entre a entidade pública empresarial Augas de Galicia, a Deputación Provincial de Pontevedra e os concellos de Caldas de Reis, Cuntis e Moraña.</td>
       <td>378.123,85</td>
       <td>7.9.2012</td>
      </tr>
      <tr>
       <td>Convenio de colaboración entre Augas de Galicia e o Concello de Vilagarcía de Arousa para a execución da obra de acondicionamento hidráulico do río Con na rúa Florida, en Vilagarcía de Arousa de clave OH.436.1004, cofinanciado polo Fondo Europeo de Desenvolvemento Rexional, no marco do P.O. Feder Galicia 2007-2013.</td>
       <td>603.362,41</td>
       <td>10.9.2012</td>
      </tr>
      <tr>
       <td>Convenio de colaboración entre Augas de Galicia e os concellos de Mondariz e Ponteareas para a execución das obras: senda fluvial dos ríos Tea e Xabriña no concello de Mondariz (Pontevedra), de clave OH.436.1020, e senda fluvial do río Tea no concello de Ponteareas (Pontevedra), de clave OH.436.1021.</td>
       <td>668.238,01</td>
       <td>27.9.2012</td>
      </tr>
      <tr>
       <td>Convenio de cooperación entre a Administración xeral da Comunidade Autónoma de Galicia a través da Consellería de Medio Ambiente, Territorio e Infraestruturas, o Instituto de Estudos do Territorio, a entidade pública empresarial Augas de Galicia e Endesa Generación, S.A. para a preparación e impulso do plan territorial integrado da bacía hidrográfica do río Eume.</td>
       <td>Sen importe</td>
       <td>1.10.2012</td>
      </tr>
      <tr>
       <td>Convenio de colaboración entre o ente público Portos de Galicia, a entidade pública empresarial Augas de Galicia e o Concello de Malpica para a execución e mantemento da EDAR de Malpica en terreos da zona de servizo do Porto de Malpica, A Coruña.</td>
       <td>Sen importe</td>
       <td>5.10.2012</td>
      </tr>
      <tr>
       <td>Addenda nº 2 ao convenio subscrito pola sociedade estatal Aguas de las Cuencas del Norte, S.A., o Concello de Monforte de Lemos, a Consellería de Medio Ambiente, Territorio e Infraestruturas da Xunta de Galicia e Augas de Galicia para a construción e explotación da actuación: ampliación e mellora do sistema de tratamento de auga potable de Monforte de Lemos.</td>
       <td>6.180.475,41</td>
       <td>18.10.2012</td>
      </tr>
      <tr>
       <td>Addenda nº 1 ao convenio subscrito pola sociedade estatal Aguas de las Cuencas del Norte, S.A., o Concello de Ourense, a Consellería de Medio Ambiente, Territorio e Infraestruturas da Xunta de Galicia e Augas de Galicia para a construción e explotación da actuación: mellora do saneamento de Ourense: EDAR de Ourense.</td>
       <td>67.391.000</td>
       <td>12.11.2012</td>
      </tr>
      <tr>
       <td>Addenda nº 1 ao convenio de colaboración entre a entidade pública empresarial Augas de Galicia e o Concello de Nigrán para posta en marcha no concello de Nigrán de medidas de aforro de auga a través de sistemas de control intelixentes.</td>
       <td>63.076,90</td>
       <td>28.11.2012</td>
      </tr>
      <tr>
       <td>Convenio de colaboración entre a entidade pública empresarial Augas de Galicia e a Universidade da Coruña relativo ao proxecto: parzaría de apoio técnico á consolidación da Administraçao Regional de Águas do Norte (Ara-Norte), Mozambique.</td>
       <td>48.176,25</td>
       <td>19.12.2012</td>
      </tr>
      <tr>
       <td>Convenio de colaboración entre a entidade pública empresarial Augas de Galicia e a empresa Amphos 21 Consulting, S.L. relativo ao proxecto: parzaría de apoio técnico á consolidación da Administraçao Regional de Águas do Norte (Ara-Norte), Mozambique.</td>
       <td>109.946,80</td>
       <td>19.12.2012</td>
      </tr>
      <tr>
       <td>Convenio de colaboración entre a entidade pública empresarial Augas de Galicia e a Universidade Politécnica de Catalunya relativo ao proxecto: parzaría de apoio técnico á consolidación da Administraçao Regional de Águas do Norte (Ara-Norte), Mozambique.</td>
       <td>49.119,91</td>
       <td>19.12.2012</td>
      </tr>
      <tr>
       <td>Addenda nº 2 ao convenio subscrito pola sociedade estatal Aguas de las Cuencas del Norte, S.A., o Concello de Ourense, a Consellería de Medio Ambiente, Territorio e Infraestruturas da Xunta de Galicia e Augas de Galicia para a construción e explotación da actuación: mellora do saneamento de Ourense: EDAR de Ourense.</td>
       <td>49.000.000</td>
       <td>20.12.2012</td>
      </tr>
      <tr>
       <td>Segunda addenda ao convenio de colaboración entre a Consellería de Medio Ambiente, Territorio e Infraestruturas, Augas de Galicia e o Concello de Pontevedra para a execución das obras de infraestruturas hidráulicas en parroquias do concello de Pontevedra. Fase 2.</td>
       <td>10.000.000</td>
       <td>27.12.2012</td>
      </tr>
      <tr>
       <td>Terceira addenda ao convenio de colaboración entre a Consellería de Medio Ambiente, Territorio e Infraestruturas, a Axencia Galega de Infraestruturas, Augas de Galicia, a Deputación Provincial de Lugo e o Concello de Barreiros para o financiamento e execución dos proxectos de urbanización, abastecemento e saneamento nos núcleos de San Cosme, San Pedro, San Miguel de Reinante e Reinante.</td>
       <td>13.819.010,80</td>
       <td>27.12.2012</td>
      </tr>
      <tr>
       <td>Cuarta addenda ao convenio de colaboración entre Augas de Galicia e o consorcio para a xestión e explotación da rede básica de abastecemento aos concellos de Cervo e Burela.</td>
       <td>195.000</td>
       <td>27.12.2012</td>
      </tr>
      <tr>
       <td>Terceira addenda ao convenio de colaboración entre a Consellería de Medio Ambiente, Territorio e Infraestruturas, Augas de Galicia e o Concello de Marín para a execución e financiamento de infraestruturas hidráulicas no concello de Marín.</td>
       <td>5.655.590</td>
       <td>27.12.2012</td>
      </tr>
      <tr>
       <td>Segunda addenda ao convenio de colaboración entre a entidade pública empresarial Augas de Galicia e o Concello de Nigrán para a posta en marcha no concello de Nigrán de medidas de aforro de auga a través de sistemas de control intelixentes.</td>
       <td>63.076,90</td>
       <td>27.12.2012</td>
      </tr>
     </tbody>
    </table>

