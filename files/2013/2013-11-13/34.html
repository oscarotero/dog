---
date: '2013-11-13'
id: CA04-151013-0009
page: 44222
number: 217
agency: Consellería de Economía e Industria
section: VI. Anuncios. a) Administración autonómica.
title: >-
  ANUNCIO do 30 de setembro de 2013, da Xefatura Territorial da Coruña, polo que
  se somete a información pública a actualización do plan de restauración da
  explotación mineira El Pozo, número 24.
range: Anuncio
url: >-
  https://www.xunta.gal/dog/Publicados/2013/20131113/AnuncioCA04-151013-0009_gl.html
---
<p>O artigo 6 do Real decreto 975/2009, do 12 de xullo, sobre xestión dos residuos das industrias extractivas e de protección e rehabilitación do espazo afectado por actividades mineiras (BOE número 143, do 13 de xuño), dispón que os plans de restauración se someterán ao trámite de información pública, durante trinta días hábiles.</p>
    <h2>ACORDO:</h2>
    <p>Someter a información pública, por un prazo de trinta días hábiles, contados desde o seguinte ao da publicación desta resolución, a solicitude da empresa Canteras El Pozo, S.L. de aprobación da actualización do plan de restauración da explotación mineira <em>El Pozo</em>, número 24.</p>
    <p>Para os efectos informativos, porase á disposición dos administrados que a soliciten a documentación correspondente ao proxecto para consulta, nas oficinas da Sección de Minas da Xefatura Territorial da Consellería de Economía e Industria da Coruña, Edificio Administrativo Monelos, 2º andar, rúa Vicente Ferrer, 2, A Coruña. As posibles alegacións presentaranse durante o prazo sinalado, dirixidas á xefa territorial da Coruña, en calquera das oficinas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común, modificado pola Lei 4/1999, do 13 de xaneiro. </p>
    <p>Para iso, terán un prazo de trinta días hábiles, que comezarán a contar desde o día seguinte en que se publique este anuncio no <em>Diario Oficial de Galicia</em>.</p>
    <p>A Coruña, 30 de setembro de 2013</p>
    <footer><p>Susana Vázquez Romero<br>Xefa territorial da Coruña</p></footer>

