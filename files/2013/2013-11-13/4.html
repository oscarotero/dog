---
date: '2013-11-13'
id: G0198-061113-0002
page: 44163
number: 217
agency: Axencia Galega de Innovación
section: III. Outras disposicións.
title: >-
  RESOLUCIÓN do 5 de novembro de 2013 pola que se modifica o prazo de
  xustificación establecido na Resolución do 18 de xullo de 2013 pola que se
  establecen as bases reguladoras para a concesión, en réxime de concorrencia
  competitiva, das subvencións para a consolidación e a estruturación de
  unidades de investigación competitivas nos centros tecnolóxicos consolidados
  de Galicia e se procede á súa convocatoria para o ano 2013.
range: Resolución
url: >-
  https://www.xunta.gal/dog/Publicados/2013/20131113/AnuncioG0198-061113-0002_gl.html
---
<p>O 14 de agosto de 2013 publicouse no <em>Diario Oficial de Galicia</em> a Resolución do 18 de xullo de 2013 pola que se establecen as bases reguladoras para a concesión, en réxime de concorrencia competitiva, das subvencións para a consolidación e a estruturación de unidades de investigación competitivas nos centros tecnolóxicos consolidados de Galicia e se procede á súa convocatoria para o ano 2013.</p>
    <p>O artigo 20 da Resolución do 18 de xullo de 2013 establecía os seguintes prazos de xustificación:</p>
    <p>1. A xustificación do anticipo do 50 % da subvención concedida a que se refire o artigo 21.1 deberá realizarse no prazo máximo dun mes a partir da transferencia dos fondos correspondentes.</p>
    <p>2. Tras a xustificación do anticipo, a entidade poderá presentar xustificacións en función do ritmo de execución da acción subvencionada, que darán lugar a pagamentos á conta e que non poderán superar o 80 % da subvención concedida.</p>
    <p>3. A xustificación do importe restante da subvención concedida tendo en conta os dous puntos anteriores terá como data límite de presentación o 30 de novembro de 2013. Non obstante, se existen cotas de seguros sociais liquidables con posterioridade a data de xustificación (cotas do mes de novembro), estas terán como data límite o 30 de xaneiro de 2014.</p>
    <p>Tendo en conta que a resolución de concesión se publicou o 31 de outubro de 2013, cómpre ampliar os prazos establecidos no artigo 20, de acordo con isto,</p>
    <h2>DISPOÑO:</h2>
    <p>Artigo único</p>
    <p>Modifícanse os artigos 20.1 e 20.3 da Resolución do 18 de xullo de 2013, que quedan redactados do seguinte xeito:</p>
    <p>1. A xustificación do anticipo do 50 % da subvención concedida a que se refire o artigo 21.1 deberá realizarse no prazo máximo dun mes a partir da transferencia dos fondos correspondentes, sempre e cando o dito prazo non supere do 20 de decembro de 2013, que é a data límite de presentación da xustificación.</p>
    <p>3. A xustificación do importe restante da subvención concedida tendo en conta os dous puntos anteriores terá como data límite de presentación o 20 de decembro de 2013. Non obstante, se existen cotas de seguros sociais liquidables con posterioridade a data de xustificación (cotas do mes de novembro), estas terán como data límite o 30 de xaneiro de 2014.</p>
    <p>Santiago de Compostela, 5 de novembro de 2013</p>
    <footer><p>Manuel Antonio Varela Rey<br>Director da Axencia Galega de Innovación</p></footer>

