---
date: '2013-11-13'
id: G0007-231013-0001
page: 44190
number: 217
agency: Xulgado do Social número 3 de Santiago de Compostela
section: V. Administración de xustiza.
title: EDICTO (608/2013).
range: Edicto
url: >-
  https://www.xunta.gal/dog/Publicados/2013/20131113/AnuncioG0007-231013-0001_gl.html
---
<p>Susana Varela Amboage, secretaria xudicial do Xulgado do Social número 3 de Santiago de Compostela, fago saber:</p>
    <p>«Sentenza nº 238/2013.</p>
    <p>Santiago de Compostela, 18 de outubro de 2013</p>
    <p>Vistos por Carolina Nores Díaz, maxistrada xuíza en comisión de servizo do Xulgado do Social número 3 de Santiago de Compostela e o seu partido, os presentes autos de xuízo nº 608/2013 seguidos por instancia de Beatriz Gómez Reino, representada pola letrada Rosa Martínez Ferreiro, contra a entidade Xestunor, S.L. e o Fogasa, que non comparecen malia estaren debidamente citados, sobre despedimento obxectivo.</p>
    <p>Resolución:</p>
    <p>1. Estimo a demanda sobre despedimento formulada por Beatriz Gómez Reino, representado pola letrada Rosa Martínez Ferreiro, contra a entidade Xestunor, S.L. e o Fogasa, que non comparecen malia estaren debidamente citados, sobre despedimento obxectivo, e, en consecuencia, declaro a improcedencia do despedimento, con condena da empresa indicada a que readmita inmediatamente a traballadora nas mesmas condicións que rexían antes de producirse o despedimento, con aboamento dos salarios de tramitación (calculados a razón de 18,57 €/día) ou, a elección do empresario, á extinción da relación laboral con aboamento da indemnización detallada no número segundo desta resolución.</p>
    <p>A devandita opción deberá exercerse en cinco días a partir da notificación desta sentenza, mediante escrito ou comparecencia ante este xulgado. Transcorrido o devandito prazo, sen que o empresario tivese optado, entenderase que procede a readmisión.</p>
    <p>2. A indemnización, segundo o disposto no número anterior, sería de 5.311,02 €.</p>
    <p>3. Non procede condenar nesta instancia o Fogasa, sen prexuízo da súa responsabilidade nos termos do artigo 33 do ET.</p>
    <p>Notifíquese ás partes a presente resolución facéndolles saber que fronte a ela poderán interpoñer recurso de suplicación para ante a Sala do Social do Tribunal Superior de Xustiza de Galicia, no prazo de cinco días contados desde o seguinte ao da súa notificación.</p>
    <p>A anterior resolución entregarase ao secretario para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mándoo e asínoo.</p>
    <p>Publicación. Dada, lida e publicada foi a anterior sentenza pola mesma xuíza que a subscribe. Dou fe».</p>
    <p>E para que sirva de citación á demandada Xestunor, S.L. expídese a presente cédula para a súa publicación no <em>Boletín Oficial</em> da provincia e colocación no taboleiro de anuncios.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 23 de outubro de 2013</p>
    <footer><p>A secretaria xudicial</p></footer>

