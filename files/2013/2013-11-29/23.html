---
date: '2013-11-29'
id: G2348-111113-0001
page: 46393
number: 229
agency: Xulgado do Social número 5 da Coruña
section: V. Administración de xustiza.
title: EDICTO (355/2013).
range: Edicto
url: >-
  https://www.xunta.gal/dog/Publicados/2013/20131129/AnuncioG2348-111113-0001_gl.html
---
<p>Nº autos: despedimento/cesamentos en xeral 355/2013.</p>
    <p>Demandante: Francisco Orgeira Pérez.</p>
    <p>Abogado: Felipe Carlos Martínez Ramonde.</p>
    <p>Demandados: Estructuras y Obras de Galicia, S.L. (Esoga), Fondo de Garantía Salarial, Construcciones Pepe, S.L., Construcciones Pepe, S.L., Adm. concursal de Esoga, Rafael González del Río.</p>
    <p>María Jesús Hernando Arenas, secretaria xudicial do Xulgado do Social número 5 da Coruña, fago saber que no procedemento de despedimento/cesamentos en xeral 355/2013 deste xulgado do social, seguido por instancia de Francisco Orgeira Pérez contra a empresa Estructuras y Obras de Galicia, S.L. (Esoga), Construcciones Pepe, S.L. e Rafael González del Río –administración concursal de Esoga–, coa intervención do Fondo de Garantía Salarial, sobre despedimento, ditouse a sentenza do 5 de novembro de 2013 cuxo fallo literalmente di así:</p>
    <p>«Que debo estimar e estimo a demanda que en materia de despedimento foi interposta por Francisco Orgeira Pérez, contra a entidade Estructuras y Obras de Galicia, S.L., e a súa administración concursal, así como Construcciones Pérez, S.L. e, en consecuencia, debo declarar e declaro improcedente o despedimento de que o demandante foi obxecto o 20 de febreiro de 2013, e debo declarar e declaro extinguida a relación laboral que unía as partes, desde a data da presente resolución, ao cesar na súa actividade a anterior entidade, e condeno a entidade Estructuras y Obras de Galicia, S.L., ao aboamento dunha indemnización por despedimento a razón de 36.148,98 €.</p>
    <p>Coa intervención procesual do Fondo de Garantía Salarial.</p>
    <p>Notifíquese a presente resolución ás partes facéndolles saber o seu dereito a interpoñer contra ela recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación.</p>
    <p>Advírtase ao recorrente que non fose traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros do depósito especial indicado no artigo 229.1.a) da Lei reguladora da xurisdición social, na conta aberta na entidade Banesto, a nome deste xulgado co número 47570000, código 36 e número de expediente, acreditando mediante a presentación do xustificante de ingreso no período comprendido ata a formalización do recurso así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado, a cantidade obxecto de condena, ou formalizar aval bancario pola devandita cantidade en que se faga constar a responsabilidade solidaria do avalista, incorporándoos a este xulgado co anuncio de recurso.</p>
    <p>En todo caso, o recorrente deberá designar letrado para a tramitación do recurso, no momento de anuncialo.</p>
    <p>Dedúzase testemuño literal desta sentenza que quedará nestas actuacións, con inclusión da orixinal no libro de sentenzas.</p>
    <p>Así por esta a miña sentenza, pronúncioo, mándoo e asínoo».</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Para que conste e inserir no <em>Diario Oficial de Galicia</em>, co fin de que sirva de notificación ás empresas demandadas Estructuras y Obras de Galicia, S.L. (Esoga) e Construcciones Pepe, S.L., expido e asino o presente.</p>
    <p>A Coruña, 11 de novembro de 2013</p>
    <footer><p>A secretaria xudicial</p></footer>

