---
date: '2013-11-29'
id: CA05-281113-0003
page: 46429
number: 229
agency: Consellería de Traballo e Benestar
section: VI. Anuncios. a) Administración autonómica.
title: >-
  ANUNCIO do 26 de novembro de 2013 da Resolución do 26 de novembro de 2013, da
  Secretaría Xeral Técnica da Consellería de Traballo e Benestar, polo que se
  notifica a resolución de varios expedientes de cancelacion de inscrición no
  Rexistro Único de Entidades Prestadoras de Servizos Sociais e revogación das
  autorizacións concedidas, segundo o establecido no Decreto 254/2011, do 23 de
  decembro, que regula o réxime de rexistro, autorización, acreditación e
  inspección dos servizos sociais en Galicia.
range: Anuncio
url: >-
  https://www.xunta.gal/dog/Publicados/2013/20131129/AnuncioCA05-281113-0003_gl.html
---
<p>As entidades mencionadas no anexo inscribíronse no Rexistro Único de Entidades Prestadoras de Servizos Sociais (RUEPSS) coa data e número de inscrición mencionados no anexo.</p>
    <p>O día 30.8.2013, a secretaria xeral técnica da Consellería de Traballo e Benestar ditou resolución de acordo de inicio de expediente de cancelación de oficio da inscrición no Rexistro Único de Entidades Prestadoras de Servizos Sociais (RUEPSS) e de revogación das autorizacións concedidas. O motivo do inicio do expediente foi a falta de presentación da memoria de actividades nos dous anos previos.</p>
    <p>O acordo de inicio notificouse ás entidades e concedeuse un prazo de alegacións de 15 días.</p>
    <p>A entidade non presentou alegacións nin emendou o expediente no prazo establecido para a defensa do seu dereito.</p>
    <p>Fundamentos de dereito.</p>
    <p>Este centro directivo é competente para resolver o expediente en virtude do establecido no artigo 2 do Decreto 254/2011, do 23 de decembro, polo que se regula o réxime de rexistro, autorización, acreditación e a inspección dos servizos sociais en Galicia, no Decreto 235/2012, do 5 de decembro, polo que se fixa a estrutura orgánica da Vicepresidencia e das consellerías da Xunta de Galicia, e no Decreto 42/2013, do 21 de febreiro, polo que se establece a estrutura orgánica da Consellería de Traballo e Benestar, modificado polo Decreto 113/2013, do 24 de xullo.</p>
    <p>O artigo 18.2 do Decreto 254/2011 establece que se iniciará o procedemento de cancelación de oficio da inscricion: […] c) pola falta de presentación da memoria anual de actividades, no RUEPSS, durante os dous últimos anos.</p>
    <p>Así mesmo, o artigo 33.a) do Decreto 254/2011 establece que se procederá á revogación das autorizacións concedidas, se se constata o cesamento total das súas actividades.</p>
    <p>Vista a Lei 13/2008, do 3 de decembro, de servizos sociais de Galicia, o Decreto 254/2011, a Lei 30/1992, do 26 de novembro, de réxime xurídico das administracións públicas e do procedemento administrativo común, esta subdirección xeral propón a adopción do seguinte</p>
    <h2>ACORDO:</h2>
    <p>Cancelar a inscrición no RUEPSS das entidades mencionadas no anexo e revogar as autorizacións concedidas.</p>
    <p>Que se notifique a presente resolución coa indicación de que non pon fin á vía administrativa.</p>
    <p>Contra esta resolución poderá interpoñer recurso de alzada ante a conselleira de Traballo e Benestar no prazo dun mes, que conta a partir do día seguinte ao da notificación.</p>
    <p>Santiago de Compostela, 26 de novembro de 2013</p>
    <footer><p>Patricia Olveira Timiraos<br>Subdirectora xeral de Autorización e Inspección de Servizos Sociais</p></footer>
    <footer><p>P.A.<br>Pilar Araújo Prado<br>Xefa do Servizo de Inspección de Servizos Comunitarios e Inclusión Social</p></footer>
    <p>Vista a anterior proposta, este órgano acorda darlle aprobación.</p>
    <p>Santiago de Compostela, 26 de novembro de 2013</p>
    <footer><p>María Jesús Lorenzana Somoza<br>Secretaria xeral técnica da Consellería de Traballo e Benestar</p></footer>

