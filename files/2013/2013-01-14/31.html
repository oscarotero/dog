---
date: '2013-01-14'
id: L131-090113-0002
page: 1138
number: 9
agency: Concello de Culleredo
section: VI. Anuncios. b) Administración local.
title: >-
  ANUNCIO de aprobación definitiva do Plan especial no ámbito da Universidade
  Laboral do Burgo (PE-3).
range: Anuncio
url: >-
  https://www.xunta.gal/dog/Publicados/2013/20130114/AnuncioL131-090113-0002_gl.html
---
<p>O Pleno do Concello, en sesión ordinaria do día 29 de novembro de 2012, adoptou, entre outros, o seguinte acordo:</p>
    <p>Primeiro. Desestimar a alegación presentada por Emalcsa.</p>
    <p>Segundo. Aprobar definitivamente o Plan especial no ámbito da Universidade Laboral do Burgo (PE-3), producido por Oficina de Planeamento, S.A. para a Consellería de Cultura, Educación e Ordenación Universitaria que consta no expediente.</p>
    <p>Terceiro. Publicar este acordo de aprobación definitiva no <em>Diario Oficial de Galicia,</em> e o documento que conteña a normativa e as ordenanzas, no <em>Boletín Oficial</em> da provincia.</p>
    <p>Cuarto. Notificar o presente acordo aos interesados.</p>
    <p>Quinto. De conformidade co disposto no artigo 92.3 da Lei 9/2002, do 30 de decembro, remitir certificación do presente acordo á Consellería de Política Territorial, Obras Públicas e Transporte, xunto cunha copia autenticada de dous exemplares do instrumento aprobado definitivamente con todos os planos e documentos que integran o plan sobre o que recae o presente acordo de aprobación definitiva debidamente dilixenciados pola secretaria do concello.</p>
    <p>Sexto. Determinar que contra o presente acordo, que pon fin á vía administrativa, poderá interpoñerse recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous (2) meses conforme o artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Culleredo, 11 de decembro de 2012</p>
    <footer><p>P.D. (Resolución do 22.6.2011; BOP nº 131, do 11 de xullo)<br>Diego Antonio Taibo Monelos<br>Concelleiro delegado da Área de Urbanismo</p></footer>

