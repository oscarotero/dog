---
date: '2013-12-26'
id: G0244-111213-0004
page: 50153
number: 246
agency: >-
  Vicepresidencia e Consellería de Presidencia, Administracións Públicas e
  Xustiza
section: VI. Anuncios. a) Administración autonómica.
title: >-
  RESOLUCIÓN do 25 de novembro de 2013, da Xefatura Territorial de Pontevedra,
  pola que se notifica o acordo de iniciación do expediente sancionador por
  infracción en materia de xogo P-26/13.
range: Resolución
url: >-
  https://www.xunta.gal/dog/Publicados/2013/20131226/AnuncioG0244-111213-0004_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (en adiante LRXPAC), notifícaselle á empresa que se relaciona no anexo, o acordo de iniciación ditado no expediente sancionador por infracción da Lei 14/1985, do 23 de outubro, reguladora de xogos e apostas de Galicia, modificada pola Lei 7/1991, do 19 de xuño, e pola Lei 3/2002, do 29 de abril, por non ser posible a súa notificación por correo certificado.</p>
    <p>A competencia para impoñer esta clase de sancións corresponde ao director xeral de Emerxencias e Interior da Vicepresidencia e Consellería de Presidencia, Administracións Públicas e Xustiza, segundo o disposto nos artigos 12.3 e 134.2 da Lei 30/1992, do 26 de novembro, de réxime xurídico das administracións públicas e do procedemento administrativo común, en relación co artigo 31 da Lei 14/1985, do 23 de outubro, modificada pola Lei 3/2002, do 29 de abril, cando a sanción consista nunha multa de ata 60.000 euros.</p>
    <p>Infórmase de que, de conformidade co disposto no artigo 135 da LRXPAC e nos artigos 3, 18 e 19 do Regulamento do procedemento para o exercicio da potestade sancionadora (Real decreto 1398/1993, do 4 de agosto), dispón dun prazo de quince días hábiles contados desde a publicación para exercer perante o/a instrutor/a o dereito de audiencia e formular alegacións, así como examinar o expediente nestas dependencias. Igualmente, poderá exercer o dereito de recusación nos casos e na forma prevista no artigo 29 da LRXPAC.</p>
    <p>A tramitación do expediente realízase na oficina desta xefatura territorial da Consellería de Presidencia, Administracións Públicas e Xustiza, sita na planta 9 do Edificio Administrativo da Xunta de Galicia en Pontevedra, rúa Fernández Ladreda, 43, de Pontevedra.</p>
    <p>No suposto de non efectuar alegacións sobre o contido da iniciación do procedemento no prazo indicado, a iniciación poderá ser considerada proposta de resolución cos efectos previstos nos artigos 18 e 16 do Real decreto 1398/1993.</p>
    <p>Pontevedra, 25 de novembro de 2013</p>
    <footer><p>Ramón Pereiro Santín<br>Xefe territorial de Pontevedra</p></footer>
    <h2>ANEXO</h2>
    <p>Número de expediente: P-26/13.</p>
    <p>NIF: B-277658874.</p>
    <p>Denunciada: Piruxa Hostelería, S.L.</p>
    <p>Enderezo: r/ Genaro de la Fuente, 4, Vigo.</p>
    <p>Precepto infrinxido: artigo 30) da Lei 14/1985, do 23 de outubro, modificada pola Lei 7/1991, do 19 de xuño, e pola Lei 3/2002, do 29 de abril, en relación co artigo 75 do Decreto 39/2008, do 21 de febreiro.</p>

