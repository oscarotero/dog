---
date: '2013-01-18'
id: CA02-070113-0004
page: 1592
number: 13
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 19 de decembro de 2012, da Xefatura Territorial da Coruña, polo que
  se somete a trámite de información pública o expediente para a aprobación do
  Plan de aproveitamento da anguía na bacía do río Tambre (zona de
  desembocadura).
range: Anuncio
url: >-
  https://www.xunta.gal/dog/Publicados/2013/20130118/AnuncioCA02-070113-0004_gl.html
---
<p>De acordo co establecido no artigo 7 do Decreto 130/2011, do 9 de xuño, polo que se regula a pesca profesional da anguía en augas continentais competencia da Comunidade Autónoma de Galicia, o Servizo Provincial de Conservación da Natureza da Coruña por petición da Confraría de Pescadores San Bartolomé de Noia, iniciou o expediente para a aprobación do Plan de aproveitamento da anguía na bacía do río Tambre (zona de desembocadura), coas seguintes características:</p>
    <p>Artes de pesca: nasa tipo butrón con rede de malla non inferior a 14 mm medidos en diagonal e mollada.</p>
    <p>Zonas de pesca: a zona comprendida entre a liña que une Punta Testal con Punta Requeixo e Pontenafonso. </p>
    <p>Número de días previsto da actividade: o período de actividade será entre o 1 e o 28 de febreiro e do 1 o 31 de outubro de 2013. O número máximo de días previsto e de 175.</p>
    <p>Horario de pesca: desde as 12.00 horas do luns ata as 12.00 horas do sábado. Cun máximo de 8 horas diarias de traballo.</p>
    <p>Proposta do número de aparellos ou artes de pesca por persoa: o número de nasas máximo que se empregará é de 10 por persoa.</p>
    <p>Cota de captura: un máximo de 15 kg/día.</p>
    <p>Relación de membros da asociación participantes:</p>
    <p>– José Martínez González. Embarcación Benigna 3ª CO-7-2015 (2 tripulantes).</p>
    <p>– Jesús Suárez Rey. Embarcación Baña 3ª CO-7-2580 (2 tripulantes).</p>
    <p>Sistema de rexistro de capturas: será mensual mediante parte que remitirá a Confraría de Pescadores de San Bartolomé.</p>
    <p>Sistema de comercialización das capturas: as capturas serán comercializadas na lonxa mediante sistema de poxa pública ou empresas debidamente acreditadas.</p>
    <p>O que se fai público para xeral coñecemento, e sinálase o prazo de quince días contados a partir do día seguinte ao da publicación do presente anuncio, para que as entidades e persoas que se consideren afectados poidan examinar o procedemento nas oficinas desta xefatura (Servizo Provincial de Conservación da Natureza), Edificio Administrativo Monelos, r/ Vicente Ferrer nº 2, 5ª pl. A Coruña, e informarse sobre as características do Plan de aproveitamento da anguía na bacía do río Tambre, e presentar durante o mesmo prazo as alegacións que poidan considerar convenientes ao respecto.</p>
    <p>A Coruña, 19 de decembro de 2012</p>
    <footer><p>José Antonio Álvarez Vidal <br>Xefe territorial da Coruña</p></footer>

