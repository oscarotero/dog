---
date: '2013-01-18'
id: G1068-191212-0001
page: 1573
number: 13
agency: Audiencia Provincial. Sección 5ª Civil da Coruña
section: V. Administración de xustiza.
title: EDICTO (715/2011).
range: Edicto
url: >-
  https://www.xunta.gal/dog/Publicados/2013/20130118/AnuncioG1068-191212-0001_gl.html
---
<p>Isabel Freire Corzo, secretaria xudicial da Sección 5ª da Audiencia Provincial da Coruña, fago saber que na peza de apelación que se dirá recaeu sentenza o 30 de outubro de 2012, cuxo encabezamento e parte dispositiva son do teor literal seguinte:</p>
    <p>«Na Coruña o trinta de outubro de dous mil doce.</p>
    <p>No recurso de apelación civil número 715/2011, interposto contra a sentenza ditada polo Xulgado de Primeira Instancia número 8 da Coruña, en xuízo ordinario 1860/08, sobre reparación de defectos ou vicios de construción en inmoble en elementos comúns e privados, sendo a contía do procedemento indeterminada, seguido entre partes, como apelante Comunidade de Propietarios da rúa Conde de Andrade, 1-3, e Alcalde Domingo Sierra, 19-21, de Culleredo, representada polo procurador Sr. Rodríguez Siaba, como apelado Larcoruña, S.L., representado pola procuradora Sra. Neira López, e Carpintería de Aluminio J.F., S.L., declarada en rebeldía en primeira instancia. Foi relator Julio Tasende Calvo.</p>
    <p>(Seguen antecedentes de feito e fundamentos xurídicos).</p>
    <p>Revogando en parte a sentenza ditada polo Xulgado de Primeira Instancia número 8 da Coruña no xuízo ordinario 1860/08, debemos condenar e condenamos a demandada Larcoruña, S.L. a realizar as reparacións necesarias para arranxar as deficiencias apreciadas no garaxe, no relativo á inaccesibilidade de determinadas prazas, e na carpintaría exterior, así como as gretas e fisuras nos paramentos do edifico propiedade da comunidade demandante, de acordo co ditame emitido polo perito xudicial, mantendo en todo o demais o ditame apelado, sen facer especial imposición das custas procesuais causadas na presente instancia».</p>
    <p>E para que conste e sirva para a inserción no Diario Oficial de Galicia (DOG) co obxecto de notificar ás partes declaradas en rebeldía Carpintaría de Aluminio J.F., S.L., expido e asino a presente. Dou fe.</p>
    <p>A Coruña, 7 de novembro de 2012</p>
    <footer><p>A secretaria xudicial</p></footer>

