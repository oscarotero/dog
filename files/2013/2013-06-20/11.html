---
date: '2013-06-20'
id: CA01-130613-0002
page: 23918
number: 117
agency: Consellería de Facenda
section: IV. Oposicións e concursos.
title: >-
  RESOLUCIÓN do 30 de maio de 2013, da Dirección Xeral da Función Pública, pola
  que se acorda a apertura de determinadas listas reguladas polo Decreto
  37/2006, do 2 de marzo.
range: Resolución
url: >-
  https://www.xunta.gal/dog/Publicados/2013/20130620/AnuncioCA01-130613-0002_gl.html
---
<p>O artigo 6.2 do Decreto 37/2006, do 2 de marzo, establece: «Porén, en calquera momento en que a Administración considere que unha determinada lista está saturada por que non se produzan contratacións ou nomeamentos, ou ben por que haxa un excesivo número de inscritas/os, poderá determinar o peche da incorporación de novas solicitudes ata a resolución dun novo proceso selecctivo para ese grupo, escala, especialidade ou categoría...».</p>
    <p>Por Resolución da Dirección Xeral da Función Pública do 22 de febreiro de 2010 (DOG núm. 39, do 26 de febreiro) e de conformidade co disposto no artigo 6 do decreto, acordouse o peche para a incorporación de novas solicitudes en determinadas listas, entre as que se atopaban as correspondentes ás escalas de profesores numerarios de institutos polítécnicos marítimo-pesqueiros, especialidades de lexislación marítima, procesos de cultivo acuícola e inglés marítimo e de mestres de taller de institutos politécnicos marítimo-pesqueiros, especialidades de máquinas e produción e traballos técnicos de mergullo. </p>
    <p>Así mesmo, por Resolución da Dirección Xeral da Función Pública do 27 de febreiro de 2012 (DOG núm. 43, do 1 de marzo), acordouse o peche para a incorporación de novas solicitudes en determinadas listas, entre as cales se atopaba a correspondente á categoría 002 do grupo I (titulado/a superior médico...).</p>
    <p>Tendo en conta o número actual de integrantes das devanditas listas e as previsións de chamamentos para a cobertura de prazas das ditas especialidades e categorías, esta dirección xeral</p>
    <h2>RESOLVE:</h2>
    <p>Primeiro. A apertura do prazo de presentación de novas solicitudes de incorporación nas lista correspondentes ás especialidades e categorías que se relacionan nos anexos I e II, respectivamente. </p>
    <p>Segundo. Os/as interesados/as en formar parte das listas, deberán presentar a instancia conforme o modelo que está á súa disposición na páxina web da Xunta de Galicia (www.xunta.es), na epígrafe «Listas de contratación», subepígrafe «Xeración de solicitudes».</p>
    <p>Terceiro. O prazo para a presentación das solicitudes comezará o día seguinte ao da publicación desta resolución no<em> Diario Oficial de Galicia</em> e rematará o 15 de xullo deste ano. </p>
    <p>Cuarto. As instancias dirixiranse á Dirección Xeral da Función Pública da Consellería de Facenda e presentaranse no Servizo do Rexistro Xeral e Información da Vicepresidencia e Consellería da Presidencia, Administracións Públicas e Xustiza, nas oficinas do Rexistro e Información dos edificios administrativos da Xunta de Galicia, nas oficinas comarcais da Xunta de Galicia, así como nos demais lugares previstos no artigo 38 da Lei 30/1992, do 26 de novembro de réxime xurídico das administracións públicas e do procedemento administrativo común.</p>
    <p>Quinto. Contra esta resolución, de conformidade co disposto nos artigos 107.1 e 114 ao 117 da Lei 30/1992, de réxime xurídico das administracións públicas e do procedemento administrativo común, as/os interesadas/os poderán interpoñer recurso de alzada ante a conselleira de Facenda no prazo dun mes que se contará a partir do día seguinte ao da publicación desta resolución no <em>Diario Oficial de Galicia</em>.</p>
    <p>Santiago de Compostela, 30 de maio de 2013</p>
    <footer><p>José María Barreiro Díaz<br>Director xeral da Función Pública</p></footer>
    <h2>ANEXO I<br>Corpos e escalas de persoal funcionario</h2>
    <p>Corpo facultativo superior da Xunta de Galicia (subgrupo A1), escala de profesores numerarios de institutos politécnicos marítimo-pesqueiros</p>
    <table>
     <tbody>
      <tr>
       <td>Grupo</td>
       <td>Corpo/escala</td>
       <td>Especialidade</td>
       <td>Titulación académica/requisitos</td>
       <td>Ámbito</td>
      </tr>
      <tr>
       <td>A1</td>
       <td>2093-01</td>
       <td>Lexislación marítima</td>
       <td>–&amp;nbsp;Licenciatura en Dereito
        –&amp;nbsp;Capitán/a da Mariña Mercante
        –&amp;nbsp;Licenciatura en Navegación e Transporte Marítimo</td>
       <td>Autonómico</td>
      </tr>
      <tr>
       <td>A1</td>
       <td>2093-02</td>
       <td>Procesos de cultivo acuícola</td>
       <td>–&amp;nbsp;Licenciatura en Bioloxía
        –&amp;nbsp;Licenciatura en Ciencias do Mar</td>
       <td>Autonómico</td>
      </tr>
      <tr>
       <td>A1</td>
       <td>2093-05</td>
       <td>Inglés marítimo</td>
       <td>–&amp;nbsp;Licenciatura en Filoloxía Inglesa
        –&amp;nbsp;Capitán/a da Mariña Mercante
        –&amp;nbsp;Licenciatura en Navegación e Transporte Marítimo</td>
       <td>Autonómico</td>
      </tr>
     </tbody>
    </table>
    <p>Corpo facultativo de grao medio da Xunta de Galicia (subgrupo A2), escala de mestres de taller de institutos politécnicos marítimo-pesqueiros</p>
    <table>
     <tbody>
      <tr>
       <td>Grupo</td>
       <td>Corpo/escala</td>
       <td>Especialidade</td>
       <td>Titulación académica/requisitos</td>
       <td>Ámbito</td>
      </tr>
      <tr>
       <td>A2</td>
       <td>2094-01</td>
       <td>Traballos técnicos de mergullo (1)</td>
       <td>–&amp;nbsp;Diplomatura universitaria ou equivalente</td>
       <td>Autonómico</td>
      </tr>
      <tr>
       <td>A2</td>
       <td>2094-02</td>
       <td>Máquinas e produción</td>
       <td>–&amp;nbsp;Diplomatura en Máquinas Navais
        –&amp;nbsp;Enxeñería Técnica Naval ou Industrial</td>
       <td>Autonómico</td>
      </tr>
     </tbody>
    </table>
    <p>(1) Deberá estar en posesión da tarxeta profesional de mergullador profesional de 1ª clase ou superior e coa especialidade subacuática correspondente á materia que vai impartir</p>
    <h2>ANEXO II<br>Grupos e categorías de persoal laboral</h2>
    <table>
     <tbody>
      <tr>
       <td>Grupo</td>
       <td>Categoría</td>
       <td>Descrición</td>
       <td>Titulación académica/requisitos</td>
       <td>Ámbito</td>
      </tr>
      <tr>
       <td>I</td>
       <td>002</td>
       <td>Titulado superior médico</td>
       <td>–&amp;nbsp;Licenciatura en Medicina</td>
       <td>Provincial</td>
      </tr>
     </tbody>
    </table>

