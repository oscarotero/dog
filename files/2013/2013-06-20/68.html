---
date: '2013-06-20'
id: L257-310513-0001
page: 24087
number: 117
agency: Concello de Vigo
section: VI. Anuncios. b) Administración local.
title: >-
  ANUNCIO de aprobación do cambio do uso dotacional previsto para a parcela do
  Parque Central de Bombeiros en Teis (expediente 14085/411).
range: Anuncio
url: >-
  https://www.xunta.gal/dog/Publicados/2013/20130620/AnuncioL257-310513-0001_gl.html
---
<p>O Pleno do Concello de Vigo, en sesión ordinaria do día 29 de abril de 2013, adoptou o seguinte acordo:</p>
    <p>«Primeiro. Aprobar, ao abeiro do disposto no artigo 47.4 da Lei de ordenación urbanística e protección do medio rural de Galicia (Louga), o cambio de uso dotacional clase Administración Pública, previsto polo PXOM/08 para a parcela municipal número 000123, sita na rúa Ángel de Lema y Marina, nº 46 (Teis), na que se situa o Parque Central de Bombeiros, polo uso dotacional clase servizo Público.</p>
    <p>Segundo. Publicar este acordo no BOP e no DOG e notificalo, para o seu coñecemento, á Oficina de Patrimonio, á Área de Seguridade, Mobilidade e Xestión Municipal así como ao Servizo de Cartografía, á Oficina de Proxectos Municipais, á Oficina de Planeamento-Xestión, á Oficina de Intervención Urbanística e á Información da Xerencia Municipal de Urbanismo.</p>
    <p>Terceiro. Remitir o presente acordo, xunto con dúas copias debidamente dilixenciadas do aprobado, á Consellería de Medio Ambiente, Territorio e Infraestruturas da Xunta de Galicia, para o seu coñecemento e efectos. No anuncio de aprobación, referido no punto dispositivo segundo deste acordo, farase constar esta remisión».</p>
    <p>O acto de aprobación do citado cambio de uso dotacional foi comunicado á Consellería de Medio Ambiente, Territorio e Infraestruturas con data do 13 de maio de 2013.</p>
    <p>Vigo, 13 de maio de 2013</p>
    <footer><p>P.D. (Resolución do 8.2.2013)<br>María del Carmen Silva Rego<br>Vicepresidenta da Xerencia Municipal de Urbanismo</p></footer>

