---
date: '2013-11-27'
id: G0244-261113-0001
page: 46050
number: 227
agency: >-
  Vicepresidencia e Consellería de Presidencia, Administracións Públicas e
  Xustiza
section: VI. Anuncios. a) Administración autonómica.
title: >-
  RESOLUCIÓN do 7 de novembro de 2013, da Xefatura Territorial de Ourense, pola
  que se notifican os acordos de iniciación dos expedientes sancionadores en
  materia de espectáculos públicos números OU-E-237/13 e OU-E-240/13.
range: Resolución
url: >-
  https://www.xunta.gal/dog/Publicados/2013/20131127/AnuncioG0244-261113-0001_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselles ás persoas que se relacionan no anexo o acordo de iniciación ditado nos expedientes sancionadores por infracción da Lei orgánica 1/1992, do 21 de febreiro, de protección da seguridade cidadá, por non ser posible a súa notificación.</p>
    <p>A competencia para impor esta clase de sancións correspóndelles aos xefes territoriais da Vicepresidencia e Consellería de Presidencia, Administracións Públicas e Xustiza, segundo o Real decreto 1640/1996, do 5 de xullo, desenvolvido polo Decreto 360/1996, do 26 de setembro, de atribución aos órganos da Comunidade Autónoma de Galicia do exercicio da potestade sancionadora en materia de espectáculos públicos, en relación co artigo 29.1.d) da LOSC e a disposición transitoria primeira do Decreto 245/2009, do 30 de abril, polo que se regulan as xefaturas territoriais da Xunta de Galicia (DOG do 1 de maio). </p>
    <p>Infórmase de que, de conformidade co establecido no artigo 135 da Lei 30/1992, do 26 de novembro, e nos artigos 3, 18 e 19 do Regulamento do procedemento para o exercicio da potestade sancionadora (Real decreto 1398/1993, do 4 de agosto), conta cun prazo de quince días hábiles contados desde a publicación para exercer perante a instrutora o dereito de audiencia e formular alegacións, así como examinar o expediente nestas dependencias. Igualmente poderá exercer o dereito de recusación nos casos e na forma previstos no artigo 29 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>A tramitación do expediente realízase na oficina desta xefatura territorial da Vicepresidencia e Consellería de Presidencia, Administracións Públicas e Xustiza, sita na avda. da Habana, 79, 2º, Ourense.</p>
    <p>No suposto de non efectuar alegacións sobre o contido da iniciación do procedemento no prazo indicado, a iniciación poderá ser considerada proposta de resolución cos efectos previstos nos artigos 18 e 19 do Real decreto 1398/1993.</p>
    <p>Ourense, 7 de novembro de 2013</p>
    <footer><p>Marisol Díaz Mouteira<br>Xefa territorial de Ourense</p></footer>
    <h2>ANEXO</h2>
    <p>Número de expediente: OU-E-237/13.</p>
    <p>NIF: 76716715-P.</p>
    <p>Denunciada: María Anuncia Fernández Rodríguez.</p>
    <p>Enderezo: r/ Curros Enríquez, nº 25 B, Xinzo de Limia (Ourense).</p>
    <p>Establecemento: Ozono, r/ Curros Enríquez, nº 25 B, Xinzo de Limia (Ourense).</p>
    <p>Precepto infrinxido: artigo 26.e) da Lei orgánica 1/1992, do 21 de febreiro, modificada pola Lei orgánica 4/1997.</p>
    <p>Número de expediente: OU-E-240/13.</p>
    <p>CIF: B-32282733.</p>
    <p>Denunciada: Tecnodifusión Barco, S.L.</p>
    <p>Enderezo: r/ Abdón Blanco, nº 12, baixo, O Barco de Valdeorras (Ourense).</p>
    <p>Establecemento: Bik-Bok, r/ Abdón Blanco, nº 12, baixo, O Barco de Valdeorras (Ourense).</p>
    <p>Precepto infrinxido: artigo 26.e) da Lei orgánica 1/1992, do 21 de febreiro, modificada pola Lei orgánica 4/1997.</p>

