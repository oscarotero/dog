---
date: '2013-02-18'
id: CA04-271212-0003
page: 4674
number: 34
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 20 de decembro de 2012, da Xefatura Territorial da Coruña, pola
  que se autoriza administrativamente e se aproba o proxecto de execución dunha
  instalación eléctrica no concello de Melide (expediente IN407A 2012/131).
range: Resolución
url: >-
  https://www.xunta.gal/dog/Publicados/2013/20130218/AnuncioCA04-271212-0003_gl.html
---
<p>Visto o expediente para outorgamento de autorización administrativa e aprobación do proxecto de execución das instalacións eléctricas que a continuación se detallan:</p>
    <p>Solicitante: Eléctrica Fuciños Rivas, S.L.</p>
    <p>Domicilio social: r/ Rocamador, 2, 15800 Melide.</p>
    <p>Denominación: LMTS, CT, Campos I ao CT Campos II e CCTT en Campos I e Campos II.</p>
    <p>Situación: Melide.</p>
    <p>Características técnicas: </p>
    <p>Liña de media tensión soterrada, baixo tubo Ø 160 m, a 20 kV (inicialmente a 15 kV), de 119 metros de lonxitude, en condutor RHZ1-2OL 12/20 kV 1×95 mm<sup>2</sup> Al, coa orixe no paso aerosubterráneo proxectado sobre o novo apoio de formigón tipo HVH 2500/15 que se instalará na liña aérea existente denominada derivada a Campos, e remate no novo CT de Veiga (Campos I).</p>
    <p>Liña de media tensión soterrada, baixo tubo Ø 160 m, a 20 kV (inicialmente a 15 kV), de 1.271 metros de lonxitude, en condutor RHZ1-2OL 12/20 kV 1×95 mm<sup>2</sup> Al, coa orixe no novo CT de Veiga (Campos I) e remate no novo CT que se vai construír no lugar de Gudín (Campos II).</p>
    <p>Novos CT denominados Campos I, cunha configuración 3L+1P, e Campos II, cunha configuración 2L+1P, tipo caseta prefabricada de formigón modular, de 250 kVA de potencia e relación de transformación 15-20/0,4-0,23 kV.</p>
    <p>Cumpridos os trámites ordenados na Lei 54/1997, do 27 de novembro, do sector eléctrico (BOE nº 285), e no título VII, capítulo II, do Real decreto 1955/2000, do 1 de decembro (BOE nº 310), sobre autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución das devanditas instalacións, nas cales as características se axustarán en todas as súas partes ás que figuran no proxecto e ás condicións técnicas e de seguridade establecidas nos regulamentos de aplicación.</p>
    <p>As instalacións executaranse nun prazo non superior a un ano, contado a partir da data desta resolución.</p>
    <p>Contra a presente resolución poderá interpoñer recurso de alzada ante o conselleiro de Economía e Industria no prazo dun mes contado a partir do día seguinte da notificación desta resolución; tamén poderá interpoñer calquera outro recurso que considere pertinente ao seu dereito.</p>
    <p>A Coruña, 20 de decembro de 2012</p>
    <footer><p>Susana Vázquez Romero<br>Xefa territorial da Coruña</p></footer>

