---
date: '2013-02-18'
id: G2358-290113-0002
page: 4650
number: 34
agency: Xulgado do Social número 1  de Lugo
section: V. Administración de xustiza.
title: EDICTO (1055/2012).
range: Edicto
url: >-
  https://www.xunta.gal/dog/Publicados/2013/20130218/AnuncioG2358-290113-0002_gl.html
---
<p>Rafael González Alió, secretario xudicial do Xulgado do Social número 1 de Lugo, fago saber que no procedemento número 1055/2012 deste Xulgado do Social, seguido por instancia de Fe Prieto Ares contra Xertigan, Sociedade Cooperativa Galega, sobre cantidade, expediu a seguinte cédula de citación:</p>
    <p>Cédula de citación.</p>
    <p>Tribunal que ordena citar: Xulgado do Social número 1 de Lugo.</p>
    <p>Asunto en que se acorda: procedemento ordinario 1055/2012.</p>
    <p>Persoa á que se cita: Fondo de Garantía Salarial, Xertigan, Sociedade Cooperativa Galega, como parte demandada.</p>
    <p>Obxecto da citación.</p>
    <p>Asistir nesa condición ao/aos acto/s de conciliación, e se é o caso, xuízo, concorrendo a tales actos coas probas de que intente valerse e, tamén se a parte contraria o pide, e o tribunal o admite, contestar as preguntas que se lle formulen na práctica da proba de interrogatorio.</p>
    <p>Lugar, día e hora na que debe comparecer.</p>
    <p>Deben comparecer o día 8.1.2014, ás 10.20 horas na sede do Xulgado do Social número uno de Lugo, sita en planta 4, sala 9, Edificio Xulgados ao acto de conciliación ante o secretario xudicial e, en caso de non avinza, ás 10.20 horas do mesmo día, en planta 4, sala 9, Edificio Xulgados ao acto de xuízo.</p>
    <p>Prevencións legais.</p>
    <p>1. A non comparecencia do demandado, debidamente citado, non impedirá a celebración dos actos de conciliación, e se é o caso, xuízo, continuando este sen necesidade de declarar a súa rebeldía (artigo 83.3 LPL/LJS).</p>
    <p>2. Fáiselle saber que a parte demandante indicou que acudirá ao acto do xuízo representada por letrado/a, o que se lle comunica para os efectos oportunos.</p>
    <p>3. Debe asistir ao xuízo con todos os medios de proba de que intente valerse (artigo 82.2 LPL/82.3 LJS) e, no caso de que se admita a proba de interrogatorio, solicitada pola outra parte, deberá comparecer e contestar ao interrogatorio ou, no caso contrario, poderán considerarse recoñecidos como certos na sentenza, os feitos a que se refiren as preguntas, sempre que o interrogado tiver intervido neles persoalmente e a súa fixación como certos lle resulte prexudicial en todo ou en parte.</p>
    <p>Conforme dispón o artigo 91.3 da LXS, o interrogatorio das persoas xurídicas practicarase con quen legalmente as representen e teñan facultades para responder a tal interrogatorio.</p>
    <p>Se o representante en xuízo non tivese intervido nos feitos deberá achegar a xuízo á persoa coñecedora directa destes, con tal fin, a parte interesada poderá propoñer a persoa que deba someterse ao interrogatorio xustificando debidamente a necesidade de tal interrogatorio persoal.</p>
    <p>Poderán, así mesmo, solicitar, polo menos con cinco días de antelación á data do xuízo, aquelas probas que, tendo que practicarse neste, requiran dilixencias de citación ou requirimento (artigo 90.2 LPL/90.3 LJS).</p>
    <p>4. Advírteselle que a parte demandante solicitou como probas: o interrogatorio do demandado.</p>
    <p>Ao ter a condición de persoa xurídica ponse no seu coñecemento que o interrogatorio das persoas xurídicas privadas se practicará con quen legalmente as represente e teña facultades para responder a tal interrogatorio. Se o representante en xuízo non tivese intervido nos feitos deberá achegar a xuízo á persoa coñecedora directa destes. Con tal fin a parte interesada poderá propoñer a persoa que deba someterse ao interrogatorio xustificando debidamente a necesidade do devandito interrogatorio persoal.</p>
    <p>A declaración das persoas que actuasen nos feitos litixiosos en nome do empresario, cando sexa persoa xurídica privada, baixo a responsabilidade deste, como administradores, xerentes ou directivos, soamente poderá acordarse dentro do interrogatorio da parte por cuxa conta tivesen actuado e en calidade de coñecedores persoais dos feitos, en substitución ou como complemento do interrogatorio do representante legal, salvo que, en función da natureza da súa intervención nos feitos e posición dentro da estrutura empresarial, por non prestar xa servizos na empresa ou para evitar indefensión, o xuíz ou tribunal acorde a súa declaración como testemuñas.</p>
    <p>Para tal efecto, indícaselle que se non comparece, se poderán ter por certos os feitos da demanda en que tivese intervido persoalmente e lle resultaren en todo ou en parte prexudiciais (artigo 91.2 LPL/LJS).</p>
    <p>5. Debe comunicar a esta oficina xudicial un domicilio para a práctica de actos de comunicación e calquera cambio de domicilio que se produza durante a substanciación deste proceso, cos apercibimentos do artigo 53.2 LJS (artigo 53.2 LJS/155.5 parágrafo 1º da LEC) facéndolle saber que, en aplicación de tal mandato, no primeiro escrito ou comparecencia ante o órgano xudicial, as partes ou interesados, e se é o caso, os profesionais designados, sinalarán un domicilio e datos completos para a práctica de actos de comunicación.</p>
    <p>O domicilio e os datos de localización facilitados con tal fin, producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>6. Tamén deberá comunicar, e antes da súa celebración, a existencia dalgunha causa legal que xustificase a suspensión dos actos de conciliación e/ou de xuízo aos que se lle convoca (artigo 83 LPL/LJS 183 LEC).</p>
    <p>7. As partes poderán formalizar conciliación en evitación do proceso por medio de comparecencia ante a oficina xudicial, sen esperar á data de sinalización, así como someter a cuestión aos procedementos de mediación que puidesen estar constituídos, de acordo co disposto no artigo 63 desta lei, sen que iso supoña a suspensión salvo que, de común acordo, o soliciten ambas as dúas partes, xustificando a submisión á mediación e polo tempo máximo establecido no procedemento correspondente que non poderá exceder de quince días.</p>
    <p>Lugo, 8 de xaneiro de 2013</p>
    <footer><p>O secretario xudicial</p></footer>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de localización.</p>
    <p>Para que sirva de citación a Xertigan, Sociedade Cooperativa Galega, expídese o presente edicto.</p>
    <p>Lugo, 29 de xaneiro de 2013</p>
    <footer><p>O secretario xudicial</p></footer>

