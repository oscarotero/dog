---
date: '2013-02-18'
id: G0164-110213-0001
page: 4608
number: 34
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 5 de febreiro de 2013 pola que se modifica a autorización do centro
  privado Montecastelo, do concello de Vigo.
range: Orde
url: >-
  https://www.xunta.gal/dog/Publicados/2013/20130218/AnuncioG0164-110213-0001_gl.html
---
<p>O representante da titularidade do centro privado Montecastelo, do concello de Vigo, solicita a supresión do ciclo formativo de grao medio (CM) Equipos Electrónicos de Consumo, e do ciclo formativo de grao superior (CS) Mantemento Electrónico, e a autorización do CS Automatización e Robótica Industrial. Tamén solicita autorización para impartir o CM Sistemas Microinformáticos e Redes en quenda de mañá. </p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Primeiro.</p>
    <p>1. Suprimir o ciclo formativo de grao medio de Equipos Electrónicos de Consumo e o ciclo formativo de grao superior de Mantemento Electrónico, e autorizar a implantación do ciclo formativo de grao superior de Automatización e Robótica Industrial, no centro privado que se sinala:</p>
    <p>Denominación xenérica: centro privado.</p>
    <p>Denominación específica: Montecastelo.</p>
    <p>Código do centro: 36011191.</p>
    <p>Domicilio: r/ Doutor Paz Pardo, 84, A Gandariña.</p>
    <p>Localidade: Vigo.</p>
    <p>Concello: Vigo.</p>
    <p>Provincia: Pontevedra.</p>
    <p>Titular: Fomento de Centros de Enseñanza, S.A.</p>
    <p>2. Con respecto ao ciclo formativo de grao superior de Mantemento Electrónico suprimirase o primeiro curso ao remate do curso académico 2012/13, e o segundo curso ao remate do curso académico 2013/14.</p>
    <p>3. Composición resultante:</p>
    <p>• Educación infantil: 3 unidades.</p>
    <p>• Educación primaria: 6 unidades.</p>
    <p>• Educación secundaria obrigatoria: 4 unidades.</p>
    <p>• Bacharelato: 4 unidades, das modalidades de Ciencias da Natureza e da Saúde e Humanidades e Ciencias Sociais. </p>
    <p>– Quenda de mañá: </p>
    <p>• 1 CM Sistemas Microinformáticos e Redes (2 unidades para 30 alumnos/as cada unha).</p>
    <p>• 1 CM Instalacións Eléctricas e Automáticas (2 unidades para 30 alumnos/as cada unha).</p>
    <p>– Quenda de mañá e tarde:</p>
    <p>• 1 CS Automatización e Robótica Industrial (2 unidades para 30 alumnos/as cada unha). </p>
    <p>Segundo.</p>
    <p>Para a posta en funcionamento das ensinanzas que se autorizan, a Xefatura Territorial da Consellería de Educación e Ordenación Universitaria de Pontevedra, logo do informe do Servizo Territorial de Inspección Educativa, aprobará expresamente a relación de persoal que impartirá docencia no devandito centro, así como o equipamento axeitado.</p>
    <p>Terceiro.</p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Cuarto.</p>
    <p>O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 5 de febreiro de 2013</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

