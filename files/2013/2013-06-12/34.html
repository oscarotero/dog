---
date: '2013-06-12'
id: CA04-290513-0009
page: 22359
number: 111
agency: Consellería de Economía e Industria
section: VI. Anuncios. a) Administración autonómica.
title: >-
  CÉDULA do 23 de maio de 2013, da Xefatura Territorial de Pontevedra, pola que
  se notifica a resolución do procedemento sancionador PO-84/2012, por
  infraccións en materia de comercio.
range: Cédula
url: >-
  https://www.xunta.gal/dog/Publicados/2013/20130612/AnuncioCA04-290513-0009_gl.html
---
<p>Con data do 25 de abril de 2013, o xefe territorial ditou resolución do procedemento sancionador nº PO-84/2012, incoado pola Xefatura Territorial da Consellería de Economía e Industrial de Pontevedra, contra Le Mule D’Aranda, S.L., con CIF B21331285.</p>
    <p>Intentada a notificación da resolución, de conformidade co disposto nos artigos 59 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, e non sendo posible a súa práctica, por medio desta cédula, e segundo o disposto no artigo 59.5 da referida lei, notifícaselle á interesada o contido da resolución, que figura como anexo, para que poida ter coñecemento dela.</p>
    <p>Lembránselle á interesada os efectos da resolución, en cumprimento dos artigos 20 e 21 do Real decreto 1398/1993, do 4 de agosto, polo que se aproba o Regulamento para o exercicio da potestade sancionadora.</p>
    <p>Contra esta resolución, que non esgota a vía administrativa, poderán os interesados interpoñer, de conformidade co disposto nos artigos 114 e seguintes da Lei 30/1992, do 26 de novembro, recurso de alzada ante a Consellería de Economía e Industria, no prazo dun (1) mes, contado desde o día seguinte ao da notificación da presente resolución, sen prexuízo de que poidan interpoñer calquera outro que consideren conveniente.</p>
    <p>Lémbraselle o seu dereito a consultar o expediente depositado nas dependencias desta xefatura territorial, na praza da Estrela, s/n, en Vigo (Pontevedra), e a obter unha copia desta resolución, segundo o previsto na letra a) do artigo 35 da Lei 30/1992, do 26 de novembro. </p>
    <p>Vigo, 23 de maio de 2013</p>
    <footer><p>Ignacio Rial Santomé<br>Xefe territorial de Pontevedra</p></footer>
    <h2>ANEXO</h2>
    <p>Expediente: PO-84/2012.</p>
    <p>Interesada: Le Mule D’Aranda, S.L., con CIF B21331285.</p>
    <p>Enderezo: rúa Joaquín Costa, 2, 36001 (Pontevedra).</p>
    <p>Feitos imputados: unha infracción leve en materia de comercio. </p>
    <p>Preceptos infrinxidos: artigos 10.7, 36.2 e 3, 98.1 da Lei 13/2010, do 17 de decembro, do comercio interior de Galicia (DOG núm. 249, do 29 de decembro).</p>
    <p>Sanción proposta: 500 euros.</p>

