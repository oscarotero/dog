---
date: '2013-06-12'
id: CA02-070613-0001
page: 22340
number: 111
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 4 de xuño de 2013, da Dirección Xeral de Conservación da Natureza,
  pola que se acorda someter a información pública e audiencia aos interesados o
  proxecto de decreto polo que se revisa o Plan de recuperación do oso pardo
  (Ursus arctos L.) en Galicia.
range: Anuncio
url: >-
  https://www.xunta.gal/dog/Publicados/2013/20130612/AnuncioCA02-070613-0001_gl.html
---
<p>De conformidade co artigo 16.1.a da Lei 27/2006, do 18 de xullo, pola que se regulan os dereitos de acceso á xustiza en materia de ambiente, para promover unha participación real e efectiva do público na elaboración, modificación e revisión dos plans, programas e disposicións de carácter xeral relacionados co ambiente a que se refiren os artigos 17 e 18 desa lei, as administracións públicas, ao estableceren ou tramitaren os procedementos que resulten de aplicación, velarán por que se informe o público, mediante avisos públicos ou outros medios apropiados, como os electrónicos, cando se dispoña deles, sobre calquera proposta de plans, programas ou disposicións de carácter xeral.</p>
    <p>Dentro das materias sobre as que deben as administracións públicas asegurar que se observen as garantías en materia de participación, atópase a de conservación da natureza e a diversidade biolóxica, segundo o artigo 18 da Lei 27/2006, do 18 de xuño.</p>
    <p>O Decreto 13/2012, do 4 de xaneiro, polo que se fixa a estrutura orgánica das consellerías da Xunta de Galicia, establece, no seu artigo 3, unha nova estrutura da Consellería de Medio Ambiente, Territorio e Infraestruturas, á cal se adscribe a Dirección Xeral de Conservación da Natureza.</p>
    <p>Con data do día 11 de abril publicouse no <em>Diario Oficial de Galicia</em> a Resolución do 12 de marzo de 2013, da Dirección Xeral de Conservación da Natureza, pola que se someten a información pública e audiencia aos interesados o proxecto de decreto polo que se revisa o Plan de recuperación do oso pardo (<em>Ursus arctos L.</em>) en Galicia e o proxecto de decreto polo que se aproba o Plan de conservación da píllara das dunas (<em>Charadrius alexandrinus L.</em>) en Galicia. </p>
    <p>Desde a data da publicación do anuncio no DOG recibíronse un importante número de consultas de particulares, concellos e interesados sobre o proxecto de decreto polo que se revisa o Plan de recuperación do oso pardo (<em>Ursus arctos L.</em>) en Galicia. Por isto, a Consellería de Medio Ambiente, Territorio e Infraestruturas considera necesario dar unha maior oportunidade de participación e acceso á información para valorar axeitadamente esta proposta normativa e para garantir unha maior participación da cidadanía neste trámite administrativo,</p>
    <h2>ACORDO:</h2>
    <p>Someter a información pública e audiencia aos interesados o proxecto de decreto polo que se revisa o Plan de recuperación do oso pardo (<em>Ursus arctos L.</em>) en Galicia, por un prazo de trinta días hábiles, contados a partir do seguinte día ao da publicación deste anuncio.</p>
    <p>Poderase consultar o proxecto de decreto na páxina web da Consellería de Medio Ambiente, Territorio e Infraestruturas:</p>
    <p>http://www.cmati.xunta.es/seccion-tema/c/Conservacion?content=Direccion_Xeral_<br>Conservacion_Natureza/Biodiversidade/seccion.html&amp;std=Plans_en_tramitacion.html&amp;sub=Especies_ameazadas/</p>
    <p>As alegacións remitiranse mediante escrito, dirixido á Dirección Xeral de Conservación da Natureza da Consellería de Medio Ambiente, Territorio e Infraestruturas, San Lázaro, s/n, 15781 Santiago de Compostela, ou ao enderezo de correo electrónico:<br>biodiversidade2.cma@xunta.es </p>
    <p>Santiago de Compostela, 4 de xuño de 2013</p>
    <footer><p>Ricardo García-Borregón Millán<br>Director xeral de Conservación da Natureza</p></footer>

