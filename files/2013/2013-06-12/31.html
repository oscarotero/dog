---
date: '2013-06-12'
id: CA04-230513-0004
page: 22355
number: 111
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 9 de maio de 2013, da Xefatura Territorial da Coruña, pola que
  se autoriza administrativamente e se aproba o proxecto de execución dunha
  instalación eléctrica nos concellos de Narón e Ferrol (expediente IN407A
  170/2011).
range: Resolución
url: >-
  https://www.xunta.gal/dog/Publicados/2013/20130612/AnuncioCA04-230513-0004_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: avenida de Arteixo, 171, 15007 A Coruña.</p>
    <p>Denominación: LMTS, CTS, CS Urbanización O Boial, Beleicón.</p>
    <p>Situación: concellos de Narón e Ferrol.</p>
    <p>Características técnicas: liña eléctrica subterránea de media tensión, a 15/20 kV, condutor tipo RHZ1, lonxitude de 5.155 m, coa súa orixe na cela de liña existente na subestación de Cornido (expediente 25862), e final no CT Pallota (expediente 11726) realizando entrada e saída nos CCTT e no CS O Boial proxectados.</p>
    <p>Centros de transformación prefabricados, números 1, 2, 4, 7, 8 e 9, cunha potencia de 630 kVA cada un, e relación de transformación respectiva de 15.000/400-230 V.</p>
    <p>Centros de transformación prefabricados, números 3, 5 e 6, cunha potencia de 400 kVA cada un, e relación de transformación respectiva de 15.000/400-230 V.</p>
    <p>Centro de seccionamento prefabricado 6L Uniblock. </p>
    <p>Cumpridos os trámites ordenados na Lei 54/1997, do 27 de novembro (<em>Boletín Oficial del Estado</em> núm. 285), do sector eléctrico, e no título VII, capítulo II, do Real decreto 1955/2000, do 1 de decembro (<em>Boletín Oficial del Estado</em> núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da dita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e o ambiente.</p>
    <p>A instalación executarase nun prazo non superior a un ano, contado a partir da data desta resolución. </p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>A Coruña, 9 de maio de 2013</p>
    <footer><p>Susana Vázquez Romero<br>Xefa territorial da Coruña</p></footer>

