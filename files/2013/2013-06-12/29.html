---
date: '2013-06-12'
id: CA04-230513-0006
page: 22351
number: 111
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 9 de maio de 2013, da Xefatura Territorial da Coruña, pola que
  se autoriza administrativamente e se aproba o proxecto de execución dunha
  instalación eléctrica no concello de Ares (expediente IN407A 2/2013).
range: Resolución
url: >-
  https://www.xunta.gal/dog/Publicados/2013/20130612/AnuncioCA04-230513-0006_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: avenida de Arteixo, 171, 15007 A Coruña.</p>
    <p>Denominación: LMTS, CT praia de Raso.</p>
    <p>Situación: concello de Ares.</p>
    <p>Características técnicas: </p>
    <p>– Liña de media tensión subterránea a 15/20 kV, cunha lonxitude de 0,064 km, con orixe en empalmes que se van realizar na LMTS Urbanización-Fadesa Redes (expediente IN407A 2003/379) en tramo comprendido entre PAS existente e CT Urb. Fadesa-Redes (expediente IN407A 2003/379), en condutor tipo RHZ1-2OL 12/20 kV 3(1×150) mm<sup>²</sup> Al, e final na mesma liña unha vez que entre e saia no CT proxectado. Desmóntanse a LMTA e o CT aéreo Raso Cámping (expediente 51711), que actualmente subministra a zona.</p>
    <p>– Centro de transformación (CT) prefabricado de manobra exterior 2L+1P, cunha potencia de 250 kVA, e unha relación de transformación de 15/0,400-0,230 kV.</p>
    <p>Cumpridos os trámites ordenados na Lei 54/1997, do 27 de novembro (BOE nº 285), do sector eléctrico, e no título VII, capítulo II do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da dita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e o ambiente.</p>
    <p>A instalación executarase nun prazo non superior a un ano, contado a partir da data desta resolución. </p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>A Coruña, 9 de maio de 2013</p>
    <footer><p>Susana Vázquez Romero<br>Xefa territorial da Coruña</p></footer>

