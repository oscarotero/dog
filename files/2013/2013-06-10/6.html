---
date: '2013-06-10'
id: CA05-050613-0001
page: 21605
number: 109
agency: Consellería de Traballo e Benestar
section: III. Outras disposicións.
title: >-
  ORDE do 4 de xuño de 2013 pola que se actualizan os prezos públicos
  determinados no Decreto 84/2012, do 16 de febreiro, polo que se establecen os
  prezos públicos polas prestacións das residencias de tempo libre.
range: Orde
url: >-
  https://www.xunta.gal/dog/Publicados/2013/20130610/AnuncioCA05-050613-0001_gl.html
---
<p>O Decreto 84/2012, do 16 de febreiro, establece os prezos públicos exixibles polas prestacións das residencias de tempo libre de Panxón (Pontevedra) e do Carballiño (Ourense), dependentes da Consellería de Traballo e Benestar.</p>
    <p>Así mesmo, determina que estes prezos se actualizarán o 1 de xaneiro de cada ano, na mesma proporción que a variación interanual experimentada polo índice xeral de prezos de consumo para o conxunto nacional total, no mes de outubro, calculado polo Instituto Nacional de Estatística. Os prezos así actualizados deberanse facer públicos mediante resolución da persoa titular da Consellería de Traballo e Benestar, que será publicada no Diario Oficial de Galicia.</p>
    <p>Por isto, e en virtude do parágrafo segundo do artigo 1 do Decreto 84/2012, do 16 de febreiro, polo que se establecen os prezos públicos polas prestacións das residencias de tempo libre,</p>
    <h2>DISPOÑO:</h2>
    <p>Artigo único. Actualizar os prezos públicos exixibles polas prestacións das residencias de tempo libre de Panxón (Pontevedra) e do Carballiño (Ourense), dependentes da Consellería de Traballo e Benestar, mediante a aplicación da porcentaxe de 3,5, que é a variación do índice xeral nacional de prezos de consumo desde outubro de 2011 a outubro de 2012, quedando do xeito seguinte:</p>
    <p>1. Estadía e mantenza dos residentes.</p>
    <p>a) Tempada baixa (abril, maio, outubro, novembro e decembro).</p>
    <p>– 23,81 euros por persoa/día en cuartos de dúas ou máis camas.</p>
    <p>– 27,95 euros por persoa/día en cuarto individual.</p>
    <p>b) Tempada media (xuño e 2ª quincena de setembro).</p>
    <p>– 27,95 euros por persoa/día en cuartos de dúas ou máis camas.</p>
    <p>– 32,09 euros por persoa/día en cuarto individual.</p>
    <p>c) Tempada alta (xullo, agosto e 1ª quincena de setembro).</p>
    <p>– 37,26 euros por persoa/día.</p>
    <p>d) Prezo do aloxamento na véspera da incorporación.</p>
    <p>– 21,74 euros/cuarto.</p>
    <p>2. Servizo de comedor para visitantes.</p>
    <p>– Xantar: 11,39 euros.</p>
    <p>– Cea: 9,32 euros.</p>
    <p>– Almorzo: 3,11 euros.</p>
    <p>Disposición derradeira única</p>
    <p>Esta orde terá efecto desde o día seguinte ao da súa publicación no Diario Oficial de Galicia.</p>
    <p>Santiago de Compostela, 4 de xuño de 2013</p>
    <footer><p>Beatriz Mato Otero<br>Conselleira de Traballo e Benestar</p></footer>

