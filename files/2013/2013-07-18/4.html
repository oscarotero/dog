---
date: '2013-07-18'
id: G0198-100713-0001
page: 28613
number: 136
agency: Axencia Galega de Innovación
section: III. Outras disposicións.
title: >-
  RESOLUCIÓN do 1 de xullo de 2013, do presidente da Axencia Galega de
  Innovación, pola que se designa a persoa titular da Área de Financiamento para
  exercer a competencia da Dirección da Axencia nos casos de ausencia, vacante
  ou enfermidade do seu titular.
range: Resolución
url: >-
  https://www.xunta.gal/dog/Publicados/2013/20130718/AnuncioG0198-100713-0001_gl.html
---
<p>O Decreto 50/2012, do 12 de xaneiro, polo que se crea a Axencia Galega de Innovación e se aproban os seus estatutos (DOG núm. 19, do 27 de xaneiro), establece e regula as funcións e competencias da Dirección como órgano executivo da Axencia, pero non establece normas de suplencia do seu titular.</p>
    <p>A Lei 16/2010, do 17 de decembro, de organización e funcionamento da Administración xeral e do sector público autonómico de Galicia, establece no seu artigo 74.2 que o réxime xurídico interno das axencias públicas autonómicas se regula polo dereito administrativo. O artigo 12 da mesma norma sinala que os titulares dos órganos administrativos poderán ser suplidos temporalmente nos supostos de vacante, ausencia ou enfermidade por quen designe o órgano competente para o nomeamento daqueles. Se non se designa suplente, a competencia do órgano administrativo será exercida por quen designe o órgano administrativo inmediato superior do que dependa.</p>
    <p>Ao obxecto de que a ausencia, vacante ou enfermidade da persoa titular da Dirección da Axencia non incida no seu normal funcionamento, de conformidade coas facultades que me confire o Decreto 50/2012, do 12 de xaneiro, polo que se crea a Axencia Galega de Innovación, </p>
    <h2>DISPOÑO:</h2>
    <p>Designar a persoa titular da Área de Financiamento para exercer a competencia da Dirección da Axencia nos casos de ausencia, vacante ou enfermidade do seu titular.</p>
    <p>Santiago de Compostela, 1 de xullo de 2013</p>
    <footer><p>Francisco José Conde López<br>Presidente da Axencia Galega de Innovación</p></footer>

