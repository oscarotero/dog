---
date: '2013-07-18'
id: G1439-010713-0002
page: 28699
number: 136
agency: Deputación Provincial de Lugo
section: VI. Anuncios. b) Administración local.
title: >-
  ANUNCIO de ampliación da delegación de competencias en materia de recadación
  do Concello do Páramo a esta deputación.
range: Anuncio
url: >-
  https://www.xunta.gal/dog/Publicados/2013/20130718/AnuncioG1439-010713-0002_gl.html
---
<p>No Boletín Oficial da provincia de Lugo número 41, do 19 de febreiro de 2008, publícanse as bases que rexen a aceptación e asunción, por delegación expresa, de competencias en materia de xestión, inspección e recadación en relación a tributos, prezos públicos e outros ingresos de dereito público, así como o alcance e contido da delegación efectuada, entre outros polo Concello do Páramo, que tamén foi publicado no Diario Oficial de Galicia número 46, do 5 de marzo de 2008.</p>
    <p>No Boletín Oficial da provincia número 286, do 13 de decembro de 2008, publícase a reforma das citadas bases.</p>
    <p>O Concello do Páramo amplía a delegación de competencias, a cal foi aprobada polo acordo adoptado pola Xunta de Goberno Local en sesión extraordinaria, que tivo lugar o día 31 de maio de 2012, que é aceptada pola Deputación Provincial (Decreto 924, do 19 de abril de 2013), segundo o teor literal seguinte: </p>
    <p>«Acordo:</p>
    <p>Primeiro. Delegar as competencias que este concello ten atribuídas en materia de recadación, en período voluntario e período executivo da taxa por subministración domiciliaria de auga.</p>
    <p>Segundo. Facultar o alcalde para a sinatura do convenio e todos os documentos que se precisen, así como a execución das actuacións necesarias para levar a efecto este acordo».</p>
    <p>O día 16 de maio de 2013, Boletín Oficial da provincia número 112, publicouse o contido do acordo do citado concello.</p>
    <p>Lugo, 3 de xuño de 2013 </p>
    <table>
     <tbody>
      <tr>
       <td>P.D. (Decreto 2821/2011, do 15.7.2011)&lt;br&gt;Mª del Pilar García Porto&lt;br&gt;Deputada delegada de Economía, Recadación e Facenda</td>
       <td>José Antonio Mourelle Cillero
        Secretario da Deputación Provincial&lt;br&gt;de Lugo</td>
      </tr>
     </tbody>
    </table>

