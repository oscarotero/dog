---
date: '2013-07-18'
id: CA04-200613-0004
page: 28651
number: 136
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 13 de xuño de 2013, da Xefatura Territorial da Coruña, polo que
  se somete a información pública a petición da autorización administrativa
  dunha instalación eléctrica no concello da Laracha (expediente IN407A
  2013/79).
range: Resolución
url: >-
  https://www.xunta.gal/dog/Publicados/2013/20130718/AnuncioCA04-200613-0004_gl.html
---
<p>Para os efectos previstos na Lei 54/1997, do 27 de novembro (BOE nº 285), do sector eléctrico, e no título VII do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición da autorización administrativa da instalación eléctrica que se cita:</p>
    <p>Solicitante: Hidroeléctrica de Laracha, S.L.</p>
    <p>Domicilio social: avda. de Arteixo, nº 19, 1º D, 15004 A Coruña</p>
    <p>Denominación: recuamento no Cancelo.</p>
    <p>Situación: A Laracha.</p>
    <p>Características técnicas: </p>
    <p>Desmontaxe de tramo de LMT aérea en condutor tipo LA-30 que actualmente alimenta ao CT reloxeiro (113 m), así como dos dous apoios de formigón (expte.: 528/2005).</p>
    <p>Desmontaxe de tramo de liña subterránea de MT en condutor tipo RHZ1-OL-12/20 kV, entre urb. Cancelo II (expte.: 528/2005) e o paso de subterráneo a aéreo.</p>
    <p>Desmontaxe de aparamenta de media e baixa tensión do CT reloxeiro, deixando unicamente a caseta de obra civil existente co fin de manter o equipo de medida do cliente situado ao lado deste CT.</p>
    <p>Proxéctanse tres liñas de BT subterráneas do CT urb. Cancelo II (expte.: 528/2005) en condutores de tipo RV-0,6/1 kV, 4(1×240 AL), cunha lonxitude de 623 m.</p>
    <p>Substitución de dous apoios de formigón existentes por outros novos de tipo HV-11/630 e tender dous vans de liña de BT aérea en condutores de tipo RZ-3×95/54,6 (lonxitude total de 74 m).</p>
    <p>Todas aquelas persoas ou entidades que se consideren afectadas poderán examinar o expediente e presentar as súas alegacións nesta xefatura territorial, sita no Edificio Administrativo de Monelos, rúa Vicente Ferrer, 2, 2º andar, 15071 A Coruña, no prazo de vinte días, a partir da última publicación.</p>
    <p>A Coruña, 13 de xuño de 2013</p>
    <footer><p>Susana Vázquez Romero<br>Xefa territorial da Coruña</p></footer>

