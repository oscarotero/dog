---
date: '2013-07-18'
id: G0164-110713-0001
page: 28624
number: 136
agency: 'Consellería de Cultura, Educación e Ordenación Universitaria'
section: IV. Oposicións e concursos.
title: >-
  ANUNCIO do 10 de xullo de 2013, da Dirección Xeral de Centros e Recursos
  Humanos, polo que se comunica a apertura dun prazo para solicitar prazas de
  interinidades e substitucións no corpo de profesores de escolas oficiais de
  idiomas, nas especialidades de chinés (592004) e xaponés (592013).
range: Anuncio
url: >-
  https://www.xunta.gal/dog/Publicados/2013/20130718/AnuncioG0164-110713-0001_gl.html
---
<p>Primeiro.</p>
    <p>Comunícase que está aberto o prazo para posibles interinidades ou substitucións para o corpo de profesores de escolas oficiais de idiomas, para as seguintes especialidades:</p>
    <table>
     <thead>
      <tr>
       <td>Especialidade</td>
       <td>Titulacións por orde preferente*</td>
       <td>Formación complementaria</td>
      </tr>
     </thead>
     <tbody>
      <tr>
       <td rowspan="3">Chinés (592004)</td>
       <td>1. Licenciatura ou grao en:
        • Filoloxía Chinesa.
        • Lingua e Literatura Chinesas.
        • Lingüística Chinesa.
        • Estudos de Asia Oriental (itinerario China).
        • Tradución e Interpretación (chinés lingua B ou C).
        As titulacións homólogas ás mencionadas, segundo o Real decreto&amp;nbsp;1954/1994, do 30 de setembro (BOE do 17 de novembro).</td>
       <td></td>
      </tr>
      <tr>
       <td>2. Calquera titulación universitaria superior da área de Humanidades.</td>
       <td>Certificado de aptitude ou certificado de nivel avanzado das ensinanzas de idiomas de réxime especial no idioma chinés.</td>
      </tr>
      <tr>
       <td>3. Calquera titulación universitaria superior.</td>
       <td>Ter cursado un ciclo dos estudos conducentes á obtención das titulacións especificadas no número 1, xunto co certificado de aptitude ou o certificado de nivel avanzado nas ensinanzas de idiomas de réxime especial no idioma chinés.</td>
      </tr>
      <tr>
       <td>Xaponés (592013)</td>
       <td>1. Licenciatura ou grao en:
        • Filoloxía Xaponesa.
        • Lingua e Literatura Xaponesas.
        • Lingüística Xaponesa.
        • Estudos de Asia Oriental (itinerario Xapón).
        • Tradución e Interpretación (xaponés lingua B ou C).
        As titulacións homólogas ás mencionadas, segundo o Real decreto&amp;nbsp;1954/1994, do 30 de setembro (BOE do 17 de novembro).</td>
       <td></td>
      </tr>
      <tr>
       <td rowspan="2"></td>
       <td>2. Calquera titulación universitaria superior da área de humanidades.</td>
       <td>Certificado de aptitude ou certificado de nivel avanzado das ensinanzas de idiomas de réxime especial no idioma xaponés.</td>
      </tr>
      <tr>
       <td>3. Calquera titulación universitaria superior.</td>
       <td>Ter cursado un ciclo dos estudos conducentes á obtención das titulacións especificadas no número 1, xunto co certificado de aptitude ou o certificado de nivel avanzado nas ensinanzas de idiomas de réxime especial no idioma xaponés.</td>
      </tr>
     </tbody>
    </table>
    <p>*Aínda que o baremo sexa inferior, as persoas que posúan as titulacións especificadas no punto 1 terán preferencia sobre as persoas coas titulacións dos puntos 2 e 3; así mesmo, as persoas con titulacións do punto 2 e baremo inferior ás do punto 3 terán preferencia sobre elas.</p>
    <p>Segundo.</p>
    <p>Ademais do requisito de titulación, deberá acreditarse a formación pedagóxica e didáctica establecida no artigo 100.2 da Lei orgánica 2/2006, do 3 de maio, de educación, e, polo tanto, estar en posesión do correspondente título de máster regulado pola Orde ECI/3858/2007, do 27 de decembro, pola que se establecen os requisitos de verificación dos títulos universitarios oficiais que habiliten para o exercicio das profesións de profesor de educación secundaria obrigatoria e bacharelato, formación profesional e ensinanza de idiomas.</p>
    <p>Non será necesaria a posesión do citado título oficial de máster antes mencionado para o solicitante que acredite estar en posesión, con anterioridade ao 1 de outubro de 2009, dalgún dos seguintes requisitos:</p>
    <p>a) Estar en posesión do título profesional de especialización didáctica, do certificado de cualificación pedagóxica ou do certificado de aptitude pedagóxica.</p>
    <p>b) Estar en posesión dun título universitario oficial que habilite para o exercicio da profesión de mestre, ou dun título de licenciado en Pedagoxía ou Psicopedagoxía, así como calquera outro título de licenciado ou outra titulación declarada equivalente que inclúa formación pedagóxica e didáctica.</p>
    <p>c) Ter impartido docencia durante un mínimo de 12 meses en centros públicos ou privados de ensino regrado, debidamente autorizados, nos niveis e ensinanzas cuxas especialidades docentes se regulan no Real decreto 1834/2008, do 8 de novembro. Esta experiencia docente acreditarase mediante certificación da dirección do centro, co visto e prace da Inspección Educativa.</p>
    <p>Terceiro. <em>Prazo de solicitude</em></p>
    <p>O prazo para presentar a instancia de solicitude, na Consellería de Cultura, Educación e Ordenación Universitaria ou nos seus departamentos territoriais, será de dez días naturais contados a partir do día seguinte ao da publicación deste anuncio no <em>Diario Oficial de Galicia</em>.</p>
    <p>Cuarto. <em>Modelo de solicitude</em></p>
    <p>O modelo de solicitude está á disposición dos interesados na páxina web da consellería, no enderezo http://www.edu.xunta.es/profesorado (xestión de profesorado; interinos e substitutos).</p>
    <p>Quinto. <em>Comisión baremadora</em></p>
    <p>A asignación da puntuación que corresponde aos concursantes efectuaraa unha comisión constituída por funcionarios destinados na Consellería de Cultura, Educación e Ordenación Universitaria. Esta comisión estará cualificada na categoría primeira para os efectos do previsto no Decreto 144/2001, do 7 de xuño (DOG do 25 de xuño).</p>
    <p>Poderá asistir ás reunións da comisión, con voz e sen voto, un representante por cada unha das organizacións sindicais con presenza na mesa sectorial docente non universitaria.</p>
    <p>Sexto. <em>Requisitos dos candidatos e candidatas</em></p>
    <p>a) Estar en posesión da titulación que se sinala no punto primeiro deste anuncio.</p>
    <p>b) Estar en posesión da formación pedagóxica e didáctica establecida no artigo 100.2 da Lei orgánica 2/2006, do 3 de maio, segundo se sinala no punto segundo deste anuncio.</p>
    <p>c) Ter superado o curso Celga 4 de lingua galega ou validación equivalente.</p>
    <p>Non obstante o anterior, poderán presentar solicitudes aquelas persoas que, posuíndo as titulacións sinaladas no punto primeiro, non posúan a formación pedagóxica e didáctica ou curso Celga 4 de lingua galega ou equivalente. Estes candidatos poderán ser seleccionados en defecto de candidatos que si o acrediten. Neste caso, de seren seleccionados, os candidatos deberán superar, no prazo máximo de dous anos desde que sexan nomeados, o curso Celga 4 de lingua galega ou equivalente. A superación do devandito curso deberá ser comunicada á Subdirección Xeral de Recursos Humanos da Consellería de Cultura, Educación e Ordenación Universitaria.</p>
    <p>Sétimo.</p>
    <p>O baremo, de acordo coa addenda asinada cos sindicatos da mesa sectorial docente o 11 de xullo de 2006 (texto refundido publicado na Resolución do 10 de maio de 2010, DOG do 19 de maio), será o publicado na fase de concurso do último concurso-oposición convocado no DOG.</p>
    <p>Santiago de Compostela, 10 de xullo de 2013</p>
    <footer><p>José Manuel Pinal Rodríguez<br>Director xeral de Centros e Recursos Humanos</p></footer>

