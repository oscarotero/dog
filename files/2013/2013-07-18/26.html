---
date: '2013-07-18'
id: G0165-050713-0009
page: 28664
number: 136
agency: Consellería do Medio Rural e do Mar
section: VI. Anuncios. a) Administración autonómica.
title: >-
  RESOLUCIÓN do 5 de xullo de 2013, da Xefatura Territorial de Pontevedra, pola
  que se notifica a aprobación das bases definitivas de concentración parcelaria
  da zona de Brandariz-Obra, sector Brandariz (Vila de Cruces, Pontevedra) a
  varios propietarios.
range: Resolución
url: >-
  https://www.xunta.gal/dog/Publicados/2013/20130718/AnuncioG0165-050713-0009_gl.html
---
<p>De conformidade co disposto no artigo 36 da Lei 10/1985, do 14 de agosto, de concentración parcelaria para Galicia, modificada pola Lei 12/2001, do 10 de setembro, esta xefatura territorial</p>
    <footer><p>RESOLVE:</p></footer>
    <p>Notificar aos propietarios cuxo domicilio é descoñecido ou que, unha vez intentada a notificación, esta non se puido efectuar, a aprobación das bases definitivas de concentración parcelaria da zona de Brandariz-Obra, sector Brandariz (Vila de Cruces, Pontevedra), declarada de utilidade pública e urxente execución polo Decreto 3/1992, do 16 de xaneiro (DOG núm. 14, do 22 de xaneiro), e dividida para efectos da execución dos traballos pola Orde do 9 de novembro de 1992 (DOG núm 232, do 27 de novembro). </p>
    <p>Primeiro. A xunta local da zona de Brandariz-Obra, sector Brandariz, na súa reunión do día 19 de setembro de 2012, aprobou as bases definitivas da dita zona, unha vez introducidas as modificacións oportunas, á vista do resultado das alegacións presentadas.</p>
    <p>Segundo. As mencionadas bases definitivas estarán expostas ao público na casa do concello de Vila de Cruces (Vila de Cruces, Pontevedra) e nos lugares de costume da zona durante o período de interposición de recursos, de conformidade co que determina a Lei 10/1985, do 14 de agosto, de concentración parcelaria para Galicia, modificada pola Lei 12/2001, do 10 de setembro.</p>
    <p>Terceiro. As persoas interesadas poderán interpoñer, por si mesmas ou por representación, recurso de alzada contra estas bases ante o conselleiro do Medio Rural e do Mar, dentro do prazo de trinta días contados desde o seguinte ao da publicación desta resolución no <em>Diario Oficial de Galicia</em>.</p>
    <p>Cuarto. Os recursos poderanse presentar no Rexistro da Xefatura Territorial da Consellería do Medio Rural e do Mar en Pontevedra, sito na rúa Fernández Ladreda, 43; no Rexistro Xeral da Consellería do Medio Rural e do Mar, sito no Edificio Administrativo de San Caetano, s/n, de Santiago de Compostela, ou en calquera das dependencias a que fai referencia o artigo 38.4 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
    <p>Pontevedra, 5 de xullo de 2013</p>
    <footer><p>Miguel Ángel Pérez Dubois<br>Xefe territorial de Pontevedra</p></footer>
    <footer><p>ANEXO</p></footer>
    <table>
     <tbody>
      <tr>
       <td>Nº propietario</td>
       <td>Nome</td>
      </tr>
      <tr>
       <td>325</td>
       <td>Pampín Rosende, Carmen</td>
      </tr>
      <tr>
       <td>401</td>
       <td>Rodríguez Vilas, María del Carmen</td>
      </tr>
      <tr>
       <td>526</td>
       <td>Souto Veiga, Manuel</td>
      </tr>
     </tbody>
    </table>

