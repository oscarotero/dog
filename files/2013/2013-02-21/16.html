---
date: '2013-02-21'
id: G2018-080213-0001
page: 5130
number: 37
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 8 de febreiro de 2013 pola que se aproban e se fan públicas as
  listas definitivas de persoas admitidas e excluídas e se convocan as persoas
  aspirantes, pola quenda de promoción interna, á realización do segundo
  exercicio do proceso selectivo para cubrir quince prazas da categoría
  profesional técnico especialista en informática, especialidade administración
  de sistemas, grupo III, desta universidade.
range: Resolución
url: >-
  https://www.xunta.gal/dog/Publicados/2013/20130221/AnuncioG2018-080213-0001_gl.html
---
<p>Por Resolución reitoral do 31 de xullo de 2012 (DOG do 14 de agosto e BOE do 3 de setembro), convocáronse probas selectivas para cubrir 15 prazas da categoría profesional de técnico especialista en informática, especialidade administración de sistemas, grupo III, oito pola quenda de promoción interna e sete pola quenda de acceso libre. </p>
    <p>Por Resolución reitoral do 17 de outubro de 2012 (DOG do 2 de novembro), aprobouse a relación provisional de persoas aspirantes admitidas e excluídas nas mencionadas probas selectivas e fixouse un prazo para emendar os defectos que motivaron a exclusión.</p>
    <p>Rematado o dito prazo, e consonte o establecido na base 4.4 da convocatoria,</p>
    <h2>resolvo: </h2>
    <p>Primeiro. Declarar aprobadas e facer públicas as listaxes definitivas de persoas admitidas e excluídas pola quenda de promoción interna e pola quenda de acceso libre ás citadas probas.</p>
    <p>Segundo. Indicar que as listaxes definitivas de persoas aspirantes admitidas e excluídas están expostas nos taboleiros de anuncios da Reitoría, da Casa da Balconada, do Edificio de Servizos Administrativos e Biblioteca Intercentros e na web:</p>
    <p>http://www1.usc.es/webpas/SPAS/Laborais/Indice.htm </p>
    <p>Terceiro. Todas as persoas aspirantes admitidas pola quenda de promoción interna están exentas de realizar o primeiro exercicio, por aplicación do previsto no punto 3.1 da convocatoria.</p>
    <p>Cuarto. Convocar as persoas aspirantes admitidas pola quenda de promoción interna para a realización do segundo exercicio da fase de oposición, o día 19 de abril de 2013, ás 11.00 horas, na aula 10 da Facultade de Dereito, campus Vida, Santiago de Compostela. </p>
    <p>A publicación dos sucesivos anuncios de realización dos demais exercicios será efectuada polo tribunal, nos locais onde se realizou o primeiro deles, na Reitoría da Universidade e na páxina web: http://www.usc.es/gl/goberno/xerencia/selecciondepersoal.html</p>
    <p>Rematada a selección pola quenda de promoción interna, as persoas aspirantes admitidas pola quenda de acceso libre serán convocadas para a realización do primeiro exercicio da fase de oposición mediante resolución reitoral, na cal se indicará o día, a hora e o lugar e que se publicará no <em>Diario Oficial de Galicia</em>.</p>
    <p>Contra a presente resolución, que esgota a vía administrativa, poderase interpoñer un recurso contencioso-administrativo, ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán interpoñer un recurso potestativo de reposición, no prazo dun mes, ante o órgano que a ditou. Neste caso non se poderá interpoñer o recurso contencioso-administrativo mentres non recaia resolución expresa ou presunta do recurso administrativo de reposición, ao abeiro dos artigos 116 e seguintes da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
    <p>Santiago de Compostela, 8 de febreiro de 2013</p>
    <footer><p>Juan José Casares Long <br>Reitor da Universidade de Santiago de Compostela</p></footer>

