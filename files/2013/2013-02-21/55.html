---
date: '2013-02-21'
id: L257-010213-0001
page: 5233
number: 37
agency: Concello de Vigo
section: VI. Anuncios. b) Administración local.
title: >-
  ANUNCIO de información pública sobre o proxecto de expropiación da subestación
  de Balaídos (expediente 232/413).
range: Anuncio
url: >-
  https://www.xunta.gal/dog/Publicados/2013/20130221/AnuncioL257-010213-0001_gl.html
---
<p>A Xunta de Goberno Local, na sesión ordinaria do 25 de xaneiro de 2013, adoptou o seguinte acordo:</p>
    <p>«Primeiro: aprobar inicialmente o proxecto expropiatorio polo procedemento de taxación conxunta da actuación illada número 1 do PXOM que comprende os predios descritos no proxecto expropiatorio elaborado pola Oficina de Planeamento-Xestión con data de novembro de 2012.</p>
    <p>Segundo: abrir un trámite de información pública, polo prazo dun mes, mediante a inserción de anuncios no DOG e nun xornal dos de maior circulación da provincia, para que aquelas persoas que poidan resultar interesadas formulen as observacións e reclamacións que estimen convenientes, en particular, no referente á titularidade ou valoración dos seus respectivos dereitos.</p>
    <p>Terceiro: notificar individualmente as follas separadas de prezo xusto e da proposta de fixación dos criterios de valoración a todos os que figuren como titulares de bens e dereitos no presente expediente expropiatorio para que poidan formular alegacións no prazo dun mes desde a súa notificación.</p>
    <p>Cuarto: remitir o presente acordo ao Rexistro da Propiedade número 3 de Vigo para a práctica da anotación de inicio do expediente expropiatorio perceptuada no artigo 22 do Real decreto 1093/1997, do 4 de xullo, polo que se aproban as normas complementarias para a inscrición no Rexistro da Propiedade de actos de natureza urbanística.</p>
    <p>Quinto: notificar o presente acordo a Unión Fenosa Distribución, S.A. que actuará no presente procedemento en calidade de beneficiaria cos dereitos e obrigas previstos na lexislación de expropiación forzosa».</p>
    <p>O expediente estará á disposición do público en xeral no departamento de Información de Urbanismo, situado na planta baixa do edificio da Xerencia Municipal de Urbanismo (praza do Rei, s/n), das 9.00 ás 13.30 horas, para a súa consulta e a presentación de cantos documentos ou escritos de alegacións estimen pertinentes na súa defensa, entendéndose o período de exposición pública desde a primeira publicación ata pasado o mes desde a última publicación.</p>
    <p>Vigo, 31 de xaneiro de 2013</p>
    <footer><p>(Resolución 13.7.2012)<br>Carlos López Font<br>Vicepresidente da Xerencia Municipal de Urbanismo</p></footer>

