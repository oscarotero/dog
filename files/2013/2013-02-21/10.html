---
date: '2013-02-21'
id: CA01-060213-0001
page: 5116
number: 37
agency: Consellería de Facenda
section: IV. Oposicións e concursos.
title: >-
  RESOLUCIÓN do 6 de febreiro de 2013, da Dirección Xeral da Función Pública,
  pola  que  se  emprazan  os  interesados  no  recurso 
  contencioso-administrativo  D. F. 437/2012, interposto por Pablo Ignacio Reyes
  Martínez.
range: Resolución
url: >-
  https://www.xunta.gal/dog/Publicados/2013/20130221/AnuncioCA01-060213-0001_gl.html
---
<p>A Dirección Xeral da Función Pública recibiu da Sala do Contencioso-Administrativo do Tribunal Superior de Xustiza de Galicia oficio polo que se admite a trámite o recurso contencioso-administrativo D.F. 437/2012, interposto por Pablo Ignacio Reyes Martínez, contra a disposición da Dirección Xeral da Función Pública da Xunta de Galicia do 8 de novembro de 2012, pola que se regulariza o expediente persoal e se lle denega a declaración na situación de excedencia por prestación de servizos no sector público, de acordo co previsto no punto 1 do artigo 57 do texto refundido da Lei de función pública de Galicia.</p>
    <p>En consecuencia, esta dirección xeral acordou nesta data e de conformidade co disposto no artigo 116.2 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo á referida sala, o que se notifica para xeral coñecemento de todas as persoas interesadas no procedemento e se emprazan para que poidan comparecer como parte nos autos na Sala do Contencioso-Administrativo do Tribunal Superior de Xustiza de Galicia no prazo de 5 (cinco) días, contado desde o seguinte ao da publicación desta resolución no <em>Diario Oficial de Galicia</em>.</p>
    <p>Santiago de Compostela, 6 de febreiro de 2013</p>
    <footer><p>José María Barreiro Díaz<br>Director xeral da Función Pública</p></footer>

