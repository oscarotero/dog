---
date: '2013-10-24'
id: G0165-181013-0005
page: 41935
number: 204
agency: Consellería do Medio Rural e do Mar
section: III. Outras disposicións.
title: >-
  ORDE do 15 de outubro de 2013 pola que se modifica o prazo de presentación da
  licenza municipal de obra e dos diferentes permisos administrativos previstos
  na Orde do 13 de xuño de 2013 pola que se establecen as bases reguladoras das
  axudas para a modernización das explotacións agrarias, para a incorporación de
  mozos á actividade agraria, e para o fomento da utilización de instalacións e
  equipamentos en común para a mellora dos procesos produtivos en réxime
  asociativo cofinanciadas co Fondo Europeo Agrícola de Desenvolvemento Rural
  (Feader) no marco do PDR de Galicia 2007-2013, e se convocan para o ano 2013.
range: Orde
url: >-
  https://www.xunta.gal/dog/Publicados/2013/20131024/AnuncioG0165-181013-0005_gl.html
---
<p>A Orde do 13 de xuño de 2013 (publicada no DOG nº 118, do 21 de xuño) pola que se establecen as bases reguladoras das axudas para a modernización das explotacións agrarias, para a incorporación de mozos á actividade agraria, e para o fomento da utilización de instalacións e equipamentos en común para a mellora dos procesos produtivos en réxime asociativo cofinanciadas co Fondo Europeo Agrícola de Desenvolvemento Rural (Feader) no marco do PDR de Galicia 2007-2013, e se convocan para o ano 2013, establece nos artigos 7.6, 19.2 e 23.1.i), respectivamente e segundo sexa o tipo de solicitude, un prazo para presentar a licenza municipal de obra e do resto de permisos administrativos, o máis tardar o 30 de outubro de 2013.</p>
    <p>E ante as peticións de diferentes organismos para prolongar o dito prazo co fin de poder emitir os preceptivos permisos, cómpre ampliar o prazo de presentación da licenza municipal e resto de permisos administrativos.</p>
    <p>En consecuencia, de conformidade co previsto no artigo 30.1º.3 do Estatuto de autonomía de Galicia e no uso das facultades que me confire a Lei 9/2007, do 13 de xuño, de subvencións de Galicia, e no uso das competencias que me confire a Lei 1/1983, do 22 de febreiro, reguladora da Xunta e da súa Presidencia,</p>
    <h2>DISPOÑO:</h2>
    <p>Artigo único</p>
    <p>A data de presentación da licenza municipal e resto de permisos administrativos establecidos nos puntos 6 do artigo 7, 2 do artigo 19 e 1.i) do artigo 23, respectivamente, previstos na Orde do 13 de xuño de 2013, que inicialmente figura ata o 30 de outubro, para a convocatoria do ano 2013 amplíase ata o 15 de novembro de 2013, inclusive. </p>
    <p>Disposición derradeira única</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 15 de outubro de 2013</p>
    <footer><p>Rosa María Quintana Carballo<br>Conselleira do Medio Rural e do Mar</p></footer>

