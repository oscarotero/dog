---
date: '2013-10-24'
id: G0164-141013-0003
page: 41977
number: 204
agency: 'Consellería de Cultura, Educación e Ordenación Universitaria'
section: IV. Oposicións e concursos.
title: >-
  ORDE do 10 de outubro de 2013 pola que se resolve a convocatoria pública para
  a provisión, polo sistema de libre designación, dun posto de traballo vacante
  nesta consellería.
range: Orde
url: >-
  https://www.xunta.gal/dog/Publicados/2013/20131024/AnuncioG0164-141013-0003_gl.html
---
<p>Convocada a provisión, polo sistema de libre designación, dun posto de traballo vacante na Consellería de Cultura, Educación e Ordenación Universitaria, mediante unha Orde do 2 de setembro de 2013 (DOG nº 172, do 10 de setembro), e de conformidade co establecido nas bases quinta e sexta da citada convocatoria, esta consellería</p>
    <footer><p>RESOLVE:</p></footer>
    <p>Primeiro. Adxudicarlle destino, no posto de traballo que se indica, ao funcionario que se relaciona no anexo desta orde.</p>
    <p>Segundo. O cesamento no destino actual do funcionario que obtivo a praza producirase no prazo de tres días, contados a partir do seguinte ao da data da publicación desta orde no <em>Diario Oficial de Galicia</em>.</p>
    <p>O prazo para a toma de posesión da praza adxudicada será de tres días a partir do seguinte ao do cesamento, de tratarse da mesma localidade onde actualmente o funcionario preste servizos, ou dun mes se radica en distinta localidade, de conformidade co establecido no artigo 14 do Regulamento de provisión de postos de traballo, promoción profesional e promoción interna, aprobado polo Decreto 93/1991, do 20 de marzo, e co disposto na base sétima da convocatoria.</p>
    <p>Terceiro. A xefatura do centro en que cause baixa o funcionario, así como a daquel en que obteña praza, consignarán no título administrativo, dentro dos prazos sinalados nos puntos anteriores, as dilixencias de cesamento e toma de posesión, das cales lles darán traslado, mediante copia, á Dirección Xeral da Función Pública.</p>
    <p>Contra esta orde, que pon fin á vía administrativa, poderase formular un recurso potestativo de reposición, ante o conselleiro de Cultura, Educación e Ordenación Universitaria, no prazo dun mes contado a partir do día seguinte ao da súa publicación no <em>Diario Oficial de Galicia</em>, de conformidade co disposto na Lei 30/1992, do 26 de novembro, de réxime xurídico das administracións públicas e do procedemento administrativo común, ou ben directamente un recurso contencioso-administrativo, ante o xulgado do contencioso-administrativo competente, no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 10 de outubro de 2013</p>
    <footer><p>P.D. (Orde do 25 de xaneiro de 2012)<br>José Manuel Pinal Rodríguez<br>Director xeral de Centros e Recursos Humanos</p></footer>
    <footer><p>ANEXO</p></footer>
    <p>Apelidos e nome: Rodríguez Buján, Jesús Manuel.</p>
    <p>Nº de rexistro persoal: 3425794957A0590.</p>
    <p>Corpo ou escala: corpo de profesores de ensino secundario.</p>
    <p>Subgrupo: A1.</p>
    <p>Posto de traballo: xefatura do Servizo de Ordenación e Formación Profesional.</p>
    <p>Código: ED.601.00.002.15770.003.</p>
    <p>Nivel: 28.</p>
    <p>Centro directivo: Dirección Xeral de Educación, Formación Profesional e Innovación Educativa.</p>
    <p>Localidade: Santiago de Compostela.</p>

