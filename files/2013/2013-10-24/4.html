---
date: '2013-10-24'
id: CA02-171013-0001
page: 41933
number: 204
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  ORDE do 8 de outubro de 2013 sobre a aprobación definitiva do documento de
  corrección de erros materiais ao Plan xeral de ordenación municipal de
  Láncara.
range: Orde
url: >-
  https://www.xunta.gal/dog/Publicados/2013/20131024/AnuncioCA02-171013-0001_gl.html
---
<p>Con data do 17 de xullo de 2013, o Concello de Láncara remite exemplar do documento de corrección de erros materiais ao documento para a aprobación definitiva do PXOM de Láncara, entregado o 15 de febreiro de 2013, no tocante ao límite do termo municipal.</p>
    <p>O Concello Pleno de Láncara, en sesión do 6 de xuño de 2013, acordou proceder á corrección dun erro na cartografía do PXOM que afecta o límite co concello do Corgo. </p>
    <p>Visto o informe do equipo redactor do PXOM que explica que este erro se produce pola utilización da cartografía catastral no lugar da cartografía oficial da Xunta de Galicia, procédese á corrección dos límites na documentación do PXOM. </p>
    <p>Examinado o documento de corrección de erros, e vista a proposta literal que nesta mesma data eleva a Secretaría Xeral de Ordenación do Territorio e Urbanismo, púidose comprobar que o límite sinalado entre os concellos de Láncara e O Corgo se axusta ao recollido na cartografía oficial da Xunta de Galicia. </p>
    <p>A competencia para resolver sobre a aprobación definitiva do planeamento xeral correspóndelle ao conselleiro de Medio Ambiente, Territorio e Infraestruturas, de conformidade co disposto nos artigos 89 e 93.4 da LOUG, e no artigo 1 do Decreto 44/2012, do 19 de xaneiro, polo que se establece a estrutura orgánica da Consellería de Medio Ambiente, Territorio e Infraestruturas.</p>
    <p>En consecuencia, e visto o que antecede,</p>
    <h2>RESOLVO:</h2>
    <p>1. Outorgar a aprobación definitiva ao documento de corrección de erros do Plan xeral de ordenación municipal do concello de Láncara, de acordo co establecido no artigo 85.7.a) da Lei 9/2002, de ordenación urbanística e de protección do medio rural de Galicia.</p>
    <p>2. Notifíqueselles esta orde aos concellos de Láncara e do Corgo, e publíquese no <em>Diario Oficial de Galicia</em>.</p>
    <p>3. Contra esta orde cabe interpoñer recurso contencioso-administrativo, ante a sala correspondente do Tribunal Superior de Xustiza de Galicia, no prazo de dous meses, que se contarán desde o día seguinte ao da súa publicación, segundo dispoñen os artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 8 de outubro de 2013 </p>
    <footer><p>Agustín Hernández Fernández de Rojas<br>Conselleiro de Medio Ambiente, Territorio e Infraestruturas</p></footer>

