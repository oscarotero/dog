---
date: '2013-11-05'
id: CA04-040213-0007
page: 43220
number: 211
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 28 de xaneiro de 2013, da Xefatura Territorial da Coruña, pola
  que se autoriza e se aproba o proxecto de execución dunha instalación
  eléctrica no concello das Pontes de García Rodríguez (expediente IN407A
  2012/115).
range: Resolución
url: >-
  https://www.xunta.gal/dog/Publicados/2013/20131105/AnuncioCA04-040213-0007_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Endesa Distribución Eléctrica, S.L.</p>
    <p>Domicilio social: avenida del Paralelo, nº 51, 08004 Barcelona.</p>
    <p>Denominación: reforma CT Residencia de Empregados Endesa.</p>
    <p>Situación: As Pontes de García Rodríguez.</p>
    <p>Características técnicas:</p>
    <p>Reforma do centro de transformación e seccionamento existente na Residencia de Empregados (expediente 29065) mediante a instalación dunha cela de liña de chegada da LMT existente Madalena nº 1, e unha cela de protección de transformador, substituíndo o transformador existente por un de potencia 400 kVA con relación de transformación 20/0,4-0,23 kV, así como substitución do cadro de baixa tensión e servicios auxiliares, sito no poboado de Madalena, no concello das Pontes (coordenadas UTM, X: 593.343, 4.812.020).</p>
    <p>Cumpridos os trámites ordenados na Lei 54/1997, do 27 de novembro (BOE nº 285), do sector eléctrico, e no título VII, capítulo II do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da devandita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>A instalación executarase nun prazo non superior a un ano, contado a partir da data desta resolución.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>A Coruña, 28 de xaneiro de 2013</p>
    <footer><p>Susana Vázquez Romero<br>Xefa territorial da Coruña</p></footer>

