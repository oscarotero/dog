---
date: '2013-03-21'
id: CA01-070313-0008
page: 8615
number: 57
agency: Consellería de Facenda
section: VI. Anuncios. a) Administración autonómica.
title: >-
  ORDE do 4 de marzo de 2013 pola que se acorda a adxudicación en segunda poxa
  do procedemento de alleamento dun inmoble situado no concello da Coruña e se
  declara deserta a adxudicación doutro inmoble situado no concello de Cerdido.
range: Orde
url: >-
  https://www.xunta.gal/dog/Publicados/2013/20130321/AnuncioCA01-070313-0008_gl.html
---
<p>Por ordes da Consellería de Facenda do 3 e do 10 de setembro de 2012 foi autorizado o alleamento, mediante poxa, dun inmoble situado no concello de Cerdido e un piso na rúa Florida do concello da Coruña.</p>
    <p>Logo de publicarse a Orde do 20 de decembro de 2012, da Consellería de Facenda no <em>Diario Oficial de Galicia</em> número 21, do 30 de xaneiro de 2013, de alleamento dos citados inmobles, celebrouse o 20 de febreiro de 2013 a poxa pública anunciada, co que, á vista das actas da mesa de contratación, de conformidade co disposto no artigo 70 do Decreto 50/1989, polo que se aproba o Regulamento para a execución da Lei do patrimonio da Comunidade Autónoma galega, e logo de proposta da Secretaría Xeral Técnica e do Patrimonio,</p>
    <footer><p>DISPOÑO:</p></footer>
    <p>Primeiro. Aprobar a seguinte adxudicación:</p>
    <p>1. A Gonzalo Rey Carreira, polo prezo de 42.200 euros, a vivenda situada na rúa Florida, 16, 2º andar, da cidade da Coruña, dunha superficie aproximada de 82,90 m2, que estrema, segundo os datos da Dirección Xeral do Catastro: norte, comunidade de propietarios; sur, rúa Florida; leste, Manuel José Vispo Vispo; oeste, Vesedos, S.L. Inscrita no Rexistro da Propiedade nº 1 da Coruña como predio nº 27.276, tomo 2.465, libro 2.465 e folio 203. Referencia catastral: 8924315NJ4082S0003GI.</p>
    <p>Segundo. Declarar deserta en segunda e terceira poxa a adxudicación do seguinte inmoble:</p>
    <p>1. Parcela Soocano, situada no lugar da Felgosa de Arriba, parroquia da Barqueira (Cerdido), cunha superficie aproximada de 635 m2, que segundo o Rexistro da Propiedade estrema: norte, con Filomena Prieto Díaz; sur, con ribado en labradío de Perfecta Villarnovo; leste, estrada de Viveiro a Liñares; e oeste, con ribado en terra labradía de Andrés Romero Coba, antes Concepción Luaces. Inscrita no Rexistro da Propiedade de Ortigueira como predio nº 3.242, tomo 315, libro 23 e folio 136. Referencia catastral: 15025A065002100000BJ. Tipo de licitación en segunda poxa: 9.018,08 euros. Tipo de licitación en terceira poxa: 7.426,65 euros.</p>
    <p>Terceiro. Os pagamentos dos prezos de adxudicación efectuaranse segundo o estipulado no artigo 70.3º do Decreto 50/1989, do 9 de marzo, polo que se aproba o Regulamento para a execución da Lei de patrimonio.</p>
    <p>Cuarto. A venda formalizarase como corpo certo en escritura pública e nos termos establecidos no prego de condicións, e serán por conta dos adquirentes os custos do seu outorgamento. Os tributos derivados da transmisión serán exixidos conforme o disposto na lexislación tributaria. Así mesmo, quedan a cargo dos adxudicatarios o pagamento dos custos dos anuncios que se teñan producido neste procedemento de alleamento.</p>
    <p>Quinto. Contra esta resolución, que pon fin á vía administrativa, poderase interpoñer recurso potestativo de reposición, perante esta consellería, no prazo dun mes contado desde o día seguinte ao da súa publicación no <em>Diario Oficial de Galicia</em>, ou recurso contencioso-administrativo, perante a Sala do Contencioso-Administrativo do Tribunal Superior de Xustiza de Galicia, no prazo de dous meses.</p>
    <p>Santiago de Compostela, 4 de marzo de 2013</p>
    <footer><p>P.D. (Orde do 9.1.2012; DOG nº 9, do 13 de xaneiro)<br>Mª del Socorro Martín Hierro<br>Secretaria xeral técnica e do Patrimonio da Consellería de Facenda</p></footer>

