---
date: '2013-11-20'
id: C3B0-141113-0001
page: 44860
number: 222
agency: Presidencia da Xunta de Galicia
section: II. Autoridades e persoal. b) Nomeamentos.
title: >-
  DECRETO 168/2013, do 13 de novembro, polo que se nomea un membro da Xunta
  Electoral de Galicia.
range: Decreto
url: >-
  https://www.xunta.gal/dog/Publicados/2013/20131120/AnuncioC3B0-141113-0001_gl.html
---
<p>O artigo 14, no seu punto 1º, letras c) e d) da Lei 8/1985, do 13 de agosto, de eleccións ao Parlamento de Galicia, modificada pola Lei 15/1992, do 30 de decembro, establece que a Xunta Electoral de Galicia está composta, entre outros, por catro vogais maxistrados do Tribunal Superior de Xustiza de Galicia e por catro vogais profesores en activo das facultades de Dereito, de Ciencias Políticas ou de Socioloxía das universidades de Galicia.</p>
    <p>Os profesores das facultades de Dereito, de Ciencias Políticas ou de Socioloxía serán designados por proposta conxunta dos partidos, federacións, coalicións ou agrupacións de electores con representación no Parlamento.</p>
    <p>No caso de renuncia xustificada e aceptada polo presidente, procederase á substitución dos membros da Xunta Electoral da Comunidade Autónoma e os vogais serán substituídos polos mesmos procedementos previstos para a súa designación.</p>
    <p>A mesa do Parlamento, na súa reunión do 8 de outubro de 2013, designa novo vogal en virtude do artigo 17.2.a) da Lei 8/1985, do 13 de agosto, de eleccións ao Parlamento de Galicia.</p>
    <p>Polo exposto e en cumprimento do disposto no artigo 15.1 da Lei 8/1985, do 13 de agosto, de eleccións ao Parlamento de Galicia,</p>
    <h2>DISPOÑO:</h2>
    <p>Artigo único</p>
    <p>Nomear, por proposta da mesa do Parlamento de Galicia, vogal da Xunta Electoral de Galicia o profesor que a seguir se indica:</p>
    <p>– Francisco Javier Sanjiao Otero.</p>
    <p>Disposición derradeira</p>
    <p>Este decreto entrará en vigor o mesmo día da súa publicación no <em>Diario Oficial de Galicia.</em></p>
    <p>Santiago de Compostela, trece de novembro de dous mil trece</p>
    <footer><p>Alberto Núñez Feijóo<br>Presidente</p></footer>

