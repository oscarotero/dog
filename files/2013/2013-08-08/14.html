---
date: '2013-08-08'
id: G2346-170713-0005
page: 32093
number: 151
agency: Xulgado do Social número 3 da Coruña
section: V. Administración de xustiza.
title: EDICTO (266/2011).
range: Edicto
url: >-
  https://www.xunta.gal/dog/Publicados/2013/20130808/AnuncioG2346-170713-0005_gl.html
---
<p>Juan Rey Pita, secretario xudicial do Xulgado do Social número 3 da Coruña, fago saber que no procedemento ordinario 266/2011 deste xulgado do social, seguido por instancia de Generosa Castrillón Cagiao contra a empresa Alicicecal, S.L. e o Fogasa, sobre ordinario, ditouse a seguinte resolución:</p>
    <p>Resolución:</p>
    <p>1º. Que, estimando a demanda formulada por Generosa Castrillón Cagiao contra a empresa Alicecal, S.L., condénoa a aboarlle a cantidade de 3.326,46 euros que lle debe en concepto de salarios e demais conceptos cos xuros, conforme o artigo 29.3 ET respecto de todos os conceptos con excepción de vacacións e festivos.</p>
    <p>2º. E todo iso coa obriga do Fogasa de pasar pola presente resolución nos termos do artigo 33 ET.</p>
    <p>Notifíquese esta sentenza ás partes advertindo que contra ela poderán interpoñer recurso de suplicación ante o Tribunal Superior de Xustiza, que deberá ser anunciado por comparecencia ou mediante escrito neste xulgado dentro dos cinco días seguintes á notificación desta sentenza, ou por simple manifestación no momento en que se lle practique a notificación. Advírtase igualmente ao recorrente que non fose traballador ou beneficiario do réxime público da Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros na conta aberta en Banesto (0030.1846) a nome deste xulgado co número 1533.0000.36.0266.11, acreditando mediante a presentación do xustificante de ingreso no período comprendido ata a formalización do recurso, así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado, co número 1533.0000.60.0266.11 a cantidade obxecto de condena, ou formalizar aval bancario pola devandita cantidade no que se faga constar a responsabilidade solidaria do avalista, incorporándoos a este xulgado co anuncio de recurso. En todo caso, o recorrente deberá designar letrado para a tramitación do recurso, no momento de anuncialo.</p>
    <p>Así por esta a miña sentenza, definitivamente xulgando, pronúncioo, mándoo e asínoo.</p>
    <p>Publicación. Lida e publicada foi a anterior sentenza polo maxistrado que a ditou, achándose celebrando audiencia pública no día da data, do que dou fe.</p>
    <p>E para que sirva de notificación en legal forma a Alicicecal, S.L., expido o presente edicto para a súa inserción no Diario Oficial de Galicia.</p>
    <p>A Coruña, 17 de xullo de 2013</p>
    <footer><p>O secretario xudicial</p></footer>

