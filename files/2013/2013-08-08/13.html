---
date: '2013-08-08'
id: G2182-180713-0001
page: 32091
number: 151
agency: Xulgado de Primeira Instancia número 1 de Vigo
section: V. Administración de xustiza.
title: EDICTO (550/2010).
range: Edicto
url: >-
  https://www.xunta.gal/dog/Publicados/2013/20130808/AnuncioG2182-180713-0001_gl.html
---
<p>María Lago Rivero, secretaria xudicial do Xulgado de Primeira Instancia número 1 de Vigo, polo presente anuncio:</p>
    <p>No presente procedemento seguido por instancia de Recreativos Portas, S.L. fronte a Distribuciones Moroy, S.L., Moisés Rodríguez Gil e Roberto Corredoria Alonso ditouse sentenza no expediente ordinario número 550/2010, cuxo teor literal é o seguinte:</p>
    <p>Sentenza.</p>
    <p>En Vigo o 13 de outubro de 2011.</p>
    <p>Vistos por María Isabel Castro Martínez, maxistrada xuíza do Xulgado de Primeira Instancia número 1 de Vigo, os autos de xuízo ordinario sobre resolución de contrato e reclamación de cantidade co número 550/2010, promovidos por Recreativos Portas, S.L., representada pola procuradora Sra. Alonso Fernández e asistida da letrada Sra. Deza Martínez, contra Distribuciones Moroy, S.L., Moisés Rodríguez Gil e Roberto Corredoira Alonso, en situación procesual de rebeldía.</p>
    <p>Decido:</p>
    <p>Estimando integramente a demanda promovida por Recreativos Portas, S.L., contra Distribuciones Moroy, S.L., Moisés Rodríguez Gil e Roberto Corredoira Alonso, debo resolver e resolvo o contrato subscrito polas partes o 14 de setembro de 2004, por incumprimento dos demandados, condenando os demandados a aboar solidariamente á demandante a cantidade de 29.239,93 euros, máis xuros legais desde a interposición da demanda, con expresa imposición aos demandados das custas procesuais causadas nesta instancia.</p>
    <p>Notifíquese ás partes.</p>
    <p>Contra a presente resolución cabe recurso de apelación, que deberá interpoñerse neste xulgado no prazo de cinco días desde a súa notificación, para a Audiencia Provincial de Pontevedra.</p>
    <p>E encontrándose os devanditos demandados, Distribuciones Moroy, S.L., Moisés Rodríguez Gil e Roberto Corredoira Alonso, en paradoiro descoñecido, expídese o presente co fin de que lles sirva de notificación en forma.</p>
    <p>Vigo, 16 de xullo de 2013</p>
    <footer><p>A secretaria xudicial</p></footer>

