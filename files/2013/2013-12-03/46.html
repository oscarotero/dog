---
date: '2013-12-03'
id: C141-281113-0001
page: 46792
number: 231
agency: Portos de Galicia
section: VI. Anuncios. a) Administración autonómica.
title: >-
  RESOLUCIÓN do 28 de novembro de 2013 pola que se anuncia a licitación,
  mediante procedemento aberto e sistema unicriterio de valoración (factor
  prezo), tramitación ordinaria e expediente anticipado de gasto, dun contrato
  de subministración suxeito a regulación harmonizada.
range: Resolución
url: >-
  https://www.xunta.gal/dog/Publicados/2013/20131203/AnuncioC141-281113-0001_gl.html
---
<p>1. Entidade adxudicadora.</p>
    <p>a) Organismo: entidade pública Portos de Galicia.</p>
    <p>b) Dependencia que impulsa o expediente: Área de Desenvolvemento e Estratexia Portuaria.</p>
    <p>c) Dependencia que tramita o expediente: División de Contratación.</p>
    <p>2. Obxecto do contrato.</p>
    <p>a) Descrición do obxecto: a subministración obxecto deste contrato comprende a subministración de enerxía eléctrica en baixa e alta tensión aos centros de consumo pertencentes a Portos de Galicia, coas características descritas no prego de cláusulas administrativas particulares e de especificacións técnicas.</p>
    <p>b) Lugar de execución ou de entrega dos bens: conxunto de infraestruturas, superestruturas e servizos dispoñibles nos portos e instalacións portuarias de competencia autonómica e xestionados por Portos de Galicia.</p>
    <p>c) Valor estimado do contrato: 2.955.761,54 euros, IVE excluído (equivalente ao orzamento de licitación incrementado nun 15 %, para modificacións previstas no punto 22 do cadro de características do contrato).</p>
    <p>d) Orzamento base de licitación: dous millóns cincocentos setenta mil douscentos vinte sete euros con corenta e tres céntimos (2.570.227,43 €), IVE excluído.</p>
    <p>e) Importe do IVE (21 %): 539.747,76 euros.</p>
    <p>f) Prazo de execución: ata o 31 de decembro de 2015.</p>
    <p>g) División por lotes: non hai. </p>
    <p>3. Tramitación e procedemento de adxudicación.</p>
    <p>a) Tramitación: ordinaria. Expediente anticipado de gasto.</p>
    <p>b) Procedemento: aberto; sistema unicriterio de valoración (factor prezo).</p>
    <p>4. Garantías. </p>
    <p>a) Provisional: non se exixe.</p>
    <p>b) Definitiva: non se exixe, segundo o disposto no punto 16 do cadro de características do contrato.</p>
    <p>5. Obtención de documentación e información.</p>
    <p>a) Solicitude de información e consultas sobre os pregos: faranse a través de correo electrónico dirixidos á seguinte conta de correo: laura.gonzalez.gurgueiro@xunta.es</p>
    <p>Teléfono: 881 88 16 45.</p>
    <p>b) Obtención de documentación: o prego de cláusulas administrativas particulares e de especificacións técnicas e o cadro de características do contrato poderanse obter en:</p>
    <p>– Entidade pública Portos de Galicia:</p>
    <p>– Enderezo: praza de Europa, nº 5-A, 6º. Área Central. Polígono das Fontiñas.</p>
    <p>– Localidade e código postal: Santiago de Compostela (A Coruña), 15707.</p>
    <p>– Teléfono: 881 88 16 45.</p>
    <p>– Perfil de contratante na web: www.contratosdegalicia.es/resultado.jsp?N=19912</p>
    <p>Neste perfil poderase facer o seguimento das diversas fases do procedemento de contratación.</p>
    <p>– Web do órgano de contratación: www.portosdegalicia.es. </p>
    <p>c) A data límite de obtención de documentación e información coincide coa data límite de presentación de ofertas, establecida no número 7.a) deste anuncio.</p>
    <p>6. Requisitos específicos do contratista.</p>
    <p>a) Clasificación: non procede. </p>
    <p>b) Outros requisitos: os licitadores deberán acreditar a súa solvencia económica e financeira e a técnica ou profesional conforme o disposto no punto 9.2 do cadro de características do contrato. Así mesmo, deberán observar o cumprimento de todos os demais requisitos que, se é o caso, se atopen establecidos no prego de cláusulas administrativas particulares e de especificacións técnicas.</p>
    <p>7. Presentación de ofertas e das solicitudes de participación.</p>
    <p>a) Data límite de presentación: o prazo de presentación de proposicións rematará ás catorce (14.00) horas do día 13 de xaneiro de 2014.</p>
    <p>b) Documentación que hai que presentar: segundo o indicado no punto 9 do cadro de características do contarto e nos puntos 10 a 12 da cláusula 1 do prego de cláusulas administrativas particulares e de especificacións técnicas.</p>
    <p>c) Lugar da presentación:</p>
    <p>– Entidade: as proposicións presentaranse, en dous (2) sobres pechados, no Rexistro Central da entidade pública Portos de Galicia.</p>
    <p>– Enderezo: praza de Europa, nº 5-A, 6º. Área Central. Polígono das Fontiñas.</p>
    <p>– Localidade e código postal: Santiago de Compostela (A Coruña), 15707.</p>
    <p>– Teléfono: 902 40 08 70.</p>
    <p>– Fax: 981 54 53 24.</p>
    <p>Tamén poderán presentarse por correo certificado dentro do prazo de admisión sinalado conforme o disposto no artigo 80.4 do Real decreto 1098/2001, do 12 de outubro, polo que se aproba o Regulamento xeral da Lei de contratos das administracións públicas, cumprindo cos requisitos establecidos nos dous primeiros parágrafos da cláusula 2 do prego de cláusulas administrativas particulares e de especificacións técnicas.</p>
    <p>d) Prazo durante o que o licitador se obriga a manter a súa oferta: dous (2) meses desde a apertura das proposicións económicas, en virtude do disposto nos puntos 2 e 4 do artigo 161 do Real decreto lexislativo 3/2011, do 14 de novembro, polo que se aproba o texto refundido da Lei de contratos do sector público.</p>
    <p>e) Criterios de adxudicación: a oferta economicamente máis vantaxosa determinarase en virtude da aplicación do único criterio de valoración establecido no punto 14 do cadro de características do contrato.</p>
    <p>f) Variantes: non se admiten.</p>
    <p>8. Apertura de ofertas.</p>
    <p>a) Entidade: Sala de Xuntas da entidade pública Portos de Galicia.</p>
    <p>b) Enderezo: praza de Europa, nº 5-A, 6º. Área Central. Polígono das Fontiñas.</p>
    <p>c) Localidade e código postal: Santiago de Compostela (A Coruña), 15707.</p>
    <p>d) Data de apertura: a apertura pública das ofertas económicas (sobre B) levarase a cabo nun prazo non superior a sete (7) días contados desde a apertura da documentación administrativa do sobre A. No caso de que ese día coincida en sábado ou festivo, a apertura realizarase o primeiro día hábil seguinte. </p>
    <p>e) Hora: 12.00 horas.</p>
    <p>Se por algún motivo houbese que modificar a data de realización do acto público de apertura de proposicións, reflectirase a nova data no perfil de contratante.</p>
    <p>9. Outras informacións: a mesa de contratación, en cumprimento do disposto na cláusula 3.1.b) do prego de cláusulas administrativas particulares e de especificacións técnicas, comprobará en acto previo a documentación administrativa (sobre A) e publicará no perfil de contratante e no taboleiro de anuncios dos servizos centrais de Portos de Galicia o resultado da apertura, para que se emenden, se for o caso, e dentro do prazo que se indique, os defectos materiais observados na dita documentación.</p>
    <p>10. Gastos do anuncio: os gastos que deriven da publicación deste anuncio serán por conta do adxudicatario. </p>
    <p>11. Data de envío do anuncio de licitación do contrato ao <em>Diario Oficial de la Unión Europea</em> (DOUE): 28 de novembro de 2013.</p>
    <p>Santiago de Compostela, 28 de novembro de 2013</p>
    <footer><p>José Juan Durán Hermida<br>Presidente de Portos de Galicia</p></footer>

