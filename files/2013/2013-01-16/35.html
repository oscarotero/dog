---
date: '2013-01-16'
id: L252-100113-0001
page: 1330
number: 11
agency: Concello de Silleda
section: VI. Anuncios. b) Administración local.
title: >-
  ANUNCIO de aprobación inicial do Plan xeral de ordenación municipal do
  concello de Silleda.
range: Anuncio
url: >-
  https://www.xunta.gal/dog/Publicados/2013/20130116/AnuncioL252-100113-0001_gl.html
---
<p>O Pleno, en sesión extraordinaria que tivo lugar o 18 de decembro de 2012, en cumprimento da normativa exposta, segundo o procedemento regulado nos artigos 85 da Lei 9/2002, do 30 de decembro, de ordenación urbanística e protección do medio rural de Galicia, aproba este acordo: </p>
    <p>1º Aprobar inicialmente o Plan xeral municipal de ordenación urbana do concello de Silleda.</p>
    <p>Considerando o expediente tramitado e a seguinte documentación elaborada por EPTISA, de novembro de 2012: </p>
    <p>Constan tres caixas con varios volumes en cada una delas; estas caixas identifícanse externamente así:</p>
    <p>– «EPTISA. Concello de Silleda. Pontevedra. Plan xeral de ordenación municipal. Caixa tomo I de III. Aprobación inicial. Novembro 2012».</p>
    <p>– «EPTISA. Concello de Silleda. Pontevedra. Plan xeral de ordenación municipal. Caixa tomo II de III. Aprobación inicial. Novembro 2012».</p>
    <p>– «EPTISA. Concello de Silleda. Pontevedra. Plan xeral de ordenación municipal. Caixa. Tomo III de III. Aprobación inicial. Novembro 2012».</p>
    <p>E, como consecuencia, acórdase suspender a concesión de licenzas en aplicación do artigo 77.2º da Lei 9/2002, de ordenación urbanística e protección do medio rural de Galicia: </p>
    <p>A suspensión determinada pola aprobación inicial terá unha duración máxima de dous anos contados desde a dita aprobación e, en calquera caso, extinguirase coa aprobación definitiva do planeamento.</p>
    <p>Segundo o informe verbal do arquitecto asesor do Concello na sesión da Comisión especial de Contas e Informativa de Economía, Facenda, Réxime Interior, Urbanismo, Medio Ambiente e Medio Rural do 14 de decembro de 2012, acórdase que procede a suspensión de licenzas de obra maior en todo o termo municipal, salvo:</p>
    <p>– No polígono industrial Área 33 (fases A e B).</p>
    <p>– En solo rústico, canto á ampliación de estabulacións existentes da disposición transitoria décimo primeira da Lei 9/2002, Louga.</p>
    <p>2º O plan aprobado inicialmente con todos os documentos integrantes do expediente tramitado, incluído o informe de sustentabilidade ambiental, será sometido simultaneamente ás consultas previstas no documento de referencia e ao trámite de información pública durante un prazo de dous meses, mediante anuncio que se publicará no <em>Diario Oficial de Galicia </em>e en dous dos xornais de maior difusión na provincia. Simultaneamente e durante o mesmo prazo, darase audiencia aos municipios limítrofes. Non será necesaria a notificación do trámite de información pública ás persoas propietarias de terreos afectados.</p>
    <p>3º Ao mesmo tempo que o trámite de información pública, o concello obterá das administracións públicas competentes os informes sectoriais que resulten necesarios, que deberán ser emitidos no prazo máximo dun mes, salvo que a lexislación sectorial sinale outro prazo.</p>
    <p>4º O concello, unha vez transcorrido o período de consultas e información pública, e con carácter previo á aprobación provisional, enviará ao órgano ambiental a documentación completa do plan que tome en consideración o informe de sustentabilidade ambiental, as alegacións e os informes presentados no período de consultas, así como unha proposta de memoria ambiental de conformidade co disposto no artigo 12 da Lei 9/2006, do 28 de abril, sobre avaliación dos efectos de determinados plans e programas no ambiente. Deberá tamén enviar os informes sectoriais e un informe sobre o proceso de participación pública.</p>
    <p>O órgano ambiental, no plazo de dous meses desde a recepción da documentación completa elaborará a memoria ambiental.</p>
    <p>A memoria ambiental conterá as determinacións finais que deban incorporarse á proposta do plan. </p>
    <p>5º Cumpridos os trámites sinalados nos puntos precedentes, o Pleno do concello aprobará provisionalmente o contenido do plan coas modificacións que foran pertinentes e someterao, co expediente completo debidamente dilixenciado, ao órgano autonómico competente que deba outorgar a aprobación definitiva (consellería competente en materia de urbanismo y ordenación do territorio, artículo 89.1 Louga).</p>
    <p>6º Notificar estes acordos á Administración do Estado e á Comunidade Autónoma de Galicia, en aplicación da normativa patrimonial, en caso de bens da súa titularidade afectados:</p>
    <p>– Lei 33/2003, do 3 de novembro, do patrimonio das administracións públicas.</p>
    <p>– Real decreto 1373/2009, do 28 de agosto, regulamento xeral da Lei 33/2003, do 3 de novembro, do patrimonio das administracións públicas.</p>
    <p>– Lei 5/2011, do 30 de setembro, do patrimonio da Comunidade Autónoma de Galicia.</p>
    <p>O expediente tramitado estará á disposición dos interesados, nas dependencias de Urbanismo do Concello de Silleda, sitas na rúa Alfonso Trabazo, 3, 1º, das 9.00 ás 15.00 horas, de luns a venres.</p>
    <p>Silleda, 8 de xaneiro de 2013</p>
    <footer><p>Paula Fernández Pena<br>Alcaldesa</p></footer>

