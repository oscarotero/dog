---
date: '2013-01-16'
id: G2217-261212-0002
page: 1284
number: 11
agency: Xulgado de Primeira Instancia e Instrución número 4 de Cambados
section: V. Administración de xustiza.
title: EDICTO (200/2011).
range: Edicto
url: >-
  https://www.xunta.gal/dog/Publicados/2013/20130116/AnuncioG2217-261212-0002_gl.html
---
<p>No procedemento de referencia ditouse a resolución do teor literal seguinte:</p>
    <p>«Sentenza nº 49/2012.</p>
    <p>Cambados, 25 de maio de 2012.</p>
    <p>Vistos por min, Paula Méndez Domínguez, xuíza do Xulgado de Primeira Instancia e Instrución número 4 de Cambados, os presentes autos de xuízo ordinario número 200/2011, seguidos por instancia de Antonio Uhía Fernández, representado pola procuradora dos tribunais Raquel Santos García e asistido polo letrado Emiliano Cacabelos Montes, contra Promociones Canela y Mar, S.L. e Montalpor, S.L., declaradas en situación procesual de rebeldía; con base nos seguintes, e</p>
    <p>Decido:</p>
    <p>Que estimando parcialmente a demanda interposta pola procuradora dos tribunais Raquel Santos García, en nome e representación de Antonio Uhía Fernández, contra Montalpor, S.L. e Promociones Canela y Mar, S.L., efectúo os pronunciamentos seguintes:</p>
    <p>1. Debo declarar e declaro que debe prevalecer a venda outorgada por Montalpor, S.L. a favor do demandante sobre o predio rexistral nº 31761 de Sanxenxo inscrito no Rexistro da Propiedade de Cambados, outorgada nos documentos privados do 9 de xuño e 21 de xullo de 2004, sobre a venda outorgada por Montalpor, S.L. a favor de Promociones Canela y Mar, S.L. inscrita no Rexistro da Propiedade de Cambados o 3 de marzo de 2006, e ordeno a cancelación rexistral das inscricións e anotacións contraditorias co dito pronunciamento.</p>
    <p>2. Debo declarar e declaro que o demandante Antonio Uhía Fernández é posuidor de boa fe do predio rexistral nº 31761 de Sanxenxo inscrito no Rexistro da Propiedade de Cambados, referido nos feitos primeiro e segundo da demanda, en virtude dos documentos privados de compravenda do 9 de xuño e 21 de xullo de 2004, e que tendo investido nas obras de construción dunha vivenda sobre o dito predio o importe de 240.000 euros e noutras obras necesarias e útiles o importe de 108.888,29 euros, para o caso de ter que cesar na posesión por calquera causa e, se é o caso, por execución forzosa por débedas dos titulares rexistrais, ten dereito a que lle sexan aboados os ditos gastos, como necesarios e útiles, e ten dereito a reter a cousa ata que se lle satisfagan os ditos gastos.</p>
    <p>3. Debo condenar e condeno as entidades demandadas a estar e pasar polos ditos pronunciamentos e cumprilos.</p>
    <p>Non procede efectuar imposición das custas procesuais a ningunha das partes, e deberá aboar cada unha as causadas pola súa instancia e as comúns por metade.</p>
    <p>Notifíqueselles ás partes a presente resolución e fágaselles saber que non é firme e que fronte a ela cabe recurso de apelación ante a Audiencia Provincial de Pontevedra, que deberá interpoñerse perante este xulgado, por escrito, no prazo de vinte días contados desde o seguinte ao da súa notificación.</p>
    <p>A anterior resolución entregaráselle ao secretario para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta miña sentenza, xulgando definitivamente na primeira instancia, pronúncioo, mándoo e asínoo».</p>
    <p>E como consecuencia do ignorado paradoiro de Montalpor, S.L., Promociones Canela y Mar, S.L., expídese o presente edicto para que sirva de notificación.</p>
    <p>Cambados, 11 de decembro de 2012</p>
    <footer><p>A secretaria xudicial</p></footer>

