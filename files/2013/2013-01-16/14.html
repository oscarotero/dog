---
date: '2013-01-16'
id: G2345-261212-0002
page: 1288
number: 11
agency: Xulgado do Social número 2 da Coruña
section: V. Administración de xustiza.
title: EDICTO (781/2010).
range: Edicto
url: >-
  https://www.xunta.gal/dog/Publicados/2013/20130116/AnuncioG2345-261212-0002_gl.html
---
<p>María Adelaida Egurbide Margañón, secretaria do Xulgado do Social número 2 da Coruña, fago saber que por resolución ditada o día 20.12.2012, no proceso seguido por instancia de María José García Guiance contra Inxenia Gestión Integral de Proyectos y Servicios, S.L. e o Fogasa en reclamación por salarios, rexistrouse co nº 781/2010 e acordouse notificar a Inxenia Gestión Integral de Proyectos y Servicios, S.L., a parte resolutiva de sentenza seguinte:</p>
    <p>«Decido que, considerando a demanda interposta por María José García Guiance contra a empresa Inxenia, Xestión Integral de Proxectos y Servicios, S.L.U., condénoa a que lle aboe a cantidade de sete mil setecentos setenta e tres euros e doce céntimos (7.773,12 €), incrementada co xuro por demora do 10 %.</p>
    <p>Así mesmo, absolvo o Fondo de Garantía Salarial, sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
    <p>Notifíquese esta resolución ás partes e fágaselles saber que non é firme, e que contra ela cabe formular recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución. De ser recorrente a empresa demandada, deberá acreditar mediante a exhibición ante este xulgado do comprobante de ter depositado a cantidade obxecto de condena na conta deste xulgado, aberta no Banesto. A consignación en metálico pódese substituír polo aseguramento mediante aval bancario, na cal se fará constar a responsabilidade solidaria do avalista, e débese acreditar tamén na indicada conta a consignación da suma de 300 euros preceptiva para recorrer; sen cumprir este requisito non se terá por anunciado o recurso.</p>
    <p>Así o pronuncio, mando e asino por esta a miña sentenza».</p>
    <p>Advírtese ao destinatario que as seguintes comunicacións se farán nas dependencias deste xulgado, salvo as que deban revestir forma de auto ou sentenza, ou cando se trate de emprazamento.</p>
    <p>E para que sirva de notificación a Inxenia Gestión Integral de Proyectos y Servicios, S.L. en ignorado paradoiro, expídese a presente cédula para a súa publicación no Diario Oficial de Galicia e colocación no taboleiro de anuncios.</p>
    <p>A Coruña, 26 de decembro de 2012</p>
    <footer><p>A secretaria xudicial</p></footer>

