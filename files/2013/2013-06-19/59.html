---
date: '2013-06-19'
id: L332-300513-0001
page: 23819
number: 116
agency: Concello de Xinzo de Limia
section: VI. Anuncios. b) Administración local.
title: >-
  ANUNCIO de licitación do servizo de inmobilización e retirada de vehículos da
  vía pública, o seu depósito e garda.
range: Anuncio
url: >-
  https://www.xunta.gal/dog/Publicados/2013/20130619/AnuncioL332-300513-0001_gl.html
---
<p>De conformidade co acordo da Xunta de Goberno Local de 4 de marzo de 2013, por medio deste anuncio efectúase a convocatoria do procedemento aberto, atendendo á oferta economicamente máis vantaxosa, con varios criterios de adxudicación, para a adxudicación do contrato de xestión do servizo de inmobilización e retirada de vehículos da vía pública e o seu depósito e garda, baixo a modalidade de concesión, conforme os seguintes datos:</p>
    <p>1. Entidade adxudicadora.</p>
    <p>a) Organismo: Concello de Xinzo de Limia.</p>
    <p>b) Dependencia que tramita o expediente: Secretaría.</p>
    <p>2. Obxecto do contrato.</p>
    <p>a) Descrición do obxecto: xestión do servizo de inmobilización e retirada de vehículos da vía pública, o seu depósito e garda.</p>
    <p>d) Prazo de duración: 4 anos, sen posibilidade de prórroga. </p>
    <p>3. Tramitación e procedemento.</p>
    <p>a) Tramitación: ordinaria.</p>
    <p>b) Procedemento: aberto.</p>
    <p>4. Retribucións do concesionario: os ingresos procedentes da recadación da taxa fixada na ordenanza fiscal para o servizo, así como unha achega municipal anual que se fixa nun importe máximo de 25.000 €, e que poderá ser minorada nas súas ofertas polos licitadores.</p>
    <p>5. Garantías.</p>
    <p>a) Garantía provisional: non se exixe.</p>
    <p>b) Garantía definitiva: 5 % do importe de adxudicación, excluído o IVE. Determinarase de acordo co previsto na cláusula 15ª do prego.</p>
    <p>6. Obtención de documentación e información.</p>
    <p>a) Entidade: Concello de Xinzo de Limia.</p>
    <p>b) Domicilio: Curros Enríquez, 15.</p>
    <p>c) Localidade e código postal: Xinzo de Limia, 32630 (Ourense).</p>
    <p>d) Teléfono: 988 55 01 11.</p>
    <p>e) Telefax: 988 55 01 12.</p>
    <p>7. Criterios de valoración das ofertas.</p>
    <p>a) Os criterios de adxudicación avaliables de forma automática son os seguintes:</p>
    <p>– Minoración da achega municipal ao financiamento do servizo (subvención por importe máximo de 25.000 €/ano): de 0 a 20 puntos. </p>
    <p>– Cantidade ofertada como canon anual a favor da Administración polo desfrute da concesión: de 0 a 15 puntos. </p>
    <p>b) Os criterios de adxudicación avaliables a través dun xuízo de valor son os seguintes:</p>
    <p>– As melloras no servizo que, cumprindo coas previsións establecidas neste prego e gardando relación co obxecto do contrato, contribúan á mellor xestión deste. Deben facer constar o importe económico a que ascenden: de 0 a 10 puntos. </p>
    <p>– Plan de organización da xestión do servizo proposto polos licitadores, no cal se describirá a forma en que se vai xestionar este, medios persoais que se van adscribir, medios materiais, en particular achegando documentación gráfica e descritiva do vehículo guindastre con que se pretende desenvolver o servizo, características que reúna, con suxeición a cláusula 2ª deste prego: de 0 a 5 puntos.</p>
    <p>– Situación xeográfica do centro operativo da empresa respecto á localidade de Xinzo de Limia: de 0 a 2 puntos. </p>
    <p>8. Presentación das ofertas.</p>
    <p>a) Prazo de presentación: quince (15) días naturais desde a publicación do anuncio no BOP, DOG e perfil do contratante da Deputación de Ourense (último anuncio).</p>
    <p>b) Documentación que cómpre presentar: a recollida na cláusula 8ª do prego. O modelo da proposta económica recóllese no anexo do prego que se pode obter no perfil do contratante da Deputación de Ourense.</p>
    <p>c) Lugar de presentación: Rexistro Xeral do Concello de Xinzo de Limia.</p>
    <p>9. Apertura das ofertas: ás 13.00 horas do día hábil seguinte ao de remate do prazo de presentación das propostas, na sala de xuntas do Concello de Xinzo de Limia.</p>
    <p>10. Composición da mesa de contratación: fíxase na cláusula 9ª do prego.</p>
    <p>11. Gastos de anuncios: serán por conta do adxudicatario.</p>
    <p>12. Perfil de contratante onde figuran as informacións relativas á convocatoria e onde se poden obter os pregos: http://dpou.depourense.es/on-line/perfil/</p>
    <p>Xinzo de Limia, 27 de maio de 2013</p>
    <footer><p>Antonio Pérez Rodríguez<br>Alcalde</p></footer>

