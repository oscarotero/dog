---
date: '2013-02-20'
id: G1825-310113-0002
page: 5055
number: 36
agency: Real Academia Galega de Belas Artes de Nosa Señora do Rosario
section: VI. Anuncios. c) Outros anuncios.
title: >-
  ANUNCIO polo que se convoca a concesión da Medalla de Honra correspondente a
  2013.
range: Anuncio
url: >-
  https://www.xunta.gal/dog/Publicados/2013/20130220/AnuncioG1825-310113-0002_gl.html
---
<p>A Real Academia Galega de Belas Artes de Nosa Señora do Rosario convoca a concesión da Medalla de Honra correspondente ao ano 2013.</p>
    <p>A Academia instituiu con carácter honorífico a devandita medalla.</p>
    <p>Poderalles ser concedida a aquelas persoas ou entidades de carácter público ou privado que máis destaquen no cultivo, fomento, protección, defensa etc., nalgún dos eidos das Belas Artes relacionados con Galicia.</p>
    <p>Para participar na convocatoria será preceptivo formular, dentro do prazo de trinta días naturais a partir da publicación deste anuncio, proposta asinada por calquera persoa ou entidade relacionada coa arte, acompañada da oportuna relación de méritos e circunstancias que ao seu xuízo xustifique a proposta.</p>
    <p>A concesión da Medalla de Honra farase pública o día do seu outorgamento e a entrega efectuarase coa debida solemnidade.</p>
    <p>Para máis información, poderán dirixirse á Secretaría da Real Academia Galega de Belas Artes de Nosa Señora do Rosario; praza do Pintor Sotomayor, s/n, 15001 A Coruña.</p>
    <p>A Coruña, 31 de xaneiro de 2013</p>
    <footer><p>María de las Mercedes Goicoa Fernández<br>Presidenta da Real Academia Galega de Belas Artes de Nosa Señora do Rosario</p></footer>

