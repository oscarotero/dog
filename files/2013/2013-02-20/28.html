---
date: '2013-02-20'
id: CA04-050213-0002
page: 4923
number: 36
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 1 de febreiro de 2013, da Dirección Xeral de Industria, Enerxía
  e Minas, pola que se somete a información pública o Proxecto sectorial do
  ramal MOP = 16 bar Salceda de Caselas-Salvaterra de Miño, promovido pola
  empresa Gas Galicia SDG, S.A. e declarado como de incidencia supramunicipal
  por Acordo do Consello da Xunta de Galicia do 31 de xaneiro de 2013.
range: Resolución
url: >-
  https://www.xunta.gal/dog/Publicados/2013/20130220/AnuncioCA04-050213-0002_gl.html
---
<p>O Consello da Xunta de Galicia acordou, na súa xuntanza do 31.1.2013, declarar a incidencia supramunicipal do proxecto sectorial do Ramal MOP = 16 bar Salceda de Caselas-Salvaterra de Miño, promovido pola empresa Gas Galicia SDG, S.A., para os efectos previstos na Lei 10/1995, do 23 de novembro, de ordenación do territorio de Galicia.</p>
    <p>Polo tanto, en cumprimento do disposto no artigo 13.2 do Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal, segundo o cal os plans e proxectos que o Consello da Xunta de Galicia declare como de incidencia supramunicipal someteranse, polo prazo mínimo dun mes, ao trámite de información pública, mediante anuncio publicado no <em>Diario Oficial de Galicia</em> e nun dos diarios dos de maior circulación na Comunidade Autónoma, e ao trámite de audiencia aos concellos afectados,</p>
    <h2>RESOLVE:</h2>
    <p>Someter a información pública o proxecto sectorial do Ramal MOP = 16 bar Salceda de Caselas-Salvaterra de Miño, declarado como de incidencia supramunicipal por acordo do Consello da Xunta de Galicia do 31.1.2013, por un prazo dun mes contado a partir da última das dúas publicacións que se farán desta resolución no <em>Diario Oficial de Galicia</em> e no xornal <em>La Voz de Galicia</em>.</p>
    <p>Os interesados disporán do citado prazo dun mes para examinar o devandito proxecto sectorial na Dirección Xeral de Industria, Enerxía e Minas da Consellería de Economía e Industria e nos dous concellos afectados da provincia de Pontevedra (Salceda de Caselas e Salvaterra de Miño), e presentar ante esta dirección xeral as alegacións que consideren pertinentes.</p>
    <p>Santiago de Compostela, 1 de febreiro de 2013</p>
    <footer><p>Ángel Bernardo Tahoces<br>Director xeral de Industria, Enerxía e Minas</p></footer>

