---
date: '2013-06-25'
id: G0007-040613-0002
page: 24706
number: 119
agency: Xulgado do Social número 3 de Santiago de Compostela
section: V. Administración de xustiza.
title: EDICTO (PMC 832/2012 0001).
range: Edicto
url: >-
  https://www.xunta.gal/dog/Publicados/2013/20130625/AnuncioG0007-040613-0002_gl.html
---
<p>Susana Varela Amboage, secretaria xudicial do Xulgado do Social número 3 de Santiago de Compostela, fago saber:</p>
    <p>Que no procedemento peza de medidas preventivas 832/2012 0001 deste xulgado do social, seguido por instancia de Jesús Luis Montero Ares contra a empresa APV Motor, S.A., Autos 33, S.A., Millarent, S.L. e Sanrent, S.L., se ditou a seguinte resolución:</p>
    <p>Parte dispositiva.</p>
    <p>Acordo: ter por desistida a parte demandante da súa solicitude de medida cautelar de embargo preventivo acordando o sobresemento da presente peza separada e o arquivamento dos autos.</p>
    <p>Incorpórese o orixinal ao libro de autos, deixando certificación deste no procedemento da súa razón.</p>
    <p>Notifíqueselles ás partes, facéndolles saber que en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial as partes ou interesados e, de ser o caso, os profesionais designados sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin, producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación: mediante recurso de reposición que se interporá no prazo dos tres días hábiles seguintes á súa notificación con expresión da infracción cometida na resolución a xuízo do recorrente, sen que a interposición do recurso teña efectos suspensivos con respecto á resolución impugnada (artigos 186 e 187 da LPL).</p>
    <p>Así o acorda e asina a súa señoría. Dou fe.</p>
    <p>O/a maxistrado/a xuíz/a. O/a secretario/a xudicial</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p> E para que lle sirva de notificación en legal forma ás codemandadas Autos 33, S.A., APV Motor, S.A., Millarent, S.L. e Sanrent, S.L., por encontrarse en ignorado paradoiro, expídese o presente edicto para a súa inserción no <em>Diario Oficial de Galicia</em> e a súa colocación no taboleiro deste xulgado.</p>
    <p>Santiago de Compostela, 4 de xuño de 2013</p>
    <footer><p>A secretaria xudicial</p></footer>

