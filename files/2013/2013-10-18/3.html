---
date: '2013-10-18'
id: G0164-111013-0001
page: 41326
number: 200
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 10 de outubro de 2013 pola que se procede á ampliación dos importes
  para o financiamento das axudas para a adquisición de libros de texto,
  materiais curriculares e material didáctico e complementario destinadas ao
  alumnado matriculado en educación primaria, educación secundaria obrigatoria
  ou educación especial en centros sostidos con fondos públicos, no curso
  escolar 2013/14.
range: Orde
url: >-
  https://www.xunta.gal/dog/Publicados/2013/20131018/AnuncioG0164-111013-0001_gl.html
---
<p>Mediante a Orde do 30 de maio de 2013 (DOG do 31 de maio), a Consellería Cultura, Educación e Ordenación Universitaria convocou axudas para a adquisición de libros de texto, materiais curriculares e material didáctico e complementario destinadas ao alumnado matriculado en educación primaria, educación secundaria obrigatoria ou educación especial en centros sostidos con fondos públicos, no curso escolar 2013/14.</p>
    <p>O artigo 17 desa orde establece que estas axudas serán financiadas con cargo á aplicación orzamentaria 09.60.423A.780.0, por importe total de 15.696.894,00 euros para o ano 2013, e na contía de 500.000,00 euros para o ano 2014, e que, se fose o caso, os ditos importes se poden ampliar.</p>
    <p>Como consecuencia da existencia de remanentes doutras convocatorias do mesmo servizo e tendo en conta que estas axudas non están sometidas ao réxime de concorrencia competitiva, e que o importe asignado non é suficiente para atender os compromisos adquiridos ao abeiro da convocatoria, a Consellería de Cultura, Educación e Ordenación Universitaria</p>
    <h2>DISPÓN:</h2>
    <p>Artigo único</p>
    <p>Incrementar o importe para financiar as axudas para a adquisición de libros de texto, materiais curriculares e material didáctico e complementario destinadas ao alumnado matriculado educación primaria, educación secundaria obrigatoria ou educación especial en centos sostidos con fondos públicos, no curso escolar 2013/14, en dous millóns cincocentos sesenta e cinco mil trescentos oitenta e dous euros con catro céntimos de euro (2.565.382,04 euros), de acordo co establecido no artigo 17 da Orde do 30 de maio de 2013 (DOG do 31 de maio).</p>
    <p>Santiago de Compostela, 10 de outubro de 2013</p>
    <footer><p>Jesús Vázquez Abad<br>Conselleiro de Cultura, Educación e Ordenación Univeristaria</p></footer>

