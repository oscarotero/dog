---
date: '2013-05-03'
id: G1994-150413-0001
page: 14033
number: 85
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (4935/2010).
range: Edicto
url: >-
  https://www.xunta.gal/dog/Publicados/2013/20130503/AnuncioG1994-150413-0001_gl.html
---
<p>M. Socorro Bazarra Varela, secretaria xudicial da Sección Primeira da Sala Segunda do Social do Tribunal Superior de Xustiza de Galicia, fago saber que no procedemento de recurso de suplicación 4935/2010 MCR desta sección, seguido por instancia de Aqualia Infraestructuras, S.A. contra Instituto Nacional da Seguridade Social, Tesouraría Xeral da Seguridade Social, Construcciones y Viales Baltasar, S.L. (Covisar) e Manuel Oliveira Ferreira, sobre recarga de accidente, se ditou a resolución seguinte:</p>
    <p>«Que desestimando o recurso de suplicación interposto pola representación letrada da empresa Aqualia Infraestructuras, S.A. contra a sentenza do 1 de setembro de 2010, ditada polo Xulgado do Social número 5 dos de Vigo, en proceso seguido por instancia da empresa recorrente contra Instituto Nacional da Seguridade Social, Tesouraría Xeral da Seguridade Social, Manuel Oliveira Ferreira e a empresa Construcciones y Viales Baltasar, S.L., debemos confirmar e confirmamos a sentenza contra a cal se recorreu.</p>
    <p>De acordo co disposto no artigo 202 da Lei de procedemento laboral, débeselles dar o destino legal aos depósitos e consignacións para recorrer efectuados pola empresa recorrente que, conforme o artigo 233.1 da Lei de procedemento laboral, debe aboar os honorarios del letrado do demandado impugnante do seu recurso por importe de seiscentos euros (600 €).</p>
    <p>Incorpórese o orixinal desta sentenza, pola súa orde, ao libro de sentenzas deste Tribunal Superior de Xustiza de Galicia, Sala do Social.</p>
    <p>Modo de impugnación: fáiselles saber ás partes que contra esta sentenza cabe interpor recurso de casación para a unificación de doutrina, que se debe preparar mediante escrito presentado ante esta Sala do Social dentro do improrrogable prazo dos dez días hábiles inmediatos seguintes á data de notificación desta sentenza. Se o recorrente non tiver a condición de traballador ou beneficiario do réxime público da seguridade social, deberá consignar a cantidade de 600 euros en concepto de depósito para recorrer, na conta de consignacións desta sala, aberta en Banesto co número 1552, debendo indicar no campo concepto «Recurso», seguida do código «35 Social casación». Se o ingreso se fai mediante transferencia bancaria, deberá incluír, tras a conta referida, separados por un espazo, o código «35 Social casación». Se efectúa diversos pagamentos na mesma conta, deberá especificar un ingreso por cada concepto, mesmo se corresponden a outros recursos da mesma ou distinta clase, indicando no campo de observacións a data da resolución contra a cal se recorreu, utilizando o formato dd/mm/aaaa. Quedan exentos do seu aboamento, en todo caso, o Ministerio fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>Así, por esta nosa sentenza, pronunciámolo, mandámolo e asinámolo».</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, agás no suposto da comunicación das resolucións que sexan autos ou sentenzas, ou cando se trate de emprazamentos.</p>
    <p>E para que conste, co fin de que lles sirva de notificación á empresa Construcciones y Viales Baltasar, S.L. (Covisar), expido e asino este edicto.</p>
    <p>A Coruña, 15 de abril de 2013</p>
    <footer><p>A secretaria xudicial</p></footer>

