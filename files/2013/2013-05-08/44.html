---
date: '2013-05-08'
id: G0165-230413-0006
page: 15286
number: 88
agency: Consellería do Medio Rural e do Mar
section: VI. Anuncios. a) Administración autonómica.
title: >-
  RESOLUCIÓN do 18 de abril de 2013, do Xurado Provincial de Clasificación de
  Montes Veciñais en Man Común de Ourense, pola que se acepta a avinza celebrada
  entre as comunidades de montes veciñais en man común do Rego, Castelos 2 e
  Ampliación do Rego, no concello de Nogueira de Ramuín (Ourense).
range: Resolución
url: >-
  https://www.xunta.gal/dog/Publicados/2013/20130508/AnuncioG0165-230413-0006_gl.html
---
<p>O Xurado Provincial de Clasificación de Montes Veciñais en Man Común de Ourense, en sesión celebrada o día 6 de febreiro de 2013, en relación coa avinza celebrada entre as comunidades de montes veciñais en man común do Rego e Ampliación do Rego, pertencentes á parroquia de Moura (agás Fiscal), Fontes, Luíntra, Mundín, A Seara de Arriba, Baldomar e Biduedo, e Castelos 2, pertencente a Monteverde e Baldomar, no concello de Nogueira de Ramuín (Ourense), examinada a documentación presentada e co informe favorable do Servizo de Montes, tendo en conta que os montes Ampliación do Rego e Castelos 2, se atopan en trámites de clasificación, resolveu aceptar o acordo acadado previamente polas respectivas comunidades e ordenar a súa publicación no Diario Oficial de Galicia, para os efectos do disposto no artigo 53 da Lei 7/2012, do 28 de xuño, de montes de Galicia.</p>
    <p>Contra esta resolución, que pon fin á vía administrativa, poderase interpoñer recurso potestativo de reposición perante o Xurado Provincial de Clasificación de Montes Veciñais en Man Común de Ourense, no prazo dun mes, ou ben directamente recurso contencioso-administrativo perante o Xulgado do Contencioso-Administrativo de Ourense, no prazo de dous meses contados desde o día seguinte ao desta resolución, segundo o disposto na Lei 30/1992, do 26 de novembro, de réxime xurídico das administracións públicas e do procedemento administrativo común, así como na Lei 29/1998, do 13 de xullo, reguladora da xurisdición contencioso-administrativa.</p>
    <p>Ourense, 18 de abril de 2013</p>
    <footer><p>Yago Borrajo Sánchez<br>Presidente do Xurado Provincial de Clasificación de Montes Veciñais<br>en Man Común de Pontevedra</p></footer>

