---
date: '2013-12-31'
id: CA01-231213-0002
page: 53200
number: 249
agency: Consellería de Facenda
section: VI. Anuncios. a) Administración autonómica.
title: >-
  ANUNCIO do 20 de decembro de 2013, da Dirección Xeral da Función Pública, polo
  que se notifica o trámite de audiencia concedido a Gracia Maestre Magdalena en
  relación co recurso de reposición interposto por Patricia Santos Pérez.
range: Anuncio
url: >-
  https://www.xunta.gal/dog/Publicados/2013/20131231/AnuncioCA01-231213-0002_gl.html
---
<p>Con data do 9 de decembro de 2013 concedéuselle trámite de audiencia a Gracia Maestre Magdalena en relación co recurso de reposición interposto por Patricia Santos Pérez contra a Resolución da Dirección Xeral da Función Pública do 24 de setembro de 2013.</p>
    <p>Unha vez intentada a notificación do citado trámite a través do servizo de Correos no último domicilio coñecido da interesada, esta non se puido practicar e foi devolta polo dito servizo por «non retirado» tras os dous intentos en que consta «ausente na repartición».</p>
    <p>Polo exposto, esta dirección xeral, en cumprimento do disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, en virtude deste anuncio, notifícaselle a Gracia Maestre Magdalena o trámite de audiencia antes referido.</p>
    <p>A interesada pode recoller a notificación do trámite de audiencia mediante comparecencia nas dependencias da Subdirección Xeral de Réxime Xurídico e Relacións Laborais da Dirección Xeral da Función Pública (Edificio Administrativo San Caetano, 1-3º, Santiago de Compostela), das 9.00 ás 14.00 horas, no prazo de dez días contados a partir do seguinte ao da publicación deste anuncio no <em>Diario Oficial de Galicia</em>.</p>
    <p>Así mesmo, a interesada é informada de que, de conformidade co artigo 59.4 da citada Lei 30/1992, transcorrido o dito prazo sen que compareza, se dará por efectuado o trámite e continuarase co procedemento para a resolución do dito recurso de reposición.</p>
    <p>Santiago de Compostela, 20 de decembro de 2013</p>
    <footer><p>José María Barreiro Díaz<br>Director xeral da Función Pública</p></footer>

