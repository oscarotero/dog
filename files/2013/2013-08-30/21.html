---
date: '2013-08-30'
id: CA04-260813-0001
page: 34673
number: 165
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 21 de agosto de 2013, da Xefatura Territorial da Coruña, pola
  que se somete a información pública a petición de autorización administrativa
  dunha instalación eléctrica no concello de Sada (expediente IN407A 144/2013).
range: Resolución
url: >-
  https://www.xunta.gal/dog/Publicados/2013/20130830/AnuncioCA04-260813-0001_gl.html
---
<p>Para os efectos previstos na Lei 54/1997, do 27 de novembro (BOE núm. 285), do sector eléctrico, e no título VII do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición da autorización administrativa da instalación eléctrica que se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: avda. de Arteixo, 171, 15007 A Coruña.</p>
    <p>Denominación: LMTS, CT Soñeiro.</p>
    <p>Situación: concello de Sada.</p>
    <p>Características técnicas: </p>
    <p>Liña eléctrica de media tensión soterrada, a 15/20 kV, cunha lonxitude de 0,642 km, coa orixe na cela libre do CT Mandín Vilabranca (expediente 87/06), en condutor RHZ1-2OL-12/20 kV- 3(1×240) Al, e final na cela libre do CT Urbanización Xardín de Mandín (expediente 79/03).</p>
    <p>Liña eléctrica de media tensión soterrada, a 15/20 kV, cunha lonxitude de 0,335 km, coa orixe en apoio existente HV-13-1000 da liña SMC716-Pontedouro-As Pedreiras 16, en condutor RHZ1-2OL-12/20 kV- 3(1×240) Al, e final no CT proxectado.</p>
    <p>Centro de transformación prefabricado, cunha potencia de 400 kVA, e unha relación de transformación de 15.000/400-230 V.</p>
    <p>Liña de baixa tensión aérea con orixe no CT proxectado cunha lonxitude de 1,125 km, en condutor RZ.</p>
    <p>Liña de baixa tensión soterrada coa orixe no CT proxectado, cunha lonxitude de 0,903 km, en condutor XZ1.</p>
    <p>Liña de baixa tensión aérea coa orixe no CT urbanización Xardín de Mandín, cunha lonxitude de 0,250 km, en condutor RZ. </p>
    <p>Liña de baixa tensión soterrada coa orixe no CT urbanización Xardín de Mandín, cunha lonxitude de 0,154 km, en condutor XZ1. </p>
    <p>Liña de baixa tensión soterrada coa orixe no CT Mandín II, cunha lonxitude de 0,020 km, en condutor XZ1.</p>
    <p>Todas aquelas persoas ou entidades que se consideren afectadas poderán examinar o expediente e presentar as súas alegacións nesta xefatura territorial, situada no Edificio Administrativo de Monelos, rúa Vicente Ferrer, 2, 2º andar, 15071 A Coruña, no prazo de vinte días, a partir da última publicación.</p>
    <p>A Coruña, 21 de agosto de 2013</p>
    <footer><p>Susana Vázquez Romero<br>Xefa territorial da Coruña</p></footer>

