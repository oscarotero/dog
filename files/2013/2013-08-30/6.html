---
date: '2013-08-30'
id: CA02-120813-0002
page: 34644
number: 165
agency: 'Consellería de Medio Ambiente, Territorio e Infraestruturas'
section: IV. Oposicións e concursos.
title: >-
  ORDE do 7 de agosto de 2013 pola que se resolve a convocatoria para a
  provisión, polo sistema de libre designación, dun posto de traballo vacante
  nesta consellería, anunciada pola Orde do 3 de xullo de 2013.
range: Orde
url: >-
  https://www.xunta.gal/dog/Publicados/2013/20130830/AnuncioCA02-120813-0002_gl.html
---
<p>Convocada a provisión, polo sistema de libre designación, da praza de xefe/a territorial da Consellería de Medio Ambiente, Territorio e Infraestruturas en Pontevedra, anunciada pola Orde do 3 de xullo de 2013 (<em>Diario Oficial de Galicia</em> nº 130, do 10 de xullo) de conformidade co establecido no artigo 29.2 do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e no artigo 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e no uso das atribucións conferidas polo artigo 17.4 do referido decreto lexislativo,</p>
    <p>Esta consellería</p>
    <h2>dispón:</h2>
    <p>Primeiro. Resolver a convocatoria pública para a provisión, polo sistema de libre designación, dun posto de traballo vacante na consellería, anunciada pola Orde do 3 de xullo de 2013 (<em>Diario Oficial de Galicia</em> nº 130, do 10 de xullo).</p>
    <p>Segundo. Adxudicar destino no posto de traballo que se indica e seleccionar a persoa que se relaciona no anexo da presente orde.</p>
    <p>Terceiro. O cesamento no destino actual da persoa que obtivo praza producirase no prazo de tres días hábiles, contados a partir do seguinte á data de publicación desta orde no <em>Diario Oficial de Galicia</em>.</p>
    <p>O prazo para a toma de posesión do novo destino será de tres días hábiles a partir do seguinte ao do cesamento, de tratarse da mesma localidade onde actualmente a persoa preste servizos, ou dun mes se radica en distinta localidade, de conformidade co establecido no artigo 14 do Decreto 93/1991, do 20 de marzo, e o disposto na base sétima da convocatoria.</p>
    <p>O cómputo de prazos de posesión iniciarase cando rematen os permisos ou licenzas, que, de ser o caso, lle foran concedidas á dita persoa. Nos supostos de baixa temporal ou transitoria, iniciarase a partir da correspondente alta.</p>
    <p>Cuarto. O xefe do centro en que cause baixa a persoa seleccionada, así como o daquel en que obteña destino, consignarán no título administrativo, dentro do prazo sinalado no punto anterior, as correspondentes dilixencias de cesamento e toma de posesión.</p>
    <p>Quinto. Contra a presente orde, que pon fin á vía administrativa, os/as interesados/as poderán interpoñer recurso potestativo de reposición ante o conselleiro de Medio Ambiente, Territorio e Infraestruturas, no prazo dun mes contado a partir do día seguinte ao da súa publicación no <em>Diario Oficial de Galicia</em>, de conformidade co establecido na Lei 30/1992, do 26 de novembro, de réxime xurídico das administracións públicas e do procedemento administrativo común, segundo a redacción dada pola Lei 4/1999, do 13 de xaneiro, ou directamente recurso contencioso-administrativo, no prazo de dous meses contados desde a mesma data, ante o xulgado do contencioso-administrativo competente, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 7 de agosto de 2013</p>
    <footer><p>Agustín Hernández Fernández de Rojas<br>Conselleiro de Medio Ambiente, Territorio e Infraestruturas</p></footer>
    <h2>ANEXO</h2>
    <p>Apelidos e nome: Díez Yáñez, José Luis.</p>
    <p>Nº de rexistro de persoal: 0026914046 A2052.</p>
    <p>Corpo ou escala: facultativo de grao medio da Xunta de Galicia, escala de enxeñeiros técnicos forestais.</p>
    <p>Grupo: A2.</p>
    <p>Denominación do posto de traballo: xefe/a territorial.</p>
    <p>Código de posto de traballo: MA.C99.10.000.36001.001.</p>
    <p>Corpo ou escala: xeral/especial. </p>
    <p>Nivel: 28.</p>
    <p>Centro directivo: Xefatura Territorial de Pontevedra.</p>
    <p>Localidade: Pontevedra.</p>

