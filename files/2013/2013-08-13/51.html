---
date: '2013-08-13'
id: L145-070813-0001
page: 32962
number: 154
agency: Concello de Mazaricos
section: VI. Anuncios. b) Administración local.
title: >-
  ANUNCIO de información pública relativo á solicitude de licenza para
  ampliación de explotación gandeira.
range: Anuncio
url: >-
  https://www.xunta.gal/dog/Publicados/2013/20130813/AnuncioL145-070813-0001_gl.html
---
<p>Faise público que Carlos Fernández Rey solicitou licenza para desenvolver a actividade de ampliación de explotación gandeira mediante a construción dunha fosa de zurro en Lago-Mazaricos, comprendida no ámbito de aplicación do Decreto 133/2008, do 12 de xuño de 2008, polo que se regula a avaliación de incidencia ambiental.</p>
    <p>Unha vez presentada a solicitude e a documentación anexa requirida pola normativa, e para os efectos de cumprir o disposto no artigo 8.3 do Decreto 133/2008, o expediente de referencia exponse ao público por un período de vinte días mediante anuncio no Diario Oficial de Galicia e no Boletín Oficial da provincia correspondente e exposición no taboleiro de anuncios do concello.</p>
    <p>Deste xeito, todos os interesados ou afectados pola actividade obxecto deste expediente poden consultalo nas dependencias municipais e efectuar as alegacións ou observacións que consideren pertinentes.</p>
    <p>Mazaricos, 2 de agosto de 2013</p>
    <footer><p>José M. Santos Maneiro<br>Alcalde</p></footer>

