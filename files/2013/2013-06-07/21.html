---
date: '2013-06-07'
id: G2345-200513-0001
page: 21380
number: 108
agency: Xulgado do Social número 2 da Coruña
section: V. Administración de xustiza.
title: EDICTO (1256/2011).
range: Edicto
url: >-
  https://www.xunta.gal/dog/Publicados/2013/20130607/AnuncioG2345-200513-0001_gl.html
---
<p>Número de autos: seguridade social 1256/2011 F.</p>
    <p>Demandante: Mutua Universal Mugenat.</p>
    <p>Avogada: Carlota Peláez Sabell.</p>
    <p>Demandados: Instituto Nacional da Seguridade Social, Tesouraría Xeral da Seguridade Social, Alvac, S.A., Francisco Javier Novo González.</p>
    <p>María Adelaida Egurbide Margañón, secretaria xudicial do Xulgado do Social número 2 da Coruña, fago saber:</p>
    <p>Que no procedemento de Seguridade Social 1256/2011 deste Xulgado do Social, seguido por instancia de Mutua Universal Mugenat contra a empresa Alvac, S.A., sobre Seguridade Social, se ditou a seguinte resolución:</p>
    <p>Xulgado do Social número 2 da Coruña.</p>
    <p>Sentenza: 250/2013.</p>
    <p>Xulgado do Social número 2 da Coruña.</p>
    <p>Procedemento: incapacidade número 1256/2011.</p>
    <p>Sentenza</p>
    <p>A Coruña, quince de abril de dous mil trece</p>
    <p>Vistos por Montserrat Matos Salgado, maxistrada xuíza substituta do Xulgado do Social número 2 da Coruña e o seu partido, os presentes autos de xuízo número 1256/2011, seguidos por instancia de Mutua Universal Mugenat, que comparece representada pola letrada Sra. Peláez Sabell, contra o Instituto Nacional da Seguridade Social e a Tesouraría Xeral da Seguridade Social, que comparecen representados pola letrada Sra. Pardo Costas, contra a empresa Alvac, S.A., que comparece representada polo letrado Sr. Aguilar Caño e contra Francisco Javier Novo González, que comparece representado polo letrado Sr. Cornide Álvarez, versando a litis sobre incapacidade.</p>
    <p>Antecedentes de feito.</p>
    <p>Primeiro. Con data 19.12.2011 foi repartida a este xulgado demanda subscrita pola parte demandante na cal, tras alegar os feitos e fundamentos legais que estimou procedentes ao seu dereito, suplicaba que se ditase sentenza pola cal se revogue a resolución de incapacidade permanente total derivada de accidente de traballo ditada pola Dirección Provincial do INSS en data 14.9.2011 e se declare o Sr. Novo afecto de incapacidade permanente parcial para a súa profesión habitual derivada de accidente de traballo, con dereito á percepción dunha cantidade alzado de 24 mensualidades da súa base reguladora mensual de 2.470,13 euros.</p>
    <p>Segundo. Admitida a trámite a demanda e sinalado día e hora para a celebración do acto de conciliación e xuízo, este tivo lugar o día 11.3.2013, coa comparecencia de todas as partes e defensores destas, segundo consta na acta expedida. Aberto o xuízo, a parte demandante afirmouse e ratificouse na súa demanda, e solicitou o recibimento do preito a proba. E unha vez contestada a demanda polos codemandados foron practicadas as probas propostas e admitidas e solicitouse despois, en conclusións, sentenza de conformidade coas respectivas pretensións e intereses, segundo consta na acta levantada, e quedaron os autos á vista para ditar sentenza.</p>
    <p>Terceiro. Na tramitación dos presentes autos observáronse os requisitos legais.</p>
    <p>Feitos probados.</p>
    <p>Primeiro. O demandante, Francisco Javier Novo González, con DNI 32828648-N, encóntrase afiliado á Seguridade Social no réxime xeral, co número de afiliación 15/10082751/40, sendo a súa profesión habitual a de oficial 1ª autoestrada con tarefas de condución (expediente administrativo).</p>
    <p>Segundo. En data 11.2.2010 o demandante sofre accidente laboral e iníciase proceso de IT co seguinte diagnóstico: «Traumatismo severo de pé esquerdo con amputación de 4-5 radios e lesión por degloving de dorso e talón con exposición de calcáneo».</p>
    <p>Terceiro. Iniciado expediente polo INSS para valoración da capacidade laboral do demandante, ditouse resolución en data 28.6.2011 pola que se declara o Sr. Peláez afecto de incapacidade permanente parcial, e sinálase como responsable do seu aboamento directo a Mutua Universal Mugenat (expediente administrativo).</p>
    <p>Cuarto. Non conforme coa dita resolución formula o demandante reclamación previa en escrito de data 3.8.2011 en que interesa que se lle recoñeza afecto de incapacidade permanente total (expediente administrativo).</p>
    <p>Quinto. En data 14.9.2011 emite novo ditame proposta o EVI que sinala como cadro residual do demandante o seguinte: «AT 2/10: aprazamento pé esquerdo: nocello esquerdo flexión plantar 35º, dorsiflexión 5º pé esquerdo: amputación 4º e 5º dedos incluído metatarsiano. Múltiples cicatrices pé e coxa esquerdos e hemotórax dereito.»</p>
    <p>Sexto. En resolución do INSS de data 28.10.2011 recoñécese finalmente o demandante afecto de incapacidade permanente total derivada de accidente de traballo en porcentaxe do 55 %, do que resulta unha pensión de 962,25 euros.</p>
    <p>Sétimo. A base reguladora da prestación de invalidez permanente total ascende a 1.749,55 euros (expediente administrativo).</p>
    <p>Oitavo. A empresa Alvac, S.A. tiña concertada a cobertura das continxencias profesionais coa Mutua Universal Mugenat.</p>
    <p>Fundamentos de dereito.</p>
    <p>Único. Postula a parte demandante na presente litis que se deixe sen efecto a resolución pola que se declara o Sr. Novo en situación de incapacidade permanente total e recoñézaselle afecto de incapacidade permanente parcial, como resultado das doenzas que padece, as cales puideron determinarse fundamentalmente con base no ditame proposta do EVI e os informes dos servizos médicos que atenden o paciente.</p>
    <p>Para resolver a cuestión litixiosa debe partirse do concepto de incapacidade permanente que se define no artigo 136 da Lei xeral da seguridade social (Real decreto lexislativo 1/1994, do 20 de xuño de 1994), como «a situación do traballador que, despois de estar sometido ao tratamento prescrito e de ser dado de alta medicamente, presenta reducións anatómicas ou funcionais graves, susceptibles de determinación obxectiva e previsiblemente definitivas, que diminúan ou anulen a súa capacidade laboral», e debe terse en conta que o carácter marcadamente profesional do noso sistema de protección social en relación coa invalidez obriga a valorar as limitacións funcionais, máis que a índole e natureza dos padecementos que as orixinan, pois son as limitacións as que lle van impedir a unha persoa desenvolver un concreto traballo ou todos eles. En definitiva, interesa determinar a capacidade laboral residual que as secuelas consideradas definitivas lle permiten conservar ao afectado.</p>
    <p>Polo que respecta ao grao de incapacidade permanente total, está configurado no artigo 137.4 da LXSS como aquel que inhabilita o traballador para a realización de todas ou das fundamentais tarefas da súa profesión habitual, sempre que poida dedicarse a outra distinta. A valoración deste grao de invalidez require que se poñan en relación as limitacións funcionais do traballador cos requirimentos das tarefas que constitúen o núcleo da concreta profesión.</p>
    <p>E polo que atinxe á pretensión subsidiaria, a incapacidade permanente parcial está definida no artigo 137.3 da LXSS como aquela que, sen alcanzar o grao de total, ocasione ao traballador unha diminución non inferior ao 33 por 100 no seu rendemento normal para a dita profesión habitual, sen impedirlle a realización das tarefas fundamentais desta; debe recordarse ademais que a xurisprudencia sinala que esa diminución de rendemento devén non só atendendo ao que obxectivamente pode render o traballador afectado, senón tendo en conta tamén a maior perigosidade ou penosidade que comporta.</p>
    <p>No suposto de autos, o Sr. Novo padece «AT 2/10: aprazamento pé esquerdo: nocello esquerdo flexión plantar 35º, dorsiflexión 5º pé esquerdo: amputación 4º e 5º dedos incluído metatarsiano. Múltiples cicatrices pé e coxa esquerdos e hemotórax dereito», establecendo o facultativo do EVI que lle recoñece que as limitacións orgánicas e/ou funcionais son: «Nocello esquerdo e flexión plantar 35º e dorsiflexión 5º. Pé esquerdo: amputación 4º e 5º dedos incluído metatarsianos. Cicatrices múltiples en pé esquerdo, coxa esquerda e hemitórax dereito». Así as cousas, estímase, salvo mellor criterio, que as doenzas que padece o Sr. Novo lle impiden levar a cabo as fundamentais ocupacións da súa profesión habitual que implican tarefas de condución. A afectación que o demandante padece no seu pé esquerdo derivado do accidente de traballo sufrido tradúcese en dificultades para a deambulación e intolerancia de presión sobre a zona, así como carga mantida en rexión calcánea, o que avoca a que deba considerarse que está impedido para realizar as tarefas propias e esenciais da súa profesión habitual, toda vez que a limitación de movemento que presenta se traduce, salvo mellor criterio, nunha limitación ergonómica suficiente que determina que o Sr. Novo sexa declarado afecto de incapacidade permanente total.</p>
    <p>Vistos os preceptos legais de pertinente aplicación</p>
    <p>Ditame:</p>
    <p>Que desestimando a demanda interposta por Mutua Universal Mugenat, que comparece representada polo letrada Sra. Peláez Sabell, contra o Instituto Nacional da Seguridade Social e Tesouraría Xeral da Seguridade Social, que comparecen representados polo letrada Sra. Pardo Costas, contra a empresa Alvac, S.A., que comparece representada polo letrado Sr. Aguilar Caño e contra Francisco Javier Novo González, que comparece representado polo letrado Sr. Cornide Álvarez, debo declarar e declaro a Francisco Javier Novo González afecto de incapacidade permanente en grao de total, e absolvo os codemandados de todas as pretensións deducidas na súa contra.</p>
    <p>Notifíqueselles esta resolución ás partes, ás cales se fará saber que esta non é firme e contra ela cabe interpor recurso de suplicación para ante o Tribunal Superior de Xustiza de Galicia, que se deberá anunciar ante este xulgado no prazo de cinco días contados desde a notificación desta sentenza, do cal coñecerá, de ser o caso, a Sala do Social do Tribunal Superior de Xustiza de Galicia, tal como establece o artigo 188 e seguintes do texto refundido da lei, aprobado polo Real decreto lexislativo 2/1995, do 7 de abril, pasados os cales quedará firme e se procederá ao seu arquivamento. Para a interposición do dito recurso deberá aboar na conta deste xulgado a taxa correspondente establecida pola Lei 10/2012, do 20 de novembro.</p>
    <p>Así, por esta a miña sentenza, definitivamente xulgando en primeira instancia, o pronuncia, manda e asina Montserrat Matos Salgado, maxistrada xuíza substituta do Xulgado do Social número 2 da Coruña.</p>
    <p>Publicación. A anterior resolución foi lida e publicada pola Sra. xuíza que a autoriza, en audiencia pública, lugar e data nesta indicados. Dou fe.</p>
    <p>E para que lle sirva de notificación en legal forma a Alvac, S.A., en ignorado paradoiro, expido a presente para a súa inserción no <em>Diario Oficial de Galicia</em>.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 20 de maio de 2013</p>
    <footer><p>Adelaida Egurbide Margañón<br>Secretaria xudicial</p></footer>

