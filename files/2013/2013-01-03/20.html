---
date: '2013-01-03'
id: G2410-131212-0002
page: 242
number: 2
agency: Xulgado do Social número 1 de Santiago de Compostela
section: V. Administración de xustiza.
title: EDICTO (524/2012).
range: Edicto
url: >-
  https://www.xunta.gal/dog/Publicados/2013/20130103/AnuncioG2410-131212-0002_gl.html
---
<p>Francisco Ferreiro Vázquez, secretario xudicial do Xulgado do Social número 1 de Santiago de Compostela, fago saber que no procedemento de despedimento/cesamentos en xeral 524/2012 deste xulgado do social, seguido por instancia de Óscar Jiménez Sánchez contra a empresa Forjas de Santiago, S.L., Santín y Otero, S.C., Rosa María Santín Gómez, Susana Seoane Otero, o Fondo de Garantía Salarial, sobre despedimento, ditouse a seguinte resolución:</p>
    <p>«Que debo estimar e estimo integramente a demanda e debo declarar e declaro extinguida a relación laboral que unía as partes, condenando solidariamente a Forjas de Santiago, S.L. e a Santín y Otero, S.C., con responsabilidade subsidiaria das socias de Santín y Otero, S.C., Rosa Mª Santín Gómez e Susana Seoane Otero, para o caso de insolvencia desta última e mancomunada entre elas, a estar e pasar pola anterior declaración e a aboar ao demandante unha indemnización de 45 días de salario por ano de servizo, rateándose por meses os períodos de tempo inferiores a un ano, polo tempo transcorrido desde o inicio da prestación de servizos de cada un deles ata o 11 de febreiro de 2012 inclusive e unha indemnización de 33 días de salario por ano de servizo desde o 12 de febreiro de 2012 ata a data de firmeza da presente sentenza, que como supera o límite legal previsto xa se cuantifica en 44.892,9 euros de indemnización, declarando a responsabilidade.</p>
    <p>Condeno, así mesmo, nos mesmos termos (solidariamente a Forjas de Santiago, S.L. e a Santín y Otero, S.C., con responsabilidade subsidiaria das socias de Santín y Otero, S.C., Rosa Mª Santín Gómez e Susana Seoane Otero, para o caso de insolvencia desta última e mancomunada entre elas) a aboar a Óscar Jiménez Sánchez a cantidade de 21.697,51 euros como liquidación das cantidades debidas, máis o 10 % de xuros de demora.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución abondando a manifestación da parte ou do seu avogado ou representante dentro do indicado prazo.</p>
    <p>Así o pronuncio, mando e asino».</p>
    <p>E para que sirva de notificación en legal forma á mercantil Forjas de Santiago, S.L., en paradoiro descoñecido, expido a presente para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 12 de decembro de 2012</p>
    <footer><p>O secretario xudicial</p></footer>

