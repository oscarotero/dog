---
date: '2013-03-22'
id: G0164-110313-0002
page: 8728
number: 58
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  RESOLUCIÓN do 8 de marzo de 2013, da Secretaría Xeral de Política Lingüística,
  pola que se amplía o prazo de presentación de solicitudes previsto na
  Resolución do 28 de decembro de 2012 pola que se convocan as probas para a
  obtención dos certificados de lingua galega, niveis Celga 1, 2, 3 e 4, no ano
  2013 (ED114A).
range: Resolución
url: >-
  https://www.xunta.gal/dog/Publicados/2013/20130322/AnuncioG0164-110313-0002_gl.html
---
<p>O 16 de xaneiro de 2013 publicouse no <em>Diario Oficial de Galicia</em> número 11 a Resolución do 28 de decembro de 2012, da Secretaría Xeral de Política Lingüística, pola que se convocan as probas para a obtención dos certificados de lingua galega, niveis Celga 1, 2, 3 e 4, no ano 2013 (ED114A) (Corrección de erros, DOG número 40, do 26 de febreiro).</p>
    <p>Tendo en conta o atraso no inicio dalgún dos cursos de lingua galega preparatorios para as probas Celga ao mes de abril, co fin de lles facilitar a todas as persoas interesadas a súa inscrición nas probas, considérase preciso ampliar o prazo para presentar as solicitudes e aboar as taxas que se indican na convocatoria ata o día 8 de abril de 2013 (inclusive).</p>
    <p>O artigo 49 da Lei 30/1992, do 26 de novembro, de réxime xurídico das administracións públicas e do procedemento administrativo común, establece que a Administración poderá conceder unha ampliación dos prazos establecidos, que non exceda a metade destes, se as circunstancias o aconsellan e con iso non se prexudican dereitos de terceiros.</p>
    <p>En consecuencia, de acordo coas competencias que teño atribuídas</p>
    <footer><p>RESOLVO:</p></footer>
    <p>Ampliar ata o día 8 de abril de 2013 (inclusive) o prazo para presentar as solicitudes e aboar as taxas previsto na Resolución do 28 de decembro de 2012, da Secretaría Xeral de Política Lingüística, pola que se convocan as probas para a obtención dos certificados de lingua galega, niveis Celga 1, 2, 3 e 4, no ano 2013 (ED114A) (DOG número 11, do 16 de xaneiro de 2013).</p>
    <p>Contra esta resolución de ampliación de prazo non cabe recurso ningún, de acordo co disposto no artigo 49.3 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 8 de marzo de 2013</p>
    <footer><p>Valentín García Gómez<br>Secretario xeral de Política Lingüística</p></footer>

