---
date: '2013-03-22'
id: G1438-270213-0002
page: 8835
number: 58
agency: Deputación Provincial da Coruña
section: VI. Anuncios. b) Administración local.
title: >-
  ANUNCIO de aceptación da ampliación das delegacións de competencias
  tributarias do Concello de Cabanas en materia de xestión, inspección e
  recadación da taxa pola utilización privativa ou aproveitamentos especiais
  constituídos no solo, subsolo ou voo das vías públicas.
range: Anuncio
url: >-
  https://www.xunta.gal/dog/Publicados/2013/20130322/AnuncioG1438-270213-0002_gl.html
---
<p>O Pleno desta corporación, na sesión ordinaria celebrada o 27 de xullo de 2012, adoptou, entre outros, o seguinte acordo:</p>
    <p>«37. Aceptar a ampliación das delegacións de competencias tributarias do Concello de Cabanas en materia de xestión, inspección e recadación da taxa pola utilización privativa ou aproveitamentos especiais constituídos no solo, subsolo ou voo das vías públicas. </p>
    <p>Aceptar a ampliación das competencias delegadas en materia tributaria acordada polo Concello de Cabanas en relación coa seguinte materia:</p>
    <p>• Xestión, inspección e recadación voluntaria e executiva da taxa pola utilización privativa ou aproveitamentos especiais constituídos no solo, subsolo ou voo das vías públicas, a favor de empresas explotadoras de servizos de subministración de interese xeral. A xestión obxecto de delegación afectará tanto o suposto xeral do artigo 24 do texto refundido da Lei reguladora das facendas locais, aprobado polo Real decreto lexislativo 2/2004, do 5 de marzo, baseado no 1,5 % dos ingresos brutos obtidos no termo municipal, como o suposto especial da telefonía móbil.</p>
    <p>O exercicio das competencias delegadas obxecto de aceptación levarase a cabo nos termos establecidos nas bases para a prestación dos servizos tributarios aos concellos da provincia e terá efectos desde o día en que se publique este acordo no Boletín Oficial da provincia, conforme o establecido no artigo 7 do texto refundido da Lei reguladora das facendas locais, aprobado polo Real decreto lexislativo 2/2004, do 5 de marzo».</p>
    <p>O que se fai público para xeral coñecemento.</p>
    <p>A Coruña, 15 de febreiro de 2013</p>
    <table>
     <tbody>
      <tr>
       <td>María Padín Fernández</td>
       <td>José Luis Almau Supervía</td>
      </tr>
      <tr>
       <td>O presidente/PDFR 5.8.2011/</td>
       <td>Secretario da Deputación</td>
      </tr>
      <tr>
       <td>A vicepresidenta</td>
       <td>Provincial da Coruña</td>
      </tr>
     </tbody>
    </table>

