---
date: '2013-03-22'
id: G2345-040313-0007
page: 8751
number: 58
agency: Xulgado do Social número 2 da Coruña
section: V. Administración de xustiza.
title: EDICTO (686/2010).
range: Edicto
url: >-
  https://www.xunta.gal/dog/Publicados/2013/20130322/AnuncioG2345-040313-0007_gl.html
---
<p>Número de autos: procedemento ordinario 686/2010 F.</p>
    <p>Demandante: María Núñez Regueiro.</p>
    <p>Avogada: Laura Morán Rey.</p>
    <p>Demandado: Herederos de Andrés Regueiro Sánchez, S.L. e Fondo de Garantía Salarial (Fogasa).</p>
    <p>María Adelaida Egurbide Margañón, secretaria xudicial do Xulgado do Social número 2 da Coruña, fago saber que no procedemento ordinario 686/2010 deste xulgado do social, seguido por instancia de María Núñez Regueiro contra a empresa Herederos de Andrés Regueiro Sánchez, S.L. e Fondo de Garantía Salarial (Fogasa), sobre ordinario, se ditou a seguinte resolución:</p>
    <p>Xulgado do Social número 2 A Coruña.</p>
    <p>Sentenza: 105/2013.</p>
    <p>Xulgado do Social número 2 da Coruña.</p>
    <p>Procedemento: reclamación de cantidade número 686/2010.</p>
    <p>Sentenza.</p>
    <p>A Coruña, 1 de marzo de 2013.</p>
    <p>Vistos por Montserrat Matos Salgado, maxistrada xuíza substituta do Xulgado do Social número 2 da Coruña e o seu partido, os presentes autos de xuízo número 686/2010 seguidos por instancia de María Núñez Regueiro, que comparece asistida pola letrada Sra. Morán Rey, contra a empresa Herederos de Andrés Regueiro Sánchez, S.L., que non comparece, e o Fogasa, que non comparece, versando a litis sobre reclamación de salarios.</p>
    <p>Antecedentes de feito.</p>
    <p>Primeiro. Que a parte demandante antes citada formulou demanda recibida no Xulgado do Social número 2 da Coruña en data 28.7.2010 contra a demandada xa mencionada, na cal, despois de expor os feitos e fundamentos que considerou pertinentes, remataba suplicando que se ditase sentenza e se condenase a demandada a aboarlle a aquela a cantidade de 23.015,02 euros por sumas debidas en concepto de indemnización por despedimento, salarios correspondentes aos meses de febreiro, marzo e abril de 2010 e liquidación correspondente ao 21 de maio de 2010.</p>
    <p>Segundo. Que admitida a trámite a demanda foron convocadas as partes aos actos de conciliación e xuízo que tiveron lugar coa asistencia da parte demandante, tras ratificado esta a súa demanda, sen que comparecese a entidade demandada nin os seus representantes e recibido o preito a proba pola parte comparecida propúxose documental, que declarada pertinente se practicou co resultado que consta en autos; a seguir a demandante fixo uso da palabra para conclusións en apoio das súas peticións e quedou o xuízo visto para sentenza.</p>
    <p>Terceiro. Que na tramitación deste xuízo se observaron as prescricións legais, agás o prazo para ditar sentenza.</p>
    <p>Feitos probados.</p>
    <p>Primeiro. A demandante, María Núñez Regueiro, prestou servizos na empresa Herederos de Andrés Regueiro, S.L. desde o 1.8.1996 ao 21.5.2010, coa categoría profesional de titulada G, e percibiu un salario mensual con rateo de pagas extras de 2.162,10 euros (ramo de proba da demandante).</p>
    <p>Segundo. A empresa demandada, que non compareceu ao acto da vista, non se acreditou aboamento das cantidades reclamadas en concepto de indemnización por despedimento, salarios correspondentes aos meses de febreiro, marzo e abril de 2010 e liquidación correspondente a 21 de maio de 2010.</p>
    <p>Terceiro. A traballadora non ten nin tivo no último ano a condición de delegada de persoal nin membro de comité de empresa nin representante sindical.</p>
    <p>Cuarto. Con data 23.7.2010 tivo lugar o acto de conciliación previa ante o SMAC, que finalizou co resultado de «intentado sen efecto».</p>
    <p>Fundamentos de dereito.</p>
    <p>Primeiro. Na demanda reitora do presente procedemento solicita a parte demandante que se condene a demandada a aboarlle á Sra. Núñez a cantidade de 23.015,02 euros en concepto de indemnización por despedimento, salarios correspondentes aos meses de febreiro, marzo e abril de 2010 e liquidación correspondente a 21 de maio de 2010.</p>
    <p>A empresa demandada Herederos de Andrés Regueiro, S.L. non comparece para os efectos de desvirtuar as alegacións do demandante. O Fogasa tampouco comparece ao acto de xuízo.</p>
    <p>Na súa consideración e entrando no fondo da litis formulada, a teor do disposto no artigo 217 da LEC, texto legal de aplicación subsidiaria no ámbito da xurisdición social, dada a non comparecencia da empresa demandada e os seus representantes legais, resultou acreditada a relación laboral ou contrato de traballo que vincula o demandante coa demandada durante o período obxecto de reclamación salarial, así como a remuneración das cantidades reclamadas, conclusión que se extrae da documental que consta en autos, principalmente, carta de despedimento da Sra. Núñez de data 21.5.2010 e recibo de liquidación e liquidación, achegados no acto da vista, que non foron, por outra parte, impugnados pola entidade citada no dito acto.</p>
    <p>Segundo. Por tanto e en consonancia co exposto nos feitos probados e fundamento xurídico precedente, debe estima integramente a demanda, condenando a demandada a aboarlle á Sra. Núñez a cantidade de 23.015,02 euros en concepto de indemnización por despedimento, salarios correspondentes aos meses de febreiro, marzo e abril de 2010 e liquidación correspondente a 21 de maio de 2010.</p>
    <p>Vistos os preceptos legais e demais de concordante aplicación.</p>
    <p>Decido que considerando integramente a demanda formulada por María Núñez Regueiro, que comparece asistida pola letrada Sra. Morán Rey, contra a empresa Herederos de Andrés Regueiro Sánchez, S.L., que non comparece, e o Fogasa, que non comparece, debo condenar e condeno a demandada a aboarlle á demandante a suma de 23.015,02 euros, no sentido exposto no fundamento de dereito segundo, incrementada cos xuros moratorios pertinentes.</p>
    <p>Así mesmo, debo absolver o Fogasa, sen prexuízo da súa responsabilidade subsidiaria respecto a tales cantidades nos termos establecidos no artigo 33 do ET.</p>
    <p>Notifíqueselles esta sentenza ás partes advertindo que contra ela poderán interpor recurso de suplicación ante o Tribunal Superior de Xustiza, que deberá ser anunciado por comparecencia ou mediante escrito neste xulgado dentro dos cinco días seguintes á notificación desta sentenza, pasados os cales se declarará firme e se procederá ao seu arquivo. Advírtaselle igualmente ao recorrente que non fose traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a taxa correspondente legalmente establecida.</p>
    <p>Así, por esta a miña sentenza, definitivamente xulgando en primeira instancia, o pronuncio, mando e asino, Montserrat Matos Salgado, maxistrada xuíza substituta do Xulgado do Social número 2 da Coruña.</p>
    <p>Publicación. A anterior resolución foi lida e publicada pola Sra. xuíza que a autoriza, en audiencia pública, lugar e data nesta indicados. Dou fe.</p>
    <p>E para que sirva de notificación en legal forma a Herederos de Andrés Regueiro Sánchez, S.L., en ignorado paradoiro, expido a presente para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da Oficina Xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 4 de marzo de 2013</p>
    <footer><p>Adelaida Egurbide Margañón<br>Secretaria xudicial</p></footer>

