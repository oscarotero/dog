---
date: '2013-07-16'
id: G0073-100613-0002
page: 28431
number: 134
agency: Xulgado de Primeira Instancia número 5 de Ferrol
section: V. Administración de xustiza.
title: EDICTO (168/2011).
range: Edicto
url: >-
  https://www.xunta.gal/dog/Publicados/2013/20130716/AnuncioG0073-100613-0002_gl.html
---
<p>Rebeca Delgado Marzán, secretaria xudicial do Xulgado de Primeira Instancia número 5 de Ferrol, fago constar que no presente procedemento seguido por instancia de Francisco Adalid López fronte a Edna Carmen Gonçalves Paciello se ditou a sentenza cuxo extracto literal di:</p>
    <p>«Sentenza.</p>
    <p>En Ferrol o vinte e nove de setembro de dous mil once.</p>
    <p>Vistos por min, Marina Carmen Palomo Moreno, maxistrada titular do Xulgado de Primeira Instancia número 5 dos desta localidade, estes autos de divorcio contencioso nº 168/2011, seguidos ante este xulgado por instancia de Francisco Antonio Adalid López, representado pola procuradora Sra. Vidal Castiñeira e asistido pola letrada Sra. Aneiros Barros, contra Edna Carmen Gonçalves Paciello, en rebeldía.</p>
    <p>Resolvo:</p>
    <p>Que, aceptando a demanda contenciosa de divorcio interposta por Francisco Antonio Adalid López, representado pola procuradora Sra. Vidal Castiñeira, contra Edna Carmen Gonçalves Paciello, en rebeldía, debo declarar e declaro a disolución por causa de divorcio do matrimonio formado polos anteriormente mencionados cónxuxes con todos os efectos legais, o que comporta a disolución do réxime económico-matrimonial entre ambos os dous. Despois de se producir, desde o momento da interposición da demanda de divorcio que nos ocupa, os seguintes efectos:</p>
    <p>Primeiro. Os cónxuxes poderán vivir separados e cesa a presunción de convivencia conxugal, e</p>
    <p>Segundo. Quedan revogados os consentimentos e poderes que calquera dos cónxuxes lle tivese outorgado ao outro. Así mesmo, salvo pacto en contrario, cesa a posibilidade de vincular os bens privativos do outro cónxuxe no exercicio da potestade doméstica.</p>
    <p>Iso sen facer especial pronunciamento respecto das custas.</p>
    <p>Lévese testemuño desta resolución aos autos da súa razón e quede o orixinal no libro dos da súa clase.</p>
    <p>Notifíqueselles esta resolución ás partes, facéndolles saber que esta non é firme e que contra ela poderán interpor recurso de apelación no termo dos cinco días seguintes ao da súa notificación. Para o cal deberá terse en conta o disposto en canto ao depósito de determinada cantidade de diñeiro, na disposición adicional décimo quinta da Lei orgánica 6/1985, do 1 de xullo, do poder xudicial, a cal foi engadida mediante a reforma operada pola Lei orgánica 1/2009, do 3 de novembro, complementaria da Lei de reforma da lexislación procesual para a implantación da nova oficina xudicial.</p>
    <p>Unha vez asine esta resolución, expídase testemuño para a súa anotación marxinal na inscrición de matrimonio dos ex-cónxuxes no Rexistro Civil de Ferrol.</p>
    <p>Así, por esta miña sentenza, xulgando nesta instancia, pronúncioo, mándoo e asínoo».</p>
    <p>Estando a dita demandada, Edna Carmen Gonçalves Paciello, en paradoiro descoñecido, expídese este edicto co fin de que lle sirva de notificación en forma a esta.</p>
    <p>Ferrol, 10 de xuño de 2013</p>
    <footer><p>Rebeca Delgado Marzán<br>Secretaria xudicial</p></footer>

