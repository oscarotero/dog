---
date: '2013-11-12'
id: G2017-301013-0001
page: 44041
number: 216
agency: Universidade da Coruña
section: IV. Oposicións e concursos.
title: >-
  RESOLUCIÓN do 14 de outubro de 2013 pola que se integra a José Antonio Vázquez
  Rodríguez, funcionario do corpo de profesores titulares de escola
  universitaria, no corpo de profesores titulares de universidade.
range: Resolución
url: >-
  https://www.xunta.gal/dog/Publicados/2013/20131112/AnuncioG2017-301013-0001_gl.html
---
<p>A Lei orgánica 4/2007, do 12 de abril, pola que se modifica a Lei orgánica 6/2001, do 21 de decembro, de universidades (LOU), establece na súa disposición adicional segunda que os funcionarios e funcionarias do corpo de profesores titulares de escola universitaria que no momento da entrada en vigor posúan o título de doutor ou o obteñan posteriormente e se acrediten especificamente para o acceso ao corpo de profesores titulares de universidade, conforme o que establece o artigo 57 da LOU, accederán directamente ao corpo de profesores titulares de universidade nas mesmas prazas que ocupen.</p>
    <p>Unha vez solicitada por José Antonio Vázquez Rodríguez, con DNI número 32756732V, funcionario do corpo de profesores titulares de escola universitaria da área de coñecemento de mecánica dos medios continuos e teoría de estruturas, a súa integración no corpo de profesores titulares de universidade e acreditados os requisitos exixidos, esta reitoría, no uso das facultades que lle confiren a Lei orgánica 6/2001, de universidades, e os estatutos desta universidade, resolve integralo no corpo de profesores titulares de universidade, área de coñecemento de mecánica dos medios continuos e teoría de estruturas, con efectos económicos e administrativos do 14 de outubro de 2013.</p>
    <p>Contra esta resolución, de conformidade co disposto no artigo 116 da Lei 30/1992, do 26 de novembro, de réxime xurídico das administracións públicas e do procedemento administrativo común, pódese interpoñer potestativamente recurso de reposición ante o reitor no prazo dun mes, ou recurso contencioso-administrativo no prazo de dous meses na forma e nas condicións previstas na lei reguladora da dita xurisdición, contados a partir do día seguinte ao da súa publicación.</p>
    <p>A Coruña, 14 de outubro de 2013</p>
    <footer><p>Xosé Luís Armesto Barbeito<br>Reitor da Universidade da Coruña</p></footer>

