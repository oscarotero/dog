---
date: '2013-11-12'
id: CA04-211013-0006
page: 44066
number: 216
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 1 de outubro de 2013, da Xefatura Territorial da Coruña, pola
  que se autoriza e se aproba o proxecto de execución dunha instalación
  eléctrica no concello do Pino (expediente IN407A 2013/085).
range: Resolución
url: >-
  https://www.xunta.gal/dog/Publicados/2013/20131112/AnuncioCA04-211013-0006_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Unión Distribuidores Electricidad, S.A. (UDESA).</p>
    <p>Domicilio social: rúa José Ángel Valente, 17, baixo, local 62, 15706 Santiago de Compostela.</p>
    <p>Denominación: LMT, CT e RBT Cebreiro.</p>
    <p>Situación: O Pino.</p>
    <p>Características técnicas:</p>
    <p>Reforma da liña de media tensión aérea existente Millares-Quión (expte. IN407A 2002/247) a 20 kV, entre o apoio nº 59 existente e o apoio nº 63 existente da mesma liña, nunha lonxitude de 291 m, con condutor LA-56.</p>
    <p>Liña de media tensión soterrada a 20 kV, cunha lonxitude de 54 m, con condutor RHZ1-2Ol 12/20 kV 3(1×240) mm2 Al, con orixe no paso aero-soterrado proxectado que se realizará no apoio nº 62/1 proxectado de tipo HVH-15/2500,que se intercalará na LMT Millares-Quión (expte. IN407A 2002/247), e final en paso aero-soterrado que se realizará no mesmo apoio unha vez entre e saia do novo CT Cebreiro proxectado.</p>
    <p>Centro de transformación (CT) de tipo prefabricado de formigón, 2L+P con transformador de potencia 250 kVA e relación de transformación de 20/0,4-0,23 kV, que se instalará no lugar do Cebreiro (coordenadas UTM, X: 556.539; Y: 4.748.784), o cal substituirá o CTI Cebreiro existente (IN407A 2003/386); así mesmo, demolerase unha caseta de obra civil existente.</p>
    <p>Rede de baixa tensión soterrada, cunha lonxitude de 72 m, con condutor XZ1-0,6/1 kV 4(1×240) mm2 Al, con orixe no novo CT proxectado, do cal sairán 3 saídas, e final en pasos aero-soterrados proxectados que se realizarán no apoio nº 62/1 proxectado.</p>
    <p>Rede de baixa tensión aérea, cunha lonxitude de 194 m, con condutor RZ 0,6/1 kV 3×95/54,6 Al, con orixe nos pasos aero-soterrados que se realizará no apoio nº 62/1 proxectado e final na rede existente.</p>
    <p>Cumpridos os trámites ordenados na Lei 54/1997, do 27 de novembro (BOE nº 285), do sector eléctrico, e no título VII, capítulo II do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da devandita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>A instalación executarase nun prazo non superior a un ano, contado a partir da data desta resolución.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>A Coruña, 1 de outubro de 2013</p>
    <footer><p>Susana Vázquez Romero<br>Xefa territorial da Coruña</p></footer>

