---
date: '2013-11-12'
id: G2346-221013-0002
page: 44051
number: 216
agency: Xulgado do Social número 3 da Coruña
section: V. Administración de xustiza.
title: EDICTO (538/2013).
range: Edicto
url: >-
  https://www.xunta.gal/dog/Publicados/2013/20131112/AnuncioG2346-221013-0002_gl.html
---
<p>Encarnación Mercedes Tubío Lariño, secretaria xudicial substituta do Xulgado do Social número 3 da Coruña, fago saber que no procedemento de despedimento/cesamentos en xeral 538/2013 deste xulgado do social, seguido por instancia de Carlos Escudero Casal contra a empresa Serpaq Narón, S.L. e o Fogasa, sobre despedimento, ditouse a seguinte resolución:</p>
    <p>«Decido que con estimación da demanda formulada por Carlos Escudero Casal contra a empresa Serpaq Narón, S.L., debo declarar e declaro improcedente o despedimento do demandante. Así mesmo, dada a imposibilidade da readmisión, declaro extinguida a relación laboral na data da presente resolución e condeno a empresa demandada a que aboe ao demandante unha indemnización por un importe de tres mil catrocentos trinta e un euros con cincuenta e sete céntimos (3.431,57 €).</p>
    <p>Notifíquese esta resolución ás partes ás que se fará saber que contra ela só cabe recurso de suplicación ante o Tribunal Superior de Xustiza de Galicia, que deberá anunciar ante xulgado no prazo de cinco días contados a partir da notificación desta sentenza e, no propio termo, se o recorrente non goza do beneficio de xustiza gratuíta deberá, ao anunciar o recurso, entregar xustificación de ter consignado a cantidade obxecto de condena na conta de depósitos e consignacións que este xulgado ten aberta no Banesto desta cidade.</p>
    <p>Publicación. Lida e publicada foi a anterior sentenza pola maxistrada xuíza que a ditou, estando celebrando audiencia pública no día da data, do que dou fe».</p>
    <p>E para que sirva de notificación en legal forma á empresa Serpaq Narón, S.L. expido o presente edicto para a súa inserción no <em>Diario Oficial de Galicia</em>.</p>
    <p>A Coruña, 22 de outubro de 2013</p>
    <footer><p>A secretaria xudicial</p></footer>

