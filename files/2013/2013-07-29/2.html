---
date: '2013-07-29'
id: CA05-160713-0006
page: 29931
number: 143
agency: Consellería de Traballo e Benestar
section: III. Outras disposicións.
title: >-
  RESOLUCIÓN do 12 de xullo de 2013, da Dirección Xeral de Traballo e Economía
  Social, pola que se ordena o rexistro, o depósito e a publicación no Diario
  Oficial de Galicia do acordo de prórroga do II convenio colectivo para o
  persoal docente e investigador laboral das universidades da Coruña, Santiago
  de Compostela e Vigo.
range: Resolución
url: >-
  https://www.xunta.gal/dog/Publicados/2013/20130729/AnuncioCA05-160713-0006_gl.html
---
<p>Visto o acordo suscrito pola Comisión Negociadora do II convenio colectivo para o persoal docente e investigador laboral das universidades da Coruña, Santiago de Compostela e Vigo, con data 2 de xullo de 2013, e de conformidade co disposto no artigo 90.2 e 3 do Real decreto lexislativo 1/1995, do 24 de marzo, polo que se aproba o texto refundido da Lei do estatuto dos traballadores, e no Real decreto 713/2010, do 28 de maio, sobre rexistro e depósito de convenios e acordos colectivos de traballo.</p>
    <p>Esta Dirección Xeral de Relacións Laborais,</p>
    <footer><p>ACORDA:</p></footer>
    <p>Primeiro. Ordenar o seu rexistro e depósito no Rexistro de Convenios e Acordos Colectivos de Traballo da Comunidade Autónoma de Galicia, creado mediante Orde do 29 de outubro de 2010 (DOG nº 222, do 18 de novembro).</p>
    <p>Segundo. Dispoñer a súa publicación no <em>Diario Oficial de Galicia</em>.</p>
    <p>Santiago de Compostela, 12 de xullo de 2013</p>
    <footer><p>Odilo Martiñá Rodríguez<br>Director xeral de Traballo e Economía Social</p></footer>
    <footer><p>ANEXO</p></footer>
    <p class="dog-titulo-nome">Acta de xuntanza da Comisión Negociadora do convenio colectivo do persoal docente e investigador laboral das universidades da Coruña,<br>Santiago de Compostela e Vigo</p>
    <p>En Santiago de Compostela, sendo as dezaseis trinta horas do día 2 de xullo de 2013, na sede do Consello Galego de Relacións Laborais, sito na rúa Algalia de Abaixo, 24 - baixo, reúnense as persoas abaixo sinaladas, en presenza de Celso Araújo Castro, funcionario do Consello Galego de Relacións Laborais.</p>
    <p>Asistentes:</p>
    <p>En representación das universidades:</p>
    <p>Emilio M. Martínez Rivas (Universidade de Vigo).</p>
    <p>Margarita Estévez Toranzo (Universidade de Vigo).</p>
    <p>Jesús López Romalde (Universidade de Santiago de Compostela).</p>
    <p>Concepción Novo Guerreiro (Universidade de Santiago de Compostela).</p>
    <p>Dulce Mª García Mella (Universidade de Santiago de Compostela).</p>
    <p>Mª Lourdes Batán Aira (Universidade de Santiago de Compostela).</p>
    <p>Gustavo Rego Veiga (Universidade de A Coruña).</p>
    <p>Juan Manuel Díaz Villoslada (Universidade de A Coruña).</p>
    <p>Cristina Castroviejo Ojea (Universidade de A Coruña).</p>
    <p>En representación da parte social:</p>
    <p>Mª Luísa Sánchez Simón (CC.OO.).</p>
    <p>Marta Teijeira Bautista (CC.OO.).</p>
    <p>Eva Candal Suárez (CC.OO.).</p>
    <p>Xesús Castro Baamonde (CC.OO. asesor).</p>
    <p>Jorge Proupin Castiñeiras (CC.OO.).</p>
    <p>Óscar Rodil Marzábal (CIG).</p>
    <p>Marta Carballo Fidalgo (CIG).</p>
    <p>Benjamín Rey Sanjurjo (UGT).</p>
    <p>Fernando Avecilla Porto (CSI-CSIF).</p>
    <p>Logo dun amplo e frutífero debate, e da exposición de posturas e pareceres sobre as cuestións obxecto desta xuntanza polas representacións presentes, procede reflectir en acta os seguintes acordos.</p>
    <p>Primeiro. <em>Comisión Negociadora</em></p>
    <p>A) Constituír a Comisión Negociadora do III convenio colectivo para o persoal docente e investigador laboral das universidades da Coruña, Santiago de Compostela e Vigo.</p>
    <p>B) Ambas as dúas representacións recoñécense lexitimidade e capacidade dabondo para a negociación e sinatura do Convenio colectivo ou dos acordos que puideran afectar este.</p>
    <p>C) A composición da mesa negociadora, conforme os datos e certificacións de representatividade sindical achegados, será de 15 membros por cada unha das dúas representacións. Distribuídos do seguinte xeito, polas universidades, 5 membros pola Universidade da Coruña, 5 membros pola Universidade de Santiago de Compostela e 5 membros pola Universidade de Vigo. Pola parte social, 5 membros pola CIG, 4 membros por UXT, 4 membros por CC.OO. e 2 membros por CSIF.</p>
    <p>Segundo. <em>Prórroga do convenio</em></p>
    <p>A Comisión Negociadora do III convenio colectivo para o persoal docente e investigador laboral das universidades da Coruña, Santiago de Compostela e Vigo acorda que seguirán sendo de aplicación a totalidade das cláusulas do II convenio colectivo (DOG nº 74, do 14.4.2011) ata o 31 de decembro de 2014. Rematado este prazo manteranse en vigor por períodos anuais mentres non se acorde, sexa subscrita e entre en vigor a norma convencional que o substitúa.</p>
    <p>No suposto de producirse a súa denuncia no período de prórroga, as cláusulas do convenio aplicaranse ata o momento da entrada en vigor do novo convenio.</p>
    <p>Terceiro. <em>Comisión Paritaria</em></p>
    <p>Procédese a adecuar a composición da Comisión Paritaria do II convenio de conformidade co establecido no artigo 9 do texto deste, quedando esta do seguinte xeito.</p>
    <p>A dita comisión estará formada por 15 representantes por cada parte. Cada universidade contará con 5 representantes cada unha. Os representantes da parte social na comisión quedan repartidos do seguinte xeito, 5 membros pola CIG, 4 membros por UGT, 4 membros por CC.OO. e 2 membros por CSIF. </p>
    <p>Exercerá a presidencia desta a Universidade de Vigo, correspondéndolle á CIG exercer as funcións de Secretaría. </p>
    <p>Cuarto. <em>Delegación no Consello Galego de Relacións Laborais</em></p>
    <p>Facúltase e delégase no persoal habilitado do Consello Galego de Relacións Laborais a realización dos trámites necesarios para proceder ao rexistro, depósito e publicación deste acordo ante a autoridade laboral.</p>
    <p>E non tendo máis asuntos que tratar, levántase a xuntanza, sendo as dezaito trinta horas do día sinalado no encabezamento, estendéndose para efecto esta acta, que asinan en proba de conformidade.</p>

