---
date: '2013-06-17'
id: CA04-030613-0002
page: 23326
number: 114
agency: Consellería de Economía e Industria
section: VI. Anuncios. a) Administración autonómica.
title: >-
  ANUNCIO do 3 de xuño de 2013, da Secretaría Xeral Técnica da Consellería de
  Economía e Industria, polo que se lle notifica a Islas Montajes y Talleres,
  S.L. a Resolución  do  3  de  maio  de  2013,  en  relación  co  expediente 
  de  reintegro  CEI-SX-2013/14.
range: Anuncio
url: >-
  https://www.xunta.gal/dog/Publicados/2013/20130617/AnuncioCA04-030613-0002_gl.html
---
<p>Intentada a práctica da notificación con Islas Montajes y Talleres, S.L., a través do servizo de correos, non foi posible realizala. Polo tanto, en aplicación do disposto nos artigos 59.5º e 61 da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro), procede a notificación da resolución, cuxo contido se recolle sumariamente neste anuncio, por medio da súa publicación no <em>Diario Oficial de Galicia</em>.</p>
    <p>O interesado poderá examinar a resolución completa no Servizo de Xestión Económica e Orzamentaria encadrado na Vicesecretaría Xeral da Secretaría Xeral da Consellería de Economía e Industria, sito no Edificio Administrativo San Caetano, s/n, bloque 5, 4ª planta, Santiago de Compostela, das 9.00 ás 14.00 horas, de luns a venres, e de conformidade co establecido no artigo 37.3 da Lei 9/2007, do 13 de xuño, de subvencións de Galicia e no artigo 84 da Lei 30/1992, do 26 de novembro, de réxime xurídico das administracións públicas e do procedemento administrativo común: concédeselle un prazo de 15 días hábiles contados a partir do seguinte ao da publicación desta resolución, poñéndolle de manifesto o expediente no enderezo arriba indicado, para que poida facer as alegacións e presentar os documentos e xustificantes que estime pertinentes na defensa dos seus intereses (trámite de audiencia).</p>
    <p>De acordo co artigo 77.3 do Decreto 11/2009, do 8 de xaneiro, polo que se aproba o regulamento da Lei 9/2007, do 13 de xuño, de subvencións de Galicia, o inicio do procedemento de reintegro interromperá o prazo de prescrición de que dispón a Administración para exixir o reintegro, de acordo co establecido no artigo 35 desta mesma lei, que indica que prescribirá aos catro anos.</p>
    <p>Así mesmo, infórmase que segundo o artigo 38.5 da Lei 9/2007, do 13 de xuño, de subvencións de Galicia, o prazo máximo para resolver e notificar a resolución do procedemento de reintegro será de doce meses desde a data do acordo de iniciación. O dito prazo poderá suspenderse e ampliarse de acordo co previsto nos números 5 e 6 do artigo 42 da Lei 30/1992, do 26 de novembro, de réxime xurídico das administracións públicas e do procedemento administrativo común. Se transcorre o prazo para resolver sen que se notifique resolución expresa, producirase a caducidade do procedemento, sen prexuízo de continuar as actuacións ata a súa terminación e sen que se considere interrompida a prescrición polas actuacións realizadas ata a finalización do citado prazo.</p>
    <p>Persoa xurídica: Islas Montajes y Talleres, S.L.</p>
    <p>CIF: B36634624.</p>
    <p>Último enderezo coñecido: polígono industrial estrada Valadares PO-330, km 8, A Pasaxe, 36316 Vincios (Pontevedra).</p>
    <p>Data da resolución: 3 de maio de 2013.</p>
    <p>Asunto: expediente CEI-SX-2013/14. Resolución pola que se acorda o inicio de expediente de reintegro por importe de 52.125,00 € e a revogación da subvención que lle foi concedida ao abeiro da Orde do 6 de xullo de 2010, pola que se establecen as bases reguladoras para o fomento da investigación e a innovación empresarial no ámbito da Comunidade Autónoma de Galicia, e se procede á súa convocatoria para o ano 2010. </p>
    <p>Santiago de Compostela, 3 de xuño de 2013</p>
    <footer><p>P.D. (Orde do 30.4.2009; DOG nº 87)<br>José Alfonso Marnotes González<br>Vicesecretario xeral</p></footer>

