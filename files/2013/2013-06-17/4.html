---
date: '2013-06-17'
id: G0164-110613-0005
page: 23121
number: 114
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 7 de xuño de 2013 pola que se amplía o prazo para a xustificación de
  gastos previsto na Orde do 12 de febreiro de 2013 pola que se anuncia a
  convocatoria de subvencións para a presentación de proxectos de fomento do uso
  do galego dos centros de titularidade privada de Galicia, que imparten
  ensinanzas regradas de niveis non universitarios, para o curso escolar 2012/13
  (ED101A).
range: Orde
url: >-
  https://www.xunta.gal/dog/Publicados/2013/20130617/AnuncioG0164-110613-0005_gl.html
---
<p>Pola Orde do 12 de febreiro de 2013, da Consellería de Cultura, Educación e Ordenación Universitaria, anúnciase a convocatoria de subvencións para a presentación de proxectos de fomento do uso do galego dos centros de titularidade privada de Galicia, que imparten ensinanzas regradas de niveis non universitarios para o curso escolar 2012-2013 (ED101A) (DOG nº 34, do 18 de febreiro).</p>
    <p>No seu artigo 14 establécese como data límite para a xustificación dos gastos correspondentes aos centros que obtiveron financiamento mediante esta convocatoria para o curso escolar 2012/13 o 30 de xuño de 2013.</p>
    <p>Porén, por causas sobrevidas, o prazo inicialmente establecido resulta de difícil cumprimento para os centros poderen xustificar os seus gastos. En consecuencia, e dado que non se causa prexuízo a terceiros, procede ampliar o devandito prazo.</p>
    <p>Polo exposto, de acordo coas competencias que teño atribuídas, </p>
    <h2>DISPOÑO:</h2>
    <p>Artigo 1. <em>Ampliación do prazo de xustificación</em></p>
    <p>Ampliar ata o día 30 de xullo de 2013 (inclusive) o prazo límite previsto no artigo 14 da Orde do 12 de febreiro de 2013 para a xustificación dos gastos correspondentes aos centros que obtiveron financiamento mediante esta convocatoria.</p>
    <p>Disposición derradeira</p>
    <p>Esta orde entrará en vigor o mesmo día da súa publicación no <em>Diario Oficial de Galicia</em>.</p>
    <p>Santiago de Compostela, 7 de xuño de 2013</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

