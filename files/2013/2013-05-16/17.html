---
date: '2013-05-16'
id: G2240-240413-0003
page: 16963
number: 93
agency: Xulgado de Primeira Instancia e Instrución número 1 de Lalín
section: V. Administración de xustiza.
title: EDICTO (352/2009).
range: Edicto
url: >-
  https://www.xunta.gal/dog/Publicados/2013/20130516/AnuncioG2240-240413-0003_gl.html
---
<p>Lalín, 8 de febreiro de 2013.</p>
    <p>No presente procedemento que se segue por instancia de Madrid Leasing Corporación, S.A. E.F.C., representado polo procurador Sr. Cean Garrido, contra Excavaciones M. E. Mejuto, S.L., Manuel Espiño Mejuto e Dolores González Pérez, ditouse sentenza cuxo encabezamento e resolución son do teor literal seguinte:</p>
    <p>Sentenza.</p>
    <p>Lalín, 22 de xuño de 2012.</p>
    <p>Vistos e examinados por Carmen Riveiros Santiago, xuíza titular do Xulgado de Primeira Instancia e Instrución número 1 de Lalín, os autos de xuízo ordinario número 352/2009 por instancia do procurador Sr. Cean Garrido, en nome e representación de Madrid Leasing Corporación, S.A. E.F.C., asistido pola letrada Sra. Viqueira Pérez, contra a mercantil Excavaciones Mejuto, S.L., Manuel Espiño Mejuto e contra Dolores González Pérez, en situación procesual de rebeldía.</p>
    <p>Decido que, estimando integramente a demanda formulada por instancia do procurador Sr. Cean Garrido, en nome e representación de Madrid Leasing Corporación, S.A. E.F.C., asistido pola letrada Sra. Viqueira Pérez, contra a mercantil Excavaciones Mejuto, S.L., Manuel Espiño Mejuto e contra Dolores González Pérez, en situación procesual de rebeldía, debo:</p>
    <p>1º. Resolver e resolvo as pólizas de contrato mercantil de arrendamento financeiro de bens mobles nº 7700582, nº 8891905 e nº 11635012.</p>
    <p>2º. Condenar e condeno a mercantil Excavaciones Mejuto, S.L., a Manuel Espiño Mejuto e a Dolores González Pérez á entrega da posesión dos vehículos arrendados:</p>
    <p>Póliza nº 7700582, Jeep G. Cherokee, modelo 3.0 V6 CRD, nº de chasis 1J8HCE8M45Y579087, matrícula 8115 DSD.</p>
    <p>Póliza nº 8891905, caixa abatible de canteira marca Mercedes Benz, modelo Actros 3341 AK/3900, nº de chasis WDB9321831L135298, matrícula 1623 FGG.</p>
    <p>Póliza nº 11635012, tracto de camión Mercedes Benz, modelo Actros 3355 S, nº de chasis WDB9341666L300160, matrícula 3599 GCB.</p>
    <p>E a aboar solidariamente a cantidade de 64.946,81 euros en concepto de cotas vencidas e impagadas das pólizas citadas, os seus xuros de demora e gastos de devolución bancarios.</p>
    <p>E a aboar solidariamente en concepto de penalización.</p>
    <p>– 1.181,84 euros por cada mes desde a resolución do contrato nº 7700582 (26.9.2008).</p>
    <p>– 1.917,51 euros por cada mes desde a resolución do contrato nº 8891905 (10.3.2009).</p>
    <p>– 1.906,01 euros por cada mes desde a resolución do contrato nº 11635012 (28.2.2009).</p>
    <p>– 1.7012,94 euros que se corresponden co 10 % das cotas non vencidas en cada unha das pólizas resoltas.</p>
    <p>Máis os xuros legais e de demora percibidos conforme se describe no fundamento xurídico terceiro.</p>
    <p>Será por conta da demandada condenada o pagamento das custas procesuais.</p>
    <p>Notifíquese a resolución ás partes en legal forma, advertíndolles que contra ela poderán interpoñer, ante este xulgado, recurso de apelación dentro dos vinte días seguintes á súa notificación, que non será admitido a trámite se non se acreditase pola parte interesada ter constituído o depósito requirido pola disposición adicional décimo quinta da Lei orgánica do poder xudicial, introducida mediante a LO 1/2009, do 3 de novembro.</p>
    <p>Están exentos de constituír o depósito para interpoñer recurso os incluídos no número 5 da disposición citada e os que teñan recoñecido o dereito á asistencia xurídica gratuíta.</p>
    <p>Fáganse as anotacións correspondentes no libro de asuntos e lévese a presente ao libro mazo de sentenzas e autos deste xulgado e testemuño dela aos autos principais</p>
    <p>Por esta a miña sentenza, xulgando definitivamente en primeira instancia, pronúncioo, mándoo e asínoo.</p>
    <p>Publicación. Dada, lida e publicada foi a anterior sentenza polo xuíz que a ditou estando celebrando audiencia pública no mesmo día da súa data. Dou fe.</p>
    <p>E para que sirva de notificación en forma ao codemandado Excavaciones Mejuto, expido o presente edicto.</p>
    <p>Lalín, 8 de febreiro de 2013</p>
    <footer><p>A secretaria xudicial</p></footer>

