---
date: '2013-05-16'
id: O3C2-070513-0001
page: 16921
number: 93
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 7 de maio de 2013 pola que se convoca un curso sobre como dar
  malas novas: técnicas específicas (dúas edicións).
range: Resolución
url: >-
  https://www.xunta.gal/dog/Publicados/2013/20130516/AnuncioO3C2-070513-0001_gl.html
---
<p>Dentro das actividades programadas para o ano 2013 e conforme as funcións atribuídas pola Lei 1/2007, do 15 de xaneiro, da Academia Galega de Seguridade Pública, anúnciase a convocatoria dun curso sobre como dar malas novas: técnicas específicas, de acordo coas seguintes bases:</p>
    <p>1. Datos da actividade.</p>
    <p>Denominación: Como dar malas novas: técnicas específicas.</p>
    <p>Tipo: curso.</p>
    <p>Horas lectivas: 8.</p>
    <p>Modalidade: presencial.</p>
    <p>Obxectivos: prácticas mediante escenarios simulados das técnicas máis correctas para comunicar malas novas, intervención psicosocial e afrontamento do despois da comunicación.</p>
    <p>Contido:</p>
    <p>– Módulo I: que son as malas novas.</p>
    <p>– Módulo II: técnicas:</p>
    <p>– Empatía</p>
    <p>– Normalizar e legalizar</p>
    <p>– Conter as emocións</p>
    <p>– A incertidume.</p>
    <p>– Afrontar a situación e a reacción.</p>
    <p>– Módulo III: Con quen falar. Saber ata onde se pode chegar.</p>
    <p>2. Desenvolvemento da convocatoria.</p>
    <p>Destinatarios/as: funcionarios/as dos corpos das policías locais de Galicia.</p>
    <p>Prazas ofertadas: 30 prazas. Reservarase o 50 % das prazas para solicitantes mulleres que reúnan os requisitos exixidos na convocatoria, segundo o disposto no artigo 37.bis da Lei 7/2004, do 16 de xullo, galega para a igualdade de mulleres e homes.</p>
    <p>3. Solicitudes de participación.</p>
    <p>a) O persoal que desexe participar no curso convocado nesta resolución deberá cubrir o formulario de matrícula telemática na páxina web da Agasp http://agasp.xunta.es</p>
    <p>Non se admitirá ningunha outra forma ou modelo de solicitude.</p>
    <p>b) A falsidade ou ocultación de datos esenciais para a selección das persoas aspirantes dará lugar á exclusión automática do curso solicitado, así como á imposibilidade de participar en ningún outro curso durante o prazo dun ano computado desde o momento en que se detecte o feito.</p>
    <p>c) É conveniente consignar no formulario de solicitude un número de teléfono móbil co fin de poder realizar as notificacións necesarias.</p>
    <p>d) Serán excluídas automaticamente aquelas solicitudes que non teñan cubertos correctamente os datos necesarios para realizar o proceso selectivo do alumnado, que non se axusten ao formulario de solicitude ou que sexan presentadas fóra de prazo.</p>
    <p>e) Prazo para a presentación de solicitudes: o prazo de inscrición e presentación de solicitudes de participación rematará o día 24 de maio de 2013.</p>
    <p>4. Formulario normalizado de solicitude.</p>
    <p>a) Os formularios de solicitude a que se refire a base anterior serán obtidos e cubertos pola persoa solicitante necesariamente a través da páxina web da Academia Galega de Seguridade Pública, que poden atopar no enderezo da internet http://agasp.xunta.es</p>
    <p>b) Para cubrir correctamente os formularios de solicitude, no citado enderezo da internet disporase de instrucións de axuda que deberán ser observadas en todo momento polas persoas solicitantes.</p>
    <p>c) Os formularios poderán ser obtidos e cubertos ata as 14.00 horas da data de finalización do prazo de presentación de solicitudes.</p>
    <p>d) En caso de dúbida, dificultades técnicas ou necesidade de máis información, poderán dirixirse á Agasp a través do número de teléfono 886 20 61 10, do fax: 886 20 61 22 ou no enderezo de correo electrónico formacion.agasp@xunta.es, ela adoptará as medidas necesarias para facilitar a presentación de solicitudes.</p>
    <p>Criterios de selección:</p>
    <p>a) Menor número de cursos realizados polo alumno/a solicitante nos últimos cinco anos, segundo consten nas bases de datos da academia, e non ter feito con anterioridade o curso que se convoca.</p>
    <p>b) A igual número de cursos terá preferencia o alumnado que leve máis tempo sen participar nas actividades da academia.</p>
    <p>c) Antigüidade.</p>
    <p>Listaxe de solicitudes seleccionadas:</p>
    <p>O día 28 de maio de 2013 a Academia Galega de Seguridade Pública publicará no sitio web http://agasp.xunta.es as solicitudes de participación que resultaren seleccionadas segundo os criterios de selección mencionados anteriormente. </p>
    <p>Obrigas das persoas seleccionadas:</p>
    <p>As persoas que resulten seleccionadas teñen a obriga de participar no desenvolvemento da actividade, agás que comunicasen a súa imposibilidade de asistencia con cando menos 48 horas de antelación ao comezo desta. A dita renuncia deberase comunicar por escrito á Agasp, por correo electrónico ao enderezo formación.agasp@xunta.es ou por fax ao número 886 20 6122.</p>
    <p>Noutro caso, serán excluídas automaticamente da selección para as dez seguintes actividades que se convoquen, para as cales reúnan os requisitos exixidos de participación (artigos 18 e 21 do Regulamento de réxime interior da Agasp, en relación co artigo 46 do Decreto 243/2008, do 16 de outubro).</p>
    <p>5. Desenvolvemento da actividade.</p>
    <p>Lugar: Agasp.</p>
    <p>Horario: 10.00-14.00/15.30-19.30 horas.</p>
    <p>Días:</p>
    <p>1ª edición: 5 de xuño.</p>
    <p>2ª edición: 6 de xuño.</p>
    <p>Certificado de asistencia:</p>
    <p>Ao remate da actividade entregaráselles un certificado de asistencia a aquelas persoas que acrediten a súa participación continuada nela e superen as correspondentes probas de coñecementos.</p>
    <p>6. Baremación da actividade.</p>
    <p>Para os efectos do previsto nos anexos II e III da Orde do 28 de xaneiro de 2009, da Consellería de Presidencia, Administracións Públicas e Xustiza, publicada no DOG do 2 de febreiro de 2009, esta actividade terá unha baremación de 0,12. </p>
    <p>7. Dereitos e deberes do alumnado participante.</p>
    <p>Durante o desenvolvemento da actividade ao alumnado seralle de aplicación, en canto aos dereitos e deberes, o previsto no Regulamento de réxime interior da Agasp, aprobado pola Orde da Consellería de Presidencia, Administracións Públicas e Xustiza do 4 de marzo de 2009 (DOG número 30, do 12 de febreiro).</p>
    <p>8. Modificacións e incidencias</p>
    <p>A Academia Galega de Seguridade Pública poderá modificar o desenvolvemento normal da actividade para adaptala ás necesidades da Administración e ás continxencias que poidan xurdir.</p>
    <p>A Estrada, 7 de maio de 2013</p>
    <footer><p>Santiago Villanueva Álvarez<br>Director xeral da Academia Galega de Seguridade Pública</p></footer>

