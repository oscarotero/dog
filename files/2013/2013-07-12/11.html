---
date: '2013-07-12'
id: O3G1-050713-0003
page: 27893
number: 132
agency: Instituto Enerxético de Galicia
section: III. Outras disposicións.
title: >-
  RESOLUCIÓN do 5 de xullo de 2013 pola que se conceden subvencións, en réxime
  de concorrencia competitiva, a proxectos de aforro e eficiencia enerxética
  para a renovación das instalacións de iluminación pública exterior existentes
  (ILE) nos concellos de Galicia, sobre a base da convocatoria realizada
  mediante a Resolución do 7 de marzo de 2013 deste mesmo órgano (Diario Oficial
  de Galicia núm. 53, do 15 de marzo).
range: Resolución
url: >-
  https://www.xunta.gal/dog/Publicados/2013/20130712/AnuncioO3G1-050713-0003_gl.html
---
<p>Antecedentes</p>
    <p>1. Mediante a Resolución do 7 de marzo de 2013 establecéronse as bases reguladoras e anunciouse a convocatoria de subvencións de aforro e eficiencia enerxética, para proxectos de renovación das instalacións de iluminación pública exterior existentes nos concellos de Galicia, no marco do convenio subscrito entre o IDAE e o Inega o día 3 de xullo de 2008 e con financiamento en parte procedente de fondos comunitarios derivados do programa operativo Feder Galicia 2007-2013, eixe 4, medida 43, actuación 2, que se refire ao programa de axudas públicas para o uso racional da enerxía.</p>
    <p>2. Transcorrido o prazo para a presentación das solicitudes de axuda, mediante as resolucións do 13 e do 23 de maio –publicadas nos diarios oficiais de Galicia números 97 e 101 do 23 e 29 de maio, respectivamente– leváronse a cabo os requirimentos de emenda da documentación daqueles expedientes que así o precisaron.</p>
    <p>3. Rematado o período de emenda, a comisión de valoración, como órgano colexiado encargado da análise e do estudo da totalidade de solicitudes viables desde o punto de vista técnico e económico-financeiro, realizou o baremo de cada un dos expedientes atendendo aos criterios sinalados no artigo 14 das bases reguladoras.</p>
    <p>Consideracións legais e técnicas</p>
    <p>1. O Departamento de Secretaría e Servizos Xerais do Instituto Enerxético de Galicia será o órgano competente para a instrución do procedemento administrativo de concesión das subvencións, e corresponde ao director deste organismo ditar as diferentes resolucións que deriven del (artigo 11 das bases reguladoras).</p>
    <p>2. No artigo 15.2 da bases establécese que o prazo máximo para resolver e notificar a resolución do procedemento de concesión das axudas será de catro (4) meses, contados desde a data en que rematou o prazo de presentación de solicitudes (15 de abril de 2013). </p>
    <p>3. Todas as resolucións serán notificadas de acordo co establecido na Lei 30/1992, do 26 de novembro. Con carácter xeral, non se enviarán notificacións postais e, de conformidade co establecido no artigo 59.6 b) da indicada lei, no caso das resolucións de concesión da subvención poderase substituír a notificación individual pola publicación no <em>Diario Oficial de Galicia</em> e na páxina web do Inega (www.inega.es). Nesta publicación especificarase a data da convocatoria, o beneficiario, a cantidade concedida e a finalidade da axuda outorgada. Coa publicación no DOG poderán remitirse os beneficiarios a que consulten a información detallada da resolución a través do taboleiro electrónico de anuncios habilitado para estes efectos na referida páxina web.</p>
    <p>4. Neste procedemento só se teñen en conta aqueles feitos, alegacións ou probas aducidos polos propios interesados.</p>
    <p>5. Para determinar e cuantificar o investimento elixible sobre o que aplicar a porcentaxe de axuda correspondente, das actuacións proxectadas polos solicitantes, tívose en conta o disposto nos artigos 8 e 9 das bases reguladoras.</p>
    <p>De acordo con todo o anterior, dentro do prazo fixado pola norma reguladora da convocatoria, esta dirección </p>
    <footer><p>RESOLVE:</p></footer>
    <p>Primeiro. Ordenar a publicación no <em>Diario Oficial de Galicia</em> das subvencións concedidas con cargo á aplicación orzamentaria 08.A2.733A.761.0 que figuran no anexo desta resolución.</p>
    <p>Segundo. A información detallada dos requisitos e condicións de cada axuda estará á disposición dos respectivos interesados no taboleiro electrónico, a que deberán acceder a través da aplicación informática habilitada para estas axudas co usuario e contrasinal do solicitante, desde a páxina web do Instituto Enerxético de Galicia (www.inega.es), na epígrafe «Axudas concellos iluminación exterior 2013».</p>
    <p>Terceiro. De acordo co disposto no artigo 18.1 das bases reguladoras, se transcorresen dez (10) días hábiles desde a publicación desta resolución no DOG sen que os interesados que figuran no anexo comunicasen expresamente a súa renuncia á subvención, entenderase que aceptan, e desde ese momento adquirirán a condición de beneficiarios. </p>
    <p>Cuarto. Aquelas solicitudes que resulten seleccionadas e cuxos importes de axuda sexan aceptados expresa ou tacitamente polos beneficiarios, pasarán a formar parte da lista pública prevista nos artigos 6 e 7.2 d) do Regulamento (CE) núm. 1828/2006 da Comisión, do 8 de decembro, que fixa as normas de desenvolvemento do Regulamento 1083/2006 de disposicións xerais relativos aos Fondos Europeos, e do Regulamento 1080/2006 do Parlamento Europeo e do Consello, relativo ao Fondo Europeo de Desenvolvemento Rexional (DOUE L 371 do 27.12.2006).</p>
    <p>Contra a presente resolución, que pon fin á vía administrativa, poderase interpor recurso contencioso-administrativo ante os xulgados do contencioso-administrativo de Santiago de Compostela, no prazo de dous (2) meses contados desde o día seguinte ao da súa publicación ou notificación, de acordo co previsto nos artigos 8 e 46 da Lei 29/1998, do 13 de xullo, reguladora da xurisdición contencioso-administrativa. Potestativamente, e con carácter previo, pódese interpor recurso administrativo de reposición ante o mesmo órgano que ditou o acto, no prazo dun (1) mes contado do mesmo xeito, tal e como dispoñen os artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Todo iso sen prexuízo de calquera outro recurso que se estime oportuno.</p>
    <p>Santiago de Compostela, 5 de xullo de 2013</p>
    <footer><p>Ángel Bernardo Tahoces<br>Director do Instituto Enerxético de Galicia</p></footer>
    <footer><p>ANEXO</p></footer>
    <h2>Subvencións concedidas</h2>
    <p>Procedemento: IN417P-Renovación de instalacións de iluminación pública exterior existentes (ILE)</p>
    <p>P.O. Feder Galicia 2007-2013: Actuación 4.43.2 (Axudas públicas para o uso racional da enerxía)</p>
    <p>Aplicación orzamentaria: 08.A2.733A.761.0</p>
    <table>
     <thead>
      <tr>
       <td>Código do expediente</td>
       <td>Agrupación de concellos</td>
       <td>Investimento elixible (€)</td>
       <td>Contía subvención (€)</td>
      </tr>
     </thead>
     <tbody>
      <tr>
       <td>IN417P/13A 99</td>
       <td>Guntín, O Páramo e Láncara</td>
       <td>57.221,63</td>
       <td>48.638,38</td>
      </tr>
      <tr>
       <td>IN417P/13A 22</td>
       <td>Ourol, O Vicedo, O Valadouro</td>
       <td>71.384,48</td>
       <td>60.676,81</td>
      </tr>
      <tr>
       <td>IN417P/13A 21</td>
       <td>Cervo, Xove, Burela</td>
       <td>154.232,01</td>
       <td>131.097,21</td>
      </tr>
      <tr>
       <td>IN417P/13A 89</td>
       <td>Cerceda, Mesía, Tordoia</td>
       <td>124.535,51</td>
       <td>105.855,18</td>
      </tr>
      <tr>
       <td>IN417P/13A 62</td>
       <td>Fornelos de Montes, Mondariz, A Lama</td>
       <td>130.987,70</td>
       <td>111.339,55</td>
      </tr>
      <tr>
       <td>IN417P/13A 91</td>
       <td>Xinzo de Limia, Rairiz de Veiga, Baltar</td>
       <td>165.711,84</td>
       <td>140.855,07</td>
      </tr>
      <tr>
       <td>IN417P/13A 96</td>
       <td>Santa Comba, Val do Dubra, Negreira, A Baña</td>
       <td>222.090,98</td>
       <td>188.777,34</td>
      </tr>
      <tr>
       <td>IN417P/13A 52</td>
       <td>Cabanas, Fene, Pontedeume, Neda</td>
       <td>196.761,70</td>
       <td>167.247,45</td>
      </tr>
      <tr>
       <td>IN417P/13A 18</td>
       <td>Padrón, Rois, Dodro</td>
       <td>112.903,80</td>
       <td>95.968,23</td>
      </tr>
      <tr>
       <td>IN417P/13A 92</td>
       <td>Bande, Verea, Lobeira</td>
       <td>167.126,10</td>
       <td>142.057,18</td>
      </tr>
      <tr>
       <td>IN417P/13A 31</td>
       <td>Arnoia, Beade, Cortegada, Leiro</td>
       <td>217.447,94</td>
       <td>184.830,75</td>
      </tr>
      <tr>
       <td>IN417P/13A 87</td>
       <td>Pantón, Sober, O Saviñao</td>
       <td>179.999,99</td>
       <td>152.999,99</td>
      </tr>
      <tr>
       <td>IN417P/13A 51</td>
       <td>Vilarmaior, Irixoa, Monfero, Aranga</td>
       <td>187.025,73</td>
       <td>158.971,87</td>
      </tr>
      <tr>
       <td>IN417P/13A 109</td>
       <td>Trasmiras, Sandiás, Sarreaus</td>
       <td>112.554,56</td>
       <td>95.671,38</td>
      </tr>
      <tr>
       <td>IN417P/13A 45</td>
       <td>Maceda, Xunqueira de Ambía, Baños de Molgas</td>
       <td>149.990,81</td>
       <td>127.492,19</td>
      </tr>
      <tr>
       <td>IN417P/13A 6</td>
       <td>Riós, Viana do Bolo, A Gudiña, Vilariño de Conso</td>
       <td>236.216,93</td>
       <td>200.784,39</td>
      </tr>
      <tr>
       <td>IN417P/13A 7</td>
       <td>Toén, Taboadela, San Cibrao</td>
       <td>179.906,15</td>
       <td>152.920,22</td>
      </tr>
      <tr>
       <td>IN417P/13A 13</td>
       <td>A Peroxa, Coles e Amoeiro</td>
       <td>123.004,42</td>
       <td>104.553,76</td>
      </tr>
      <tr>
       <td>IN417P/13A 120</td>
       <td>Meira, A Pastoriza, Abadín, Riotorto</td>
       <td>171.984,39</td>
       <td>146.186,73</td>
      </tr>
      <tr>
       <td>IN417P/13A 50</td>
       <td>Vilamarín, Boborás, O Irixo, San Cristovo de Cea</td>
       <td>185.312,25</td>
       <td>157.515,41</td>
      </tr>
      <tr>
       <td>IN417P/13A 102</td>
       <td>Lourenzá, Taboada, A Pontenova</td>
       <td>80.621,44</td>
       <td>68.528,22</td>
      </tr>
      <tr>
       <td>IN417P/13A 93</td>
       <td>Bóveda, Paradela, Sarria</td>
       <td>177.960,47</td>
       <td>151.266,40</td>
      </tr>
      <tr>
       <td>IN417P/13A 49</td>
       <td>Abegondo, Bergondo, Carral</td>
       <td>139.153,38</td>
       <td>118.280,37</td>
      </tr>
      <tr>
       <td>IN417P/13A 85</td>
       <td>Cerdedo, Cotobade, Campo Lameiro</td>
       <td>179.967,66</td>
       <td>152.972,51</td>
      </tr>
      <tr>
       <td>IN417P/13A 115</td>
       <td>Trazo, Ordes, Frades</td>
       <td>178.702,48</td>
       <td>151.897,10</td>
      </tr>
      <tr>
       <td>IN417P/13A 76</td>
       <td>Cabana, Malpica, Ponteceso e Laxe</td>
       <td>216.193,07</td>
       <td>183.764,11</td>
      </tr>
      <tr>
       <td>IN417P/13A 100</td>
       <td>A Pobra do Caramiñal, Boiro</td>
       <td>48.812,61</td>
       <td>41.490,72</td>
      </tr>
      <tr>
       <td>IN417P/13A 40</td>
       <td>Boqueixón, Vedra, Vila de Cruces</td>
       <td>124.315,21</td>
       <td>105.667,93</td>
      </tr>
      <tr>
       <td>IN417P/13A 57</td>
       <td>Caldas de Reis, Cuntis, Moraña e Pontecesures</td>
       <td>236.371,45</td>
       <td>200.915,73</td>
      </tr>
      <tr>
       <td>IN417P/13A 95</td>
       <td>Lousame, Ames, Brión</td>
       <td>127.110,77</td>
       <td>108.044,16</td>
      </tr>
     </tbody>
    </table>

