---
date: '2013-07-12'
id: CA04-130613-0002
page: 27948
number: 132
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 10 de xuño de 2013, da Xefatura Territorial de Pontevedra, pola
  que se autoriza e se aproba o proxecto de execución dunha instalación
  eléctrica nos concellos de Cambados e Ribadumia (expediente IN407A
  2012/279-4).
range: Resolución
url: >-
  https://www.xunta.gal/dog/Publicados/2013/20130712/AnuncioCA04-130613-0002_gl.html
---
<p>Visto o expediente para outorgamento de autorización administrativa e aprobación do proxecto de execución das instalacións eléctricas que a continuación se describen:</p>
    <p>Solicitante: Mancomunidade do Salnés, Cambados.</p>
    <p>Enderezo social: rúa Nova, nº 4, 36630 Cambados.</p>
    <p>Denominación: LMTS de acometida ao CT da EDAR de Ribadumia.</p>
    <p>Situación: Cambados e Ribadumia.</p>
    <p>Características técnicas: LMT subterránea a 20 kV con condutor RHZ1 de 268 metros de lonxitude, con orixe no centro de seccionamento de Unión Fenosa Distribución (situado en Souto, Cambados) e final no centro de transformación que dará subministración á estación depuradora de augas residuais situada na Xunqueira, polígono 7, parcela 163, Ribadumia.</p>
    <p>Cumpridos os trámites ordenados na Lei 54/1997, do 27 de novembro, do sector eléctrico, e no capítulo II, título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución das ditas instalacións, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>O prazo de posta en marcha da instalación, de acordo co artigo 131 do Real decreto 1955/2000, será de 12 meses a partir da recepción da presente resolución. Para os efectos da posible solicitude de prórroga, o peticionario deberá ter en conta o disposto no capítulo IV do Decreto 1775/1967, do 22 de xullo.</p>
    <p>Contra a presente resolución poderá interpor recurso de alzada ante o conselleiro de Economía e Industria no prazo dun mes contado a partir de día seguinte ao da notificación desta resolución; tamén poderá interpor calquera outro recurso que considere pertinente ao seu dereito.</p>
    <p>Pontevedra, 10 de xuño de 2013</p>
    <footer><p>Ignacio Rial Santomé<br>Xefe territorial de Pontevedra</p></footer>

