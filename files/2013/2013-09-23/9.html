---
date: '2013-09-23'
id: G1639-120913-0001
page: 37379
number: 181
agency: Instituto Galego da Calidade Alimentaria
section: IV. Oposicións e concursos.
title: >-
  ANUNCIO do 5 de setembro de 2013 polo que se convocan procesos selectivos para
  a contratación de catro (4) técnicos superiores para o desenvolvemento de
  proxectos dentro do Plan marco, submedida 323.23, de conservación e mellora do
  patrimonio rural 2007-2013, e do Plan marco, submedida 214.2.4, de accións de
  conservación de recursos xenéticos na agricultura/cultivos do PDR de Galicia,
  e un (1) técnico superior para o desenvolvemento do proxecto Feader 2012/02 no
  marco do PDR de Galicia 2007-2013.
range: Anuncio
url: >-
  https://www.xunta.gal/dog/Publicados/2013/20130923/AnuncioG1639-120913-0001_gl.html
---
<p>No taboleiro de anuncios do Instituto Galego da Calidade Alimentaria e na súa páxina web http://www.medioruralemar.xunta.es/nc/areas/investigacion_e_formacion/<br>instituto_galego_da_calidade_alimentaria/documentacion/persoal/</p>
    <p>Aparecen integramente publicadas as bases da convocatoria dos seguintes procesos selectivos:</p>
    <p>1. Convocatoria do proceso selectivo para a contratación dun (1) técnico/a I na especialidade de tecnoloxía dos alimentos mediante a modalidade contractual de realización de proxectos específicos de investigación científica e técnica para o desenvolvemento do proxecto de investigación denominado: Tecnoloxías para a obtención dun novo leite de vaca enriquecido de forma natural en antioxidantes en granxas galegas, cofinanciado polo Fondo Europeo Agrícola de Desenvolvemento Rural (Ref. Feader 2012/02).</p>
    <p>2. Convocatoria do proceso selectivo para a contratación de dous (2) técnicos/as I especialistas en produción vexetal mediante a modalidade contractual de realización de proxectos específicos de investigación científica e técnica para o desenvolvemento dos proxectos de investigación denominados: Potenciación do banco de recursos fitoxenéticos de millo existente no Ciam-Ingacal e Actualización do banco de xermoplasma de ecotipos de especies pratenses no Ciam-Ingacal, que se desenvolverán dentro da medida 214.2.4 do PDR denominada conservación dos recursos xenéticos na agricultura.</p>
    <p>3. Convocatoria do proceso selectivo para a contratación de dous (2) técnicos/as I, mediante a modalidade contractual de realización de proxectos específicos de investigación científica e técnica para o desenvolvemento das actuacións de investigación, desenvolvemento e innovación dirixidas á conservación dos recursos xenéticos forestais, que se executarán dentro da submedida 323.23 do Plan marco de conservación e mellora do patrimonio rural 2007-2013.</p>
    <p>O prazo de presentación de solicitudes será de dez (10) días hábiles desde o día seguinte ao da publicación deste anuncio no <em>Diario Oficial de Galicia</em>.</p>
    <p>Os sucesivos anuncios desta convocatoria, cando proceda de conformidade coas bases, publicaranse no dito enderezo electrónico e no taboleiro de anuncios do Instituto Galego da Calidade Alimentaria.</p>
    <p>Santiago de Compostela, 5 de setembro de 2013</p>
    <footer><p>Tomás Fernández-Couto Juanas<br>Director do Instituto Galego da Calidade Alimentaria</p></footer>

