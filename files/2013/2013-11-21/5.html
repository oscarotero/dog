---
date: '2013-11-21'
id: G0244-131113-0006
page: 45092
number: 223
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 12 de novembro de 2013, da Dirección Xeral de Avaliación e
  Reforma Administrativa, pola que se dá publicidade á adhesión de diversas
  entidades locais ao convenio marco asinado entre a Administración xeral do
  Estado e a Comunidade Autónoma de Galicia para a implantación dunha rede de
  oficinas integradas de atención ao cidadán no ámbito territorial de Galicia.
range: Resolución
url: >-
  https://www.xunta.gal/dog/Publicados/2013/20131121/AnuncioG0244-131113-0006_gl.html
---
<p>Con data do 17 de abril de 2007 asinouse un convenio marco de colaboración entre a Administración xeral do Estado e a Comunidade Autónoma de Galicia que ten como obxectivo o desenvolvemento das actuacións precisas para establecer, no ámbito territorial de Galicia, unha rede de espacios comúns de atención ao cidadán que permitan a prestación de servizos integrados de información, orientación, atención e tramitacións sobre determinados aspectos da actividade administrativa, coordinando para tal fin o exercicio das competencias das administracións intervinientes, entendendo por tales as asinantes do convenio e as que se adhiran nun futuro.</p>
    <p> Entre as medidas tendentes a lograr o mencionado modelo de funcionamento administrativo destaca a de implantar, nas entidades locais que se adhiran, oficinas integradas de atención ao cidadán que se clasificarán, segundo o establecido na cláusula segunda do convenio, en función das súas capacidades e o nivel de servizos que presten.</p>
    <p>O convenio marco establece, na súa cláusula décimo segunda, que as entidades locais interesadas en adherirse poderán solicitalo á Consellería de Presidencia, Administracións Públicas e Xustiza da Xunta de Galicia sempre que, xunto coas súas solicitudes, cumprisen cos requisitos que a dita cláusula determina, circunstancia que foi comunicada no seu momento ás entidades locais de Galicia.</p>
    <p>Solicitada a adhesión polas entidades locais da Comunidade Autónoma de Galicia que se relacionan no anexo e aceptadas pola Comisión de Seguimento e Avaliación do Convenio segundo o previsto nas cláusulas sétima e décimo segunda, procede agora a publicación desta adhesión no <em>Diario Oficial de Galicia</em>.</p>
    <p>De conformidade co acordado entre a Administración xeral do Estado e a Comunidade Autónoma en reunión da Comisión de Seguimento e Avaliación do Convenio, a inserción no <em>Diario Oficial de Galicia</em> á que se fai referecia, por razóns de eficacia e para evitar un trámite máis ás entidades locais, realízaa a Consellería de Presidencia, Administracións Públicas e Xustiza. En consecuencia,</p>
    <h2>RESOLVO:</h2>
    <p>1º Publicar, como anexo a esta resolución a relación de entidades locais que se adhiren ao convenio marco asinado entre a Administración xeral do Estado e a Comunidade Autónoma de Galicia para a implantación dunha rede de oficinas integradas de atención ao cidadán no ámbito territorial de Galicia.</p>
    <p>A partir da data desta publicación no <em>Diario Oficial de Galicia</em>, os cidadáns poderán presentar documentos dirixidos á Administración xeral do Estado ou á Comunidade Autónoma de Galicia nos rexistros destas entidades locais.</p>
    <p>2º Comunicar a aceptación destas adhesións e o acordado na reunión da Comisión de Seguimento e Avaliación do Convenio ás entidades locais afectadas.</p>
    <p>Santiago de Compostela, 12 de novembro de 2013</p>
    <footer><p>Natalia Prieto Viso<br>Directora xeral de Avaliación e Reforma Administrativa</p></footer>
    <h2>ANEXO</h2>
    <table>
     <tbody>
      <tr>
       <td>Denominación</td>
       <td>Provincia</td>
       <td>Tipo entidade</td>
       <td>Nivel servizos</td>
      </tr>
      <tr>
       <td>Vilagarcía de Arousa</td>
       <td>Pontevedra</td>
       <td>Concello</td>
       <td>Oficina de contacto</td>
      </tr>
      <tr>
       <td>Sanxenxo</td>
       <td>Pontevedra</td>
       <td>Concello</td>
       <td>Oficina de contacto</td>
      </tr>
      <tr>
       <td>Guitiriz</td>
       <td>Lugo</td>
       <td>Concello</td>
       <td>Oficina de contacto</td>
      </tr>
     </tbody>
    </table>

