---
date: '2013-11-21'
id: G0164-081113-0002
page: 45448
number: 223
agency: 'Consellería de Cultura, Educación e Ordenación Universitaria'
section: VI. Anuncios. a) Administración autonómica.
title: >-
  CÉDULA do 5 de novembro de 2013, da Secretaría Xeral de Cultura, pola que se
  notifica o acordo de iniciación do procedemento de reintegro da subvención
  concedida (expediente CT221C 2011/23).
range: Cédula
url: >-
  https://www.xunta.gal/dog/Publicados/2013/20131121/AnuncioG0164-081113-0002_gl.html
---
<p>Unha vez intentada a notificación persoal e devolta polo servizo de Correos por resultar imposible a súa práctica, de conformidade co disposto nos artigos 59 e 61 da Lei 30/1992, do 26 de novembro, modificada pola Lei 4/1999, mediante esta cédula notifícaselle a entidade relacionada no anexo o acordo de iniciación do expediente de reintegro da subvención concedida mediante Resolución do conselleiro de Cultura e Turismo do 23 de novembro de 2011.</p>
    <p>Faise saber que o interesado disporá dun prazo de quince (15) días para que alegue ou presente os documentos que considere pertinentes, de acordo co disposto no artigo 77 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia.</p>
    <p>Santiago de Compostela, 5 de novembro de 2013</p>
    <footer><p>Anxo Manuel Lorenzo Suárez<br>Secretario xeral de Cultura</p></footer>
    <h2>Anexo</h2>
    <p>Entidade: Editorial Danu.</p>
    <p>Enderezo: rúa Tras do Pilar, nº 6, 2, 15701 Santiago de Compostela.</p>
    <p>Número de expediente: CT221C 2011/23.</p>
    <p>Data do acordo de iniciación do procedemento do acordo de reintegro: 11 de outubro de 2013.</p>
    <p>Preceptos incumpridos: artigo 3.2 da Orde do 29 de decembro de 2010 pola que se establecen as bases reguladoras para a concesión, en réxime de concorrencia competitiva, das axudas para a promoción, produción e edición do libro galego, no que refire á tradución para outras linguas de obras publicadas orixinariamente en galego e á tradución para o galego de obras publicadas orixinariamente noutras linguas, e se procede á súa convocatoria para o ano 2011, modificada pola Orde do 5 de maio de 2011; artigo 33.1.c) da Lei 9/2007, do 13 de xuño, de subvencións de Galicia.</p>
    <p>Cantidade para reintegrar: 2.256,63 €.</p>

