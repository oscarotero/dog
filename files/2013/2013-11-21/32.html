---
date: '2013-11-21'
id: CA02-121113-0001
page: 45414
number: 223
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 4 de novembro de 2013, da Xefatura Territorial de Pontevedra, polo
  que se  somete a  exposición pública o expediente de modificación do couto 
  troiteiro de Souto de Vea, no concello da Estrada.
range: Anuncio
url: >-
  https://www.xunta.gal/dog/Publicados/2013/20131121/AnuncioCA02-121113-0001_gl.html
---
<p>Segundo o disposto no artigo 15.3 do Decreto 130/1997, do 14 de maio, polo que se aproba o Regulamento de ordenación da pesca fluvial e dos ecosistemas acuáticos continentais de Galicia, a Xefatura Territorial de Medio Ambiente, Territorio e Infraestruturas de Pontevedra somete a información pública o expediente de modificación do couto troiteiro de Souto de Vea. </p>
    <p>A modificación consiste en:</p>
    <p>– O aumento da lonxitude do couto nun quilómetro, polo que se move augas abaixo o seu límite inferior, que pasa da ponte de Riba de Vea á ponte de Poceños.</p>
    <p>– O incremento do número de días hábiles de pesca, que pasan de tres a cinco (martes, mércores, venres, sábados e domingos).</p>
    <p>O expediente está á disposición de todos aqueles que puideren ter interese nel no Servizo de Conservación da Natureza, na avenida Fernández Ladreda, 43, 2º, Pontevedra, durante un prazo de 15 días a partir da data de publicación deste anuncio.</p>
    <p>Pontevedra, 4 de novembro de 2013</p>
    <footer><p>José Luis Díez Yánez<br>Xefe territorial de Pontevedra</p></footer>

