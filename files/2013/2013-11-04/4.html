---
date: '2013-11-04'
id: CA02-281013-0002
page: 42913
number: 210
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  ORDE do 22 de outubro de 2013 sobre a aprobación definitiva da modificación
  puntual do réxime de usos de polígono industrial do Plan xeral de ordenación
  municipal de San Cibrao das Viñas (Ourense).
range: Orde
url: >-
  https://www.xunta.gal/dog/Publicados/2013/20131104/AnuncioCA02-281013-0002_gl.html
---
<p>O Concello de San Cibrao das Viñas remite o expediente de referencia solicitando a súa aprobación definitiva, conforme o disposto no artigo 85.7 da Lei 9/2002, de ordenación urbanística e protección do medio rural de Galicia.</p>
    <p>Unha vez analizado o expediente remitido polo Concello de San Cibrao das Viñas e vista a proposta literal que nesta mesma data eleva a Secretaría Xeral de Ordenación do Territorio e Urbanismo, resulta:</p>
    <p>I. Antecedentes.</p>
    <p>I.1. En data 5 de agosto pasado, esta Consellería de Medio Ambiente, Territorio e Infraestruturas emitiu orde de non aprobación da modificación puntual aprobada provisionalmente polo Concello Pleno en sesión de 10 de abril de 2013.</p>
    <p>I.2. Consta informe favorable en materia de telecomunicacións, do 2 de setembro de 2013, da Subdirección Xeral de Redes e Operadores de Telecomunicacións do Ministerio de Industria, Enerxía e Turismo.</p>
    <p>I.3. O Pleno do Concello, en sesión ordinaria que tivo lugar o 26 de setembro de 2013, aprobou provisionalmente o documento refundido da modificación puntual.</p>
    <p>II. Análise e consideracións.</p>
    <p>II.1. O ámbito de actuación da modificación puntual coincide co Polígono Industrial de San Cibrao das Viñas, integrado por tres sectores: sector A, de 1.472.700 m<sup>2</sup>, clasificado como solo urbano industrial; sector B, de 490.417 m<sup>2</sup>, desenvolvido mediante un plan parcial aprobado definitivamente o 28 de febreiro de 1991, modificado posteriormente; e sector C, de 370.420 m<sup>2</sup>, desenvolvido mediante un plan parcial aprobado definitivamente o 10 de xullo de 1992, tamén modificado.</p>
    <p>II.2. O obxecto da modificación puntual é adecuar o réxime dos usos do solo e da edificación á realidade urbanística actual, admitindo novos usos, sobre todo terciarios e de loxística de transporte, non admitidos actualmente no ámbito do polígono industrial. </p>
    <p>II.3. Corrixíronse as epígrafes da memoria en que se sinalaba que as prazas de aparcadoiro situadas na planta baixa non computaban edificabilidade, o que contradicía o establecido no artigo 46.6.a) da LOUG.</p>
    <p>II.4. Corrixiuse o punto 5.1.1.3.c).1, indicándose que a relación entre a superficie neta e a superficie bruta é de 0,8.</p>
    <p>II.5. En canto ao procedemento, completouse a tramitación co informe favorable da Subdirección Xeral de Redes e Operadores de Telecomunicacións, do Ministerio de Industria, Enerxía e Turismo.</p>
    <p>A competencia para resolver sobre a aprobación definitiva do planeamento xeral correspóndelle ao conselleiro de Medio Ambiente, Territorio e Infraestruturas, de conformidade co disposto nos artigos 89 e 93.4 da LOUG, e no artigo 1 do Decreto 44/2012, do 19 de xaneiro, polo que se establece a estrutura orgánica da CMATI.</p>
    <p>III. Resolución.</p>
    <p>Visto canto antecede,</p>
    <h2>RESOLVO:</h2>
    <p>1º. Aprobar definitivamente a modificación puntual do réxime de usos do polígono industrial do PXOM de San Cibrao das Viñas (Ourense), ao abeiro do establecido no artigo 85.7.a) da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>2º. Contra esta orde cabe interpoñer recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses, que se contarán desde o día seguinte ao da súa publicación, segundo dispoñen os artigos 10 e 46 da Lei 29/1998, do 13 de xullo, reguladora da xurisdición contencioso-administrativa. </p>
    <p>3º. De conformidade co disposto polos artigos 92 da Lei 9/2002 e 70 da Lei 7/1985, do 2 de abril, reguladora das bases de réxime local, o concello deberá publicar no <em>Boletín Oficial </em>da provincia a normativa e ordenanzas da modificación aprobada definitivamente.</p>
    <p>4º. Notifíqueselle esta orde ao concello e publíquese no <em>Diario Oficial de Galicia</em>.</p>
    <p>Santiago de Compostela, 22 de outubro de 2013</p>
    <footer><p>Agustín Hernández Fernández de Rojas<br>Conselleiro de Medio Ambiente, Territorio e Infraestruturas</p></footer>

