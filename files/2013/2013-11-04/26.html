---
date: '2013-11-04'
id: CA04-211013-0004
page: 43114
number: 210
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 1 de outubro de 2013, da Xefatura Territorial da Coruña, pola
  que se autoriza e se aproba o proxecto de execución dunha instalación
  eléctrica no concello de Santa Comba (expediente IN407A 2012/007).
range: Resolución
url: >-
  https://www.xunta.gal/dog/Publicados/2013/20131104/AnuncioCA04-211013-0004_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Electra de Santa Comba, S.L.</p>
    <p>Domicilio social: Miraflores, 20, baixo, 15840 Santa Comba (A Coruña).</p>
    <p>Denominación: modificado LMTS derivación a depuradora Santa Comba.</p>
    <p>Situación: Santa Comba.</p>
    <p>Características técnicas:</p>
    <p>Centro de seccionamento prefabricado de formigón, con 3 celas de liña, ao cal entra a proxectada LMTS para subministración ao CT da EDAR Santa Comba (expediente IN407A 2012/44-1).</p>
    <p>Cumpridos os trámites ordenados na Lei 54/1997, do 27 de novembro (BOE nº 285), do sector eléctrico, e no título VII, capítulo II do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da devandita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>A instalación executarase nun prazo non superior a un ano, contado a partir da data desta resolución.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>A Coruña, 1 de outubro de 2013</p>
    <footer><p>Susana Vázquez Romero<br>Xefa territorial da Coruña</p></footer>

