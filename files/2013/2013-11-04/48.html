---
date: '2013-11-04'
id: O143-091013-0001
page: 43150
number: 210
agency: Augas de Galicia
section: VI. Anuncios. a) Administración autonómica.
title: >-
  ANUNCIO do 8 de outubro de 2013 polo que se procede á notificación por
  comparecencia do acordo de inicio e trámite de audiencia no expediente de
  resolución do contrato da obra saneamento no núcleo da Senra, parroquia de
  Cervo. Cervo (Lugo), de clave OH.327.587.
range: Anuncio
url: >-
  https://www.xunta.gal/dog/Publicados/2013/20131104/AnuncioO143-091013-0001_gl.html
---
<p>En relación co expediente de resolución do contrato de referencia, de conformidade co establecido no artigo 207 da Lei 30/2007, do 30 de outubro, de contratos do sector público, e co artigo 109 do Real decreto 1098/2001, do 12 de outubro, polo que se aproba o Regulamento xeral da lei de contratos das administracións públicas, do 16 de xuño de 2000, e ante o resultado negativo de dous intentos de notificación no enderezo sinalado pola empresa Roymer Obra Civil, S.L. e no enderezo a que foron reexpedidas pola oficina de Correos, e para que sirva de notificación dos referidos trámites, emprázase a devandita empresa para que compareza ante Augas de Galicia, situada na rúa Doutor Maceira, nº 18, baixo, en Santiago de Compostela, en horario de oficina (de luns a venres, das 9.00 ás 14.00 horas), no prazo máximo de dez días hábiles, contados desde o día seguinte ao da publicación do presente anuncio no <em>Diario Oficial de Galicia.</em></p>
    <p>Se, transcorrido o devandito prazo, non tiver comparecido a interesada, a notificación dos actos administrativos a que se refire este anuncio entenderase producida para todos os efectos legais desde o día seguinte ao do vencemento do prazo sinalado para comparecer.</p>
    <p>Así mesmo, remitirase este anuncio de notificación por comparecencia ao Concello de Mos e ao Concello de Redondela, para a súa colocación nos seus respectivos taboleiros de anuncios ata o día que venza o prazo para comparecer a interesada.</p>
    <p>Santiago de Compostela, 8 de outubro de 2013</p>
    <footer><p>Francisco Menéndez Iglesias<br>Director de Augas de Galicia</p></footer>

