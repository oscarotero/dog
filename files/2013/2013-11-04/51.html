---
date: '2013-11-04'
id: C3Q2-211013-0003
page: 43158
number: 210
agency: Instituto Galego da Vivenda e Solo
section: VI. Anuncios. a) Administración autonómica.
title: >-
  RESOLUCIÓN do 9 de outubro de 2013 pola que se declara deserta a poxa pública
  de locais de garaxe propiedade do Instituto Galego da Vivenda e Solo por falta
  de licitadores (expediente IGVS03-13).
range: Resolución
url: >-
  https://www.xunta.gal/dog/Publicados/2013/20131104/AnuncioC3Q2-211013-0003_gl.html
---
<p>Con data do 19 de xullo de 2013 publicouse no <em>Diario Oficial de Galicia</em> o anuncio do Instituto Galego da Vivenda e Solo (IGVS) polo que se ofertaban en réxime de venda ou alugamento locais de garaxe propiedade deste organismo mediante poxa pública.</p>
    <p>O prazo para presentar as ofertas rematou o 19 de setembro de 2013 e os encargados dos rexistros dos servizos centrais e das áreas provinciais de Pontevedra e Ourense emitiron certificados en que fan constar que non se presentou ningunha proposición.</p>
    <p>Por esta resolución a directora xeral do IGVS, en virtude das competencias conferidas pola Resolución do 23 de xuño de 2010, de delegación de competencias en materia de contratación do presidente do dito organismo, e de acordo coa Lei 3/1988, do 27 de abril, de creación do IGVS e o Decreto 288/1988, do 29 de setembro, que o desenvolve, resolvo declarar deserta a poxa dos locais de garaxe propiedade do IGVS nas provincias de Ourense e Pontevedra por falta de licitadores, ao non presentarse ningunha oferta.</p>
    <p>Contra esta resolución, que é definitiva en vía administrativa, poderase interpor potestativamente recurso de reposición perante este mesmo órgano, no prazo dun mes contado a partir do día seguinte ao da súa notificación, de conformidade co establecido na Lei 30/1992, do 26 de novembro, de réxime xurídico das administracións públicas e do procedemento administrativo común, ou poderase interpoñer recurso contencioso-administrativo perante o xulgado do contencioso-administrativo competente no prazo de dous meses, contados a partir do día seguinte ao da súa notificación.</p>
    <p>O que se fai público para os efectos do sinalado no artigo 151 do Real decreto lexislativo 3/2011, do 14 de novembro, polo que se aproba o texto refundido da Lei de contratos do sector público.</p>
    <p>Santiago de Compostela, 9 de outubro de 2013</p>
    <footer><p>Teresa María Gutiérrez López<br>Directora xeral do Instituto Galego da Vivenda e Solo</p></footer>

