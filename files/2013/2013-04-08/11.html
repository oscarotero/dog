---
date: '2013-04-08'
id: G2162-150313-0001
page: 10302
number: 67
agency: Xulgado de Primeira Instancia número 3 de Pontevedra
section: V. Administración de xustiza.
title: EDICTO (474/2012).
range: Edicto
url: >-
  https://www.xunta.gal/dog/Publicados/2013/20130408/AnuncioG2162-150313-0001_gl.html
---
<p>Sandra Pérez López, secretaria xudicial do Xulgado de Primeira Instancia número 3 de Pontevedra, polo presente anuncio:</p>
    <p>No presente procedemento JVB 474/2012 seguido por instancia do Consorcio de Compensación de Seguros fronte a Cristina Vidal Rodríguez ditouse sentenza cuxo teor literal é o seguinte:</p>
    <p>Xulgado Primeira Instancia número 3 de Pontevedra.</p>
    <p>Sentenza 155/2012.</p>
    <p>Pontevedra a 18 de decembro de 2012.</p>
    <p>Vista por min, María Luisa Maquieira Prieto, xuíza substituta do Xulgado de Primeira Instancia número 3 de Pontevedra e o seu partido, a presente demanda de xuízo verbal rexistrada co número 474/2012, interposta pola letrada habilitada do avogado do Estado, Sra. Gómez Andrés, en nome e representación do Consorcio de Compensación de Seguros, fronte a Cristina Vidal Rodríguez, declarada en rebeldía procesual, sobre reclamación de cantidade, declárase:</p>
    <p>Decido que, estimando a demanda interposta pola letrada habilitada do avogado do Estado, en nome e representación do Consorcio de Compensación de Seguros, fronte a Cristina Vidal Rodríguez, declarada en rebeldía procesual, e na súa virtude, debo condenar e condeno a demandada a aboar á parte demandante a cantidade reclamada por importe de mil novecentos setenta euros con setenta e tres céntimos (1.970,73 euros), cos xuros legais preceptivos desde a interpelación xudicial, todo iso con imposición das custas do proceso á demandada.</p>
    <p>Notifíquese esta resolución ás partes, facéndolles saber que contra ela non cabe interpoñer recurso de apelación, atendida a contía do presente procedemento, inferior a 3.000 euros, de conformidade co disposto no artigo 455, ordinal 1º, da LAC, na súa redacción dada pola Lei 37/2011, do 10 de outubro, de medidas de axilización procesual.</p>
    <p>E encontrándose a devandita demandada, Cristina Vidal Rodríguez, en paradoiro descoñecido, expídese o presente co fin de que lle sirva de notificación en forma.</p>
    <p>Pontevedra, 19 de decembro de 2012</p>
    <footer><p>A secretaria xudicial</p></footer>

