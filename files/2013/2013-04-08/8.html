---
date: '2013-04-08'
id: G0003-250313-0001
page: 10297
number: 67
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 13 de marzo de 2013, da Xerencia de Xestión Integrada da Coruña,
  pola que se anuncia convocatoria pública para a provisión, polo procedemento
  regulamentario, dun posto vacante de supervisor/a da Unidade de Puerperio do
  Hospital Materno-Infantil A Coruña.
range: Resolución
url: >-
  https://www.xunta.gal/dog/Publicados/2013/20130408/AnuncioG0003-250313-0001_gl.html
---
<p>De conformidade co establecido no Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, e na Orde do 24 de maio de 2006 (DOG núm. 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servicio Galego de Saúde, en virtude das competencias atribuídas polo Decreto 311/2009, do 28 de maio (DOG núm. 109, do 5 de xuño), polo que se establece a estrutura orgánica dos servizos centrais do Servizo Galego de Saúde, e Orde do 5 de xuño de 2012 (DOG núm. 39, do 20 de xullo), sobre delegación de competencias en órganos centrais e periféricos do Servizo Galego de Saúde,</p>
    <h2>RESOLVO:</h2>
    <p>Anunciar a convocatoria para cubrir, polo procedemento regulamentario, o posto de supervisor/a da Unidade de Puerperio do Hospital Materno-Infantil A Coruña.</p>
    <p>As bases da citada convocatoria estarán expostas nos taboleiros de anuncios do Hospital A Coruña e na páxina web do Servizo Galego de Saúde (www.sergas.es).</p>
    <p>As solicitudes e a documentación anexa que conteña a xustificación dos requisitos e méritos alegados deberán presentarse no Rexistro Xeral do Hospital A Coruña, dirixidas ao xerente de Xestión Integrada, no prazo dun mes contado desde o seguinte ao da data da publicación do anuncio da presente convocatoria no <em>Diario Oficial de Galicia</em>.</p>
    <p>Así mesmo, poderán presentarse a través de calquera dos rexistros previstos no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Os interesados deberán presentar xunto coa solicitude un currículo e xustificar documentalmente os méritos que aleguen.</p>
    <p>A Coruña, 13 de marzo de 2013</p>
    <footer><p>Francisco José Vilanova Fraga<br>Xerente de Xestión Integrada da Coruña</p></footer>

