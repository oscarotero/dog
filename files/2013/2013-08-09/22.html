---
date: '2013-08-09'
id: G2345-190713-0003
page: 32325
number: 152
agency: Xulgado do Social número 2 da Coruña
section: V. Administración de xustiza.
title: EDICTO (1119/2010).
range: Edicto
url: >-
  https://www.xunta.gal/dog/Publicados/2013/20130809/AnuncioG2345-190713-0003_gl.html
---
<p>María Blanco Aquino, secretaria do Xulgado do Social número 2 da Coruña, fago saber que por resolución ditada o día 18.7.2013 no proceso seguido por instancia de Adriana Méndez Novo contra Proyectos y Estudios de Galicia, S.L., admón. concursal de Proyectos y Estudios de Galicia, S.L, na persoa de Emilio Rodríguez de Dios, e o Fogasa, en reclamación por cantidade, rexistrouse cos autos nº 1119-10 e acordouse notificar a Proyectos y Estudios de Galicia, S.L. o ditame de sentenza seguinte:</p>
    <p>«Decido que debo estimar e estimo a demanda que en materia de cantidade foi interposta por Adriana Méndez Novo fronte a Proyectos y Estudios de Galicia, S.L. con intervención do Fogasa e a administración concursal da empresa e, en consecuencia, debo condenar e condeno a demandada a que aboe a parte demandante a cantidade de 3.817,77 euros.</p>
    <p>Notifíquese a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, abondando a manifestación da parte ou do seu avogado ou representante dentro do indicado prazo.</p>
    <p>Advírtase ao recorrente que non fose traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros do depósito especial indicado no artigo 229.1.a) da Lei reguladora da xurisdición social na conta aberta na entidade Banesto a nome deste xulgado, acreditando mediante a presentación do xustificante de ingreso no período comprendido ata a formalización do recurso, así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado a cantidade obxecto de condena, ou formalizar aval bancario pola devandita cantidade en que se faga constar a responsabilidade solidaria do avalista, incorporándoos a este xulgado co anuncio de recurso.</p>
    <p>En todo caso, o recorrente deberá designar letrado para a tramitación do recurso no momento de anuncialo.</p>
    <p>Dedúzase testemuño literal desta sentenza que quedará nestas actuacións, con inclusión da orixinal no libro de sentenzas.</p>
    <p>Así por esta a miña sentenza, pronúncioo, mándoo e asínoo.</p>
    <p>Publicación. Expídoa eu, secretaria xudicial, para facer constar que, na mesma data da sentenza, se deposita na secretaría deste xulgado a anterior sentenza para a súa notificación e publicidade na forma permitida e ordenada pola Constitución e as leis. Seguidamente, líbrase testemuño da sentenza para a súa unión aos autos. Dou fe».</p>
    <p>Advírtese ao destinatario que as seguintes comunicacións se farán nos estrados deste xulgado, salvo as que deban revestir forma de auto ou sentenza, ou se trate de emprazamento.</p>
    <p>E para que sirva de notificación a Proyectos y Estudios de Galicia, S.L., en ignorado paradoiro, expídese a presente cédula para a súa publicación no Diario Oficial de Galicia e colocación no taboleiro de anuncios.</p>
    <p>A Coruña, 19 de xullo de 2013</p>
    <footer><p>A secretaria xudicial</p></footer>

