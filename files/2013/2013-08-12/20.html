---
date: '2013-08-12'
id: G0171-220713-0001
page: 32669
number: 153
agency: Xulgado do Social número 1 de Reforzo da Coruña
section: V. Administración de xustiza.
title: EDICTO (334/2013).
range: Edicto
url: >-
  https://www.xunta.gal/dog/Publicados/2013/20130812/AnuncioG0171-220713-0001_gl.html
---
<p>Marta Yanguas del Valle, secretaria xudicial de reforzo do Xulgado do Social número 1 da Coruña, fago saber que no procedemento de despedimento/cesamentos en xeral 334/2013 deste xulgado do social, seguido por instancia de Óscar Milan Lafuente contra a empresa Cumbraos 2010, S.L., Fogasa, sobre despedimento, se ditou sentenza o 17.7.2013 cuxo ditame di textualmente:</p>
    <p>Ditame:</p>
    <p>1º. Estimo a demanda sobre despedimento formulada por Óscar Milán Lafuente fronte á empresa Cumbraos 2010, S.L. e, en consecuencia, declaro a improcedencia do despedimento e condeno a demandada a que readmita inmediatamente o traballador nas mesmas condicións que rexían antes de producirse o despedimento, ou ben, á elección da empresa, á extinción da relación laboral con aboamento da indemnización detallada no número segundo deste ditame. Todo iso con aboamento, no caso de opción pola readmisión, dos salarios de tramitación que non percibise ata a notificación da presente sentenza.</p>
    <p>A dita opción deberá exercerse en 5 días a partir da notificación desta sentenza, mediante escrito ou comparecencia ante este xulgado. Transcorrido o dito termo sen que se tivese optado, entenderase que procede a readmisión.</p>
    <p>2º. A indemnización e os salarios de tramitación que aboará a empresa demandada, segundo o disposto no número anterior, son os seguintes:</p>
    <p>– En concepto de indemnización, e de optar a empresa por ela: a cantidade de 965,99 € (novecentos sesenta e cinco euros con noventa e nove céntimos de euro).</p>
    <p>– En concepto de salarios de trámite, para o caso de opción pola readmisión, os deixados de percibir desde a data do despedimento e ata a notificación da presente sentenza, calculados a razón de 39,03 €/día.</p>
    <p>3º. Todo iso coa absolución do Fogasa.</p>
    <p>Inscríbase a presente resolución no libro de sentenzas, deixando testemuño desta no presente procedemento.</p>
    <p>Notifíqueselles esta sentenza ás partes advertíndolles que contra ela se poderá interpor recurso de suplicación ante o Tribunal Superior de Xustiza de Galicia, o cal se deberá anunciar neste xulgado no prazo dos cinco días seguintes á notificación desta resolución por comparecencia ou mediante escrito, pasados os cales se declarará firme e se procederá ao seu arquivamento.</p>
    <p>Advírtaselle igualmente ao recorrente que non fose traballador ou beneficiario do réxime público da Seguridade Social, ou habente causa seu, ou non teña recoñecido o beneficio da xustiza gratuíta, que deberá depositar a taxa establecida na Lei 10/2012, do 20 de novembro.</p>
    <p>Así o pronuncio, mando e asino, Javier López Cotelo.</p>
    <p>Para que conste e inserir no Diario Oficial de Galicia co fin de que sirva de notificación á empresa demandada Cumbraos 2010, S.L., co apercibimento de que as sucesivas notificacións se realizarán nos estrados do xulgado, agás as que revistan forma de emprazamentos, sentenzas e autos, expido e asino o presente.</p>
    <p>A Coruña, 19 de xullo de 2013</p>
    <footer><p>A secretaria xudicial</p></footer>

