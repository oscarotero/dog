---
date: '2013-10-23'
id: CA02-170913-0008
page: 41833
number: 203
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 11 de setembro de 2013, da Secretaría Xeral de Calidade e
  Avaliación Ambiental, polo que se somete a información pública a solicitude de
  autorización ambiental integrada para unha fábrica de fariña, promovida por
  Reyes Hermanos, S.L., no concello de Pontevedra (Pontevedra) (clave do
  expediente 2013-IPPC-I-7).
range: Anuncio
url: >-
  https://www.xunta.gal/dog/Publicados/2013/20131023/AnuncioCA02-170913-0008_gl.html
---
<p>Para os efectos previstos na Lei 16/2002, do 1 de xullo, de prevención e control integrados da contaminación (BOE nº 157, do 2 de xullo), faise público que por espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposta a seguinte documentación:</p>
    <p>– Autorización ambiental integrada. Planta de produción de fariña de trigo. Reyes Hermanos, S.L. Pontevedra (Pontevedra). Nº encarga 17546. Setembro 2013.</p>
    <p>– Documento de síntese da autorización ambiental integrada. Planta de produción de fariña de trigo. Reyes Hermanos, S.L. Pontevedra (Pontevedra). Nº encarga 17546. Setembro 2013.</p>
    <p>Co fin de que calquera interesado poida consultala e, de ser o caso, formular nese prazo as alegacións, suxestións ou observacións que considere convenientes. Os citados documentos estarán á disposición dos administrados, en horario de atención ao público, nas seguintes dependencias:</p>
    <p>– Secretaría Xeral de Calidade e Avaliación Ambiental, Servizo de Prevención e Control Integrados da Contaminación (r/ San Lázaro, s/n. 15781 Santiago de Compostela).</p>
    <p>– Xefatura Territorial de Pontevedra da Consellería de Medio Ambiente, Territorio e Infraestruturas (r/ Fernández Ladreda, 43-1º 4º. 36003 Pontevedra).</p>
    <p>– Concello de Pontevedra (praza de España, 1. 36071 Pontevedra).</p>
    <p>Ademais poderán consultalos na páxina web da Consellería de Medio Ambiente, Territorio e Infraestruturas (http://www.cmati.xunta.es/&gt;medio ambiente e sostibilidade&gt;prevención e control de actividades&gt;autorización ambiental integrada&gt;proxectos en información pública).</p>
    <p>Santiago de Compostela, 11 de setembro de 2013</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <footer><p>ANEXO</p></footer>
    <h3>Memoria resumo</h3>
    <p>Clave do expediente: 2013-IPPC-I-7.</p>
    <p>Peticionaria: Reyes Hermanos, S.L.</p>
    <p>Domicilio social: Polígono Industrial O Campiño, rúa Chan de Parafita, 25. 36158 Pontevedra.</p>
    <p>Localización da instalación: Polígono Industrial O Campiño, rúa Chan de Parafita, 25. 36158 Pontevedra.</p>
    <p>Actividade: esta instalación dedícase, desde o ano 1996, á fabricación de fariña de trigo e salvado, e á súa posterior distribución.</p>
    <p>Descrición: o proceso produtivo divídese basicamente nas seguintes etapas:</p>
    <p>– Recepción, descarga e almacenamento de materias primas e auxiliares (gran, envases e aditivos).</p>
    <p>– Limpa do gran.</p>
    <p>– Moenda do gran.</p>
    <p>– Almacenamento de fariña e salvado.</p>
    <p>– Mestura de aditivos (fariña). </p>
    <p>– Almacenaxe de produto (ensacado ou granel) e expedición.</p>
    <p>Verteduras: na instalación non se producen verteduras industriais. As augas sanitarias xeradas e as augas pluviais recollidas nos sumidoiros das instalacións condúcense de maneira individualizada e vértense directamente á rede separativa do Polígono Industrial O Campiño.</p>

