---
date: '2013-12-02'
id: CA04-171013-0003
page: 46638
number: 230
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 11 de outubro de 2013, da Dirección Xeral de Enerxía e Minas,
  pola que se somete a información pública a solicitude de autorización
  administrativa e aprobación do proxecto de execución denominado Planta
  compacta de almacenamento e regasificación de gas natural licuado (GNL) para
  subministración en Rianxo (A Coruña), promovido pola empresa Gas Galicia SDG,
  S.A. (expediente IN627A 2013/6-0).
range: Resolución
url: >-
  https://www.xunta.gal/dog/Publicados/2013/20131202/AnuncioCA04-171013-0003_gl.html
---
<p>Para os efectos previstos no artigo 73 da Lei 34/1998, do 7 de outubro, do sector de hidrocarburos; no artigo 78 do Real decreto 1434/2002, do 27 de decembro, polo que se regulan as actividades de transporte, distribución, comercialización, subministración e procedementos de autorización de instalacións de gas natural; e no artigo 1 do Decreto 62/2010, do 15 de abril, polo que se regula o trámite de competencia e os criterios de valoración no suposto de concorrencia de dúas ou máis solicitudes de autorización administrativa de instalacións de transporte secundario e distribución de gas natural e redes de distribución de gases licuados do petróleo (GLP), sométese a información pública o seguinte proxecto de autorización administrativa:</p>
    <p>Peticionario: Gas Galicia SDG, S.A., con CIF A15383284 e con enderezo para os efectos de notificación na rúa Lisboa, s/n, edificio Área Central, local 31-HIJ, 15707 Santiago de Compostela (A Coruña).</p>
    <p>Antecedentes:</p>
    <p>O 28.1.2008 esta dirección xeral ditou resolución pola cal se outorgou a Gas Galicia SDG, S.A. a autorización administrativa previa da rede de distribución de gas natural no termo municipal de Rianxo (A Coruña), que se publicou no <em>Diario Oficial de Galicia</em> do 22.2.2008 e no <em>Boletín Oficial</em> da provincia do 15.2.2008.</p>
    <p>Segundo esta autorización, a subministración de gas natural ao termo municipal de Rianxo realizarase mediante conexión nun punto de entrega da rede de alta presión A (APA) no propio municipio, situado na estrada CP-7202 nas proximidades da praia do Ribo, desde o cal partirá a rede de distribución en media presión B (MPB) cara ao núcleo urbano de Rianxo.</p>
    <p>Obxecto da petición:</p>
    <p>O obxecto da petición é a autorización administrativa e a aprobación do proxecto de execución denominado Planta compacta de almacenamento e regasificación de gas natural licuado (GNL) para subministración en Rianxo (A Coruña).</p>
    <p>Segundo consta no proxecto, a empresa Gas Galicia SDG, S.A. pretende realizar a gasificación desta poboación subministrando gas natural por medio dunha planta de GNL.</p>
    <p>Descrición das instalacións:</p>
    <p>A planta de GNL situarase na parcela de referencia catastral 5943802NH1254S0000FJ (polígono 59438, parcela 02) no Parque Empresarial de SEA, situada no norte do núcleo urbano de Rianxo.</p>
    <p>Esta planta estará conformada por un depósito de almacenamento de GNL, unidade para descarga de cisternas, módulos de regasificación, regulación, medida, odorización e sistemas auxiliares para saída do gas natural, instalación contra incendios e instalación de control. As súas características xerais son as seguintes:</p>
    <p>– Depósito de tipo vertical.</p>
    <p>– Capacidade xeométrica de almacenamento: 60 m<span class="dog-superindice">3</span>.</p>
    <p>– Capacidade de gasificación: 600 m<span class="dog-superindice">3</span>(N)/h.</p>
    <p>– Presión de subministración de GN: 4 bar-400 mbar.</p>
    <p>Termo municipal: a solicitude afecta o termo municipal de Rianxo, na provincia da Coruña.</p>
    <p>Orzamento: douscentos setenta e un mil novecentos noventa e un euros con cincuenta céntimos (271.991,50 €).</p>
    <p>O que se fai público para coñecemento xeral e para que todas aquelas persoas, naturais ou xurídicas, que se consideren prexudicadas nos seus dereitos, poidan presentar as súas alegacións, no prazo de 20 días a partir da data de publicación deste anuncio, e poidan examinar o correspondente proxecto na Dirección Xeral de Enerxía e Minas, Edificio Administrativo San Caetano, bloque 5, planta 4ª, Santiago de Compostela, así como na Xefatura Territorial da Coruña da Consellería de Economía e Industria, rúa Vicente Ferrer, 2, 15008 A Coruña.</p>
    <p>Santiago de Compostela, 11 de outubro de 2013</p>
    <footer><p> Ángel Bernardo Tahoces<br>Director xeral de Enerxía e Minas</p></footer>

