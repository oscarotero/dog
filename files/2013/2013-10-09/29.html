---
date: '2013-10-09'
id: CA04-200913-0004
page: 40229
number: 193
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 12 de setembro de 2013, da Xefatura Territorial da Coruña, pola
  que se autoriza administrativamente e se aproba o  proxecto de execución dunha
  instalación eléctrica no concello de Ferrol (expediente IN407A 164/2011).
range: Resolución
url: >-
  https://www.xunta.gal/dog/Publicados/2013/20131009/AnuncioCA04-200913-0004_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: avenida de Arteixo, 171, 15007 A Coruña.</p>
    <p>Denominación: modificado 1 LMTS subestación Santa Mariña, praza de España.</p>
    <p>Situación: concello de Ferrol.</p>
    <p>Características técnicas: </p>
    <p>Liña eléctrica de media tensión soterrada, a 15/20 kV, condutor tipo RHZ1-2OL 12/20 kV, 3(1×240 mm² Al) cunha lonxitude de 1.110 m, coa súa orixe nos empalmes proxectados na LMTS SMR-707, xunto á saída da subestación de Santa Mariña (expediente 18352), e remate nos empalmes proxectados na LMTS SMR-707 a CT praza de España (expediente 195/2005).</p>
    <p>Liña eléctrica de media tensión soterrada, a 15/20 kV, condutor tipo RHZ1-2OL 12/20 kV, 3(1×240 mm² Al) cunha lonxitude de 472 m, coa súa orixe nos empalmes proxectados na LMTS SMR-707, tramo saída do CT praza de España (expediente 195/2005), sentido a CT praza Sevilla (expediente 23166), e remate na cela de liña existente no CT praza Sevilla (expediente 23166).</p>
    <p>Cumpridos os trámites ordenados na Lei 54/1997, do 27 de novembro (BOE nº 285), do sector eléctrico, e no título VII, capítulo II do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da dita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e o ambiente.</p>
    <p>A instalación executarase nun prazo non superior a un ano, contado a partir da data desta resolución.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>A Coruña, 12 de setembro de 2013</p>
    <footer><p>Susana Vázquez Romero<br>Xefa territorial da Coruña</p></footer>

