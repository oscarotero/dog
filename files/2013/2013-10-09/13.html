---
date: '2013-10-09'
id: G0003-031013-0002
page: 40196
number: 193
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 1 de outubro de 2013, da Dirección Xeral de Recursos Humanos,
  pola que se publica a relación definitiva de admitidos/as e excluidos/as e os
  resultados provisionais de baremación no proceso de inscrición de aspirantes
  para a formalización de nomeamentos estatutarios temporais no ámbito do
  Servizo Galego de Saúde e entidades adscritas á Consellería de Sanidade, na
  categoría de facultativo/a especialista da área de Psicoloxía Clínica.
range: Resolución
url: >-
  https://www.xunta.gal/dog/Publicados/2013/20131009/AnuncioG0003-031013-0002_gl.html
---
<p>Mediante Resolución da Dirección de Recursos Humanos do 14 de marzo de 2012 (DOG nº 59, do 26 de marzo) abriuse o prazo para a inscrición de aspirantes en listas para vinculacións temporais no ámbito das institucións sanitarias do Servizo Galego de Saúde e entidades adscritas á Consellería de Sanidade, na categoría estatutaria de facultativo/a especialista da área de Psicoloxía Clínica.</p>
    <p>Na dita resolución prevese unha xeración de listas coas persoas inscritas ata a data do 26.4.2012 que cumpran os requisitos determinados na anterior resolución.</p>
    <p>Mediante Resolución do 29 de xuño de 2012 (DOG nº 131, do 10 de xullo) publicáronse as listas provisionais de admitidos/as e excluídos/as.</p>
    <p>Finalizado o prazo de emenda previsto nesta resolución, esta dirección, de conformidade coa base sétima da Resolución do 14 de marzo de 2012, de inicio do prazo de inscrición,</p>
    <h2>RESOLVE:</h2>
    <p>Primeiro. Publicar a relación definitiva de solicitantes admitidos/as e excluídos/as e os resultados provisionais de baremación no proceso de inscrición de aspirantes para a formalización de nomeamentos estatutarios temporais no ámbito do Servizo Galego de Saúde e entidades adscritas á Consellería de Sanidade, na categoría estatutaria de facultativo/a especialista de área de Psicoloxía Clínica, iniciado pola Resolución do 14 de marzo de 2012.</p>
    <p>Segundo. A lista definitiva de excluídos/as e a lista definitiva de admitidos/as coa asignación da puntuación provisional e máis o número de orde acadados están publicadas, á disposición das persoas interesadas, na páxina web do Servizo Galego de Saúde (www.sergas.es).</p>
    <p>Ademais, o estado de cada solicitude pode ser consultado polo/a solicitante no seu expediente electrónico persoal en Fides/expedient-e/sección de procesos.</p>
    <p>Terceiro. De conformidade coa base sétima da Resolución do 14 de marzo de 2012, contra a lista definitiva de admitidos/as e excluídos/as, as persoas interesadas poderán interpoñer recurso contencioso-administrativo no prazo de dous meses contados a partir do día seguinte ao da súa publicación, ante o xulgado do contencioso-administrativo competente, de conformidade co establecido na Lei 29/1998, do 13 de xullo, reguladora da xurisdición contencioso-administrativa. Potestativamente, e con carácter previo, poderán interpoñer recurso de reposición ante a Dirección Xeral de Recursos Humanos do Servizo Galego de Saúde no prazo dun mes contado desde o día seguinte ao da súa publicación.</p>
    <p>Cuarto. De conformidade coa dita base sétima, as persoas admitidas, con respecto aos resultados da baremación, poderán presentar reclamación ante as direccións das estruturas organizativas de xestión integrada e direccións con competencias en xestión do persoal no suposto de entidades adscritas á Consellería de Sanidade, no prazo de dez días contados a partir do seguinte ao da súa publicación.</p>
    <p>As reclamacións presentadas entenderanse estimadas ou desestimadas na resolución pola que se publiquen as puntuacións e a orde de prelación definitivas.</p>
    <p>Santiago de Compostela, 1 de outubro de 2013</p>
    <footer><p>Margarita Prado Vaamonde<br>Directora xeral de Recursos Humanos</p></footer>

