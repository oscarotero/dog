---
date: '2013-10-09'
id: G2347-190913-0002
page: 40206
number: 193
agency: Xulgado do Social número 4 da Coruña
section: V. Administración de xustiza.
title: EDICTO (504/2008).
range: Edicto
url: >-
  https://www.xunta.gal/dog/Publicados/2013/20131009/AnuncioG2347-190913-0002_gl.html
---
<p>Juan Rey Pita, secretario do Xulgado do Social número 3, en substitución do Xulgado do Social número 4 da Coruña, dou fe e certifico que neste xulgado se seguen autos número 504/2008 por instancia de David López Pellejero e Alejandro Bálsamo Estévez contra a empresa Dygra Films, S.L., sobre declaración de dereitos, nos cales se ditou sentenza en data 3.9.2013, que copiada nos particulares necesarios di así:</p>
    <p>«Ditame.</p>
    <p>Estímase parcialmente a demanda interposta por David López Pellejero e Alejandro Bálsamo Estévez fronte a Dygra Films, S.L. e, en consecuencia:</p>
    <p>– Declárase que a relación laboral que une os demandantes coa empresa Dygra Films, S.L. se debe rexer polo convenio colectivo de produción audiovisual desde a data do seu inicio.</p>
    <p>– Declárase que as funcións desempeñadas polo Sr. López desde o 1 de xullo de 2000 se corresponden coa categoría de montador de imaxe.</p>
    <p>– Condénase a Dygra Films, S.L. a aboarlle a David López Pellejero a cantidade de dous mil setecentos trinta e nove euros con trinta e tres céntimos de euro (2.739,33 euros).</p>
    <p>– Absólvese a Dygra Films, S.L. das demais pretensións fronte a ela exercidas.</p>
    <p>Notifíqueselles a presente resolución ás partes».</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal se deberá anunciar neste xulgado no prazo dos cinco días seguintes á notificación desta resolución; abondará a manifestación da parte ou do seu avogado, graduado social ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>E para que conste, para os efectos da súa publicación no <em>Diario Oficial de Galicia</em> co fin de que sirva de notificación en forma á empresa Dygra Films, S.L., expido e asino o presente edicto.</p>
    <p>A Coruña, 17 de setembro de 2013</p>
    <footer><p>O secretario xudicial</p></footer>

