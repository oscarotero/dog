---
date: '2013-10-09'
id: G0003-270913-0009
page: 40200
number: 193
agency: Servizo Galego de Saúde
section: IV. Oposicións e concursos.
title: >-
  ANUNCIO do 20 de setembro de 2013, da Xerencia de Xestión Integrada de
  Santiago de Compostela, polo que se procede a darlle publicidade á resolución
  da mesma data pola que se convoca a provisión do posto de coordinador/a de
  técnicos en coidados auxiliares de enfermaría.
range: Anuncio
url: >-
  https://www.xunta.gal/dog/Publicados/2013/20131009/AnuncioG0003-270913-0009_gl.html
---
<p>De conformidade co establecido no artigo 3 da Orde da Consellería de Sanidade do 24 de maio de 2006 (Diario Oficial de Galicia núm. 106, do 5 de xuño) pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, o xerente de Xestión Integrada de Santiago de Compostela</p>
    <h2>RESOLVE:</h2>
    <p>Primeiro. Anunciar a convocatoria para a cobertura, polo procedemento de concurso de méritos e defensa pública dun proxecto, do posto de traballo que se indica no anexo.</p>
    <p>Segundo. As retribucións do posto ofertado serán as que correspondan de acordo coas ordes vixentes polas que se ditan instrucións sobre a confección de nóminas do persoal ao servizo da Administración autonómica .</p>
    <p>Terceiro. As solicitudes para participar na presente convocatoria dirixiranse á Xerencia de Xestión Integrada de Santiago de Compostela e poderán presentarse no Rexistro Xeral da Xerencia de Xestión Integrada de Santiago de Compostela, sita no Hospital Clínico, na travesía da Choupana, s/n, 15706 Santiago de Compostela e demais lugares previstos no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de vinte días naturais, contados a partir do seguinte ao da publicación deste anuncio no Diario Oficial de Galicia.</p>
    <p>Cuarto. As bases íntegras da convocatoria estarán expostas nos taboleiros de anuncios do Punto de Atención ao Traballador (PAT) da Dirección de Recursos Humanos e na intranet da Xerencia de Xestión Integrada de Santiago de Compostela, así como na páxina web do Servizo Galego de Saúde (www.sergas.es).</p>
    <p>Santiago de Compostela, 20 de setembro de 2013</p>
    <footer><p>Luis Verde Remeseiro<br>Xerente de Xestión Integrada de Santiago de Compostela</p></footer>
    <h2>ANEXO</h2>
    <p>1. Denominación do posto: coordinador/a de técnicos en coidados auxiliares de enfermaría.</p>
    <p>Requisitos: posuír a condición de persoal estatutario fixo en categoría de formación profesional, con título de formación profesional de Técnico en Coidados Auxiliares de Enfermaría ou formación profesional de primeiro grao na súa rama sanitaria ou equivalente, en situación de servizo activo nunha institución sanitaria comprendida na área sanitaria de Santiago de Compostela, e acreditar un mínimo de tres anos de experiencia profesional na súa categoría profesional en institucións sanitarias do Sistema Nacional de Saúde.</p>
    <p>Procedemento de provisión: concurso de méritos e defensa pública dun proxecto.</p>
    <p>Institución: Xerencia de Xestión Integrada de Santiago de Compostela.</p>

