---
date: '2013-07-26'
id: G2345-050713-0001
page: 29817
number: 142
agency: Xulgado do Social número 2 da Coruña
section: V. Administración de xustiza.
title: EDICTO (308/2011).
range: Edicto
url: >-
  https://www.xunta.gal/dog/Publicados/2013/20130726/AnuncioG2345-050713-0001_gl.html
---
<p>María Adelaida Egurbide Margañón, secretaria xudicial do Xulgado do Social número 2 da Coruña, fago saber que no procedemento ordinario 308/2011 deste xulgado do social, seguido por instancia de Marcos Manuel Amado Martínez, Manuel Troteiro Cancelo e Daniel Añón Mosquera contra a empresa Lorenvar, S.L., con intervención de Fogasa, sobre ordinario, se ditou sentenza cuxo encabezamento e ditame din:</p>
    <p>«Sentenza:</p>
    <p>A Coruña, 3 de xullo de 2013</p>
    <p>Vistos por Miguel Herrero Liaño, maxistrado xuíz do Xulgado do Social número 2 da Coruña e o seu partido, os presentes autos de xuízo número 308/2011 seguidos por instancia de Manuel Troteiro Cancelo, Marcos Manuel Amado Martínez e Daniel Añón Mosquera, representados pola letrada sra. Lamela Louzán, contra a empresa Lorenvar, S.L., con intervención procesual do Fogasa, que non comparecen, sobre reclamación de cantidade.</p>
    <p>Ditame:</p>
    <p>Que debo estimar e estimo a demanda que en materia de cantidade foi interposta por Manuel Troteiro Cancelo, Daniel Añón Mosquera e Marcos Manuel Amado Martínez fronte a Lorenvar, S.L. con intervención do Fogasa e, en consecuencia, debo condenar e condeno a demandada a que lle aboe 7.673,24 euros a Manuel Troteiro Cancelo, 7.056,25 euros a Daniel Añón Mosquera e 10.452,78 euros a Marcos Manuel Amado Martínez, incrementados cos xuros do 10 % regulados no artigo 29.3 do ET para os conceptos salariais.</p>
    <p>Notifíqueselles a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal se deberá anunciar neste xulgado no prazo dos cinco días seguintes á notificación desta resolución; abondará a manifestación da parte ou do seu avogado ou representante dentro do indicado prazo.</p>
    <p>Advírtaselle ao recorrente que non fose traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros do depósito especial indicado no artigo 229.1.a) da Lei reguladora da xurisdición social na conta aberta na entidade Banesto, a nome deste xulgado, acreditándoo mediante a presentación do xustificante de ingreso no período comprendido ata a formalización do recurso, así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado a cantidade obxecto de condena, ou formalizar aval bancario pola dita cantidade no cal se faga constar a responsabilidade solidaria do avalista, incorporándoos a este xulgado co anuncio de recurso.</p>
    <p>En todo caso, o recorrente deberá designar letrado para a tramitación do recurso no momento de anuncialo.</p>
    <p>Dedúzase testemuño literal desta sentenza, que quedará nestas actuacións, con inclusión da orixinal no libro de sentenzas.</p>
    <p>Así, por esta a miña sentenza, o pronuncio, mando e asino».</p>
    <p>E para que lle sirva de notificación en legal forma a Lorenvar, S.L., expido o presente edicto para a súa inserción no <em>Diario Oficial de Galicia</em>.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 3 de xullo de 2013</p>
    <footer><p>A secretaria xudicial</p></footer>

