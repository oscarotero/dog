---
date: '2013-07-26'
id: CA01-150713-0001
page: 29809
number: 142
agency: Consellería de Facenda
section: IV. Oposicións e concursos.
title: >-
  RESOLUCIÓN do 12 de xullo de 2013, da Dirección Xeral da Función Pública, pola
  que se emprazan os interesados no recurso contencioso- administrativo P.A.
  333/2013, interposto por José Joaquín Martel Muñoz-Cobos, Juan Antonio
  Sánchez-Tembleque Belinchón, Luís Costa Pérez, Guillermo Vega Alonso, Inacio
  Xesús López da Osa Ximénez, Ignacio Domingo Bergareche Urdampilleta e Ramón
  Martín López-Suevos.
range: Resolución
url: >-
  https://www.xunta.gal/dog/Publicados/2013/20130726/AnuncioCA01-150713-0001_gl.html
---
<p>A Dirección Xeral da Función Pública recibiu do Xulgado do Contencioso-Administrativo número 2 de Santiago de Compostela providencia pola que se admite a trámite o recurso contencioso-administrativo P.A. 333/2013, interposto por José Joaquín Martel Muñoz-Cobos, Juan Antonio Sánchez-Tembleque Belinchón, Luís Costa Pérez, Guillermo Vega Alonso, Inacio Xesús López da Osa Ximénez, Ignacio Domingo Bergareche Urdampilleta e Ramón Martín López-Suevos contra a Resolución da Consellería de Facenda pola que se desestima a suspensión e a desestimación dos recursos de reposición formulados contra a Orde da Consellería de Facenda, do 28 de novembro de 2012, pola que se convoca concurso para a provisión de postos de traballo vacantes na Administración especial da Xunta de Galicia.</p>
    <p>En consecuencia, esta dirección xeral acordou nesta data, de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo ao referido xulgado. O que se notifica para xeral coñecemento de todas as persoas interesadas no procedemento, que son emprazadas para que poidan comparecer como parte nos autos no Xulgado do Contencioso-Administrativo número 1 de Santiago de Compostela no prazo de nove días, contados desde o seguinte ao da publicación desta resolución no <em>Diario Oficial de Galicia</em>.</p>
    <p>Santiago de Compostela, 12 de xullo de 2013</p>
    <footer><p>José María Barreiro Díaz<br>Director xeral da Función Pública</p></footer>

