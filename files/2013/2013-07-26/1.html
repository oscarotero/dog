---
date: '2013-07-26'
id: CA05-240713-0002
page: 29759
number: 142
agency: Consellería de Traballo e Benestar
section: I. Disposicións xerais.
title: >-
  DECRETO 113/2013, do 24 de xullo, polo que se modifica o Decreto 42/2013, do
  21 de febreiro, polo que se establece a estrutura orgánica da Consellería de
  Traballo e Benestar.
range: Decreto
url: >-
  https://www.xunta.gal/dog/Publicados/2013/20130726/AnuncioCA05-240713-0002_gl.html
---
<p>En virtude do Decreto 42/2013, do 21 de febreiro, apróbase a estrutura orgánica da Consellería de Traballo e Benestar. </p>
    <p>A necesidade de revisar a incidencia da nova estrutura en determinadas disposicións normativas vixentes comporta a inclusión dunha nova disposición adicional que determine a adscrición de determinados órganos e a atribución das competencias derivadas do dito decreto.</p>
    <p>De conformidade co exposto, por proposta da conselleira de Traballo e Benestar, no exercicio da facultade outorgada polo artigo 34.4 da Lei 1/1983, do 22 de febreiro, de normas reguladoras da Xunta e da súa Presidencia, co informe previo da Vicepresidencia e Consellería de Presidencia, Administracións Públicas e Xustiza e a Consellería de Facenda, e logo da deliberación do Consello da Xunta de Galicia na súa reunión do día vinte e catro de xullo de dous mil trece, </p>
    <h2>DISPOÑO:</h2>
    <p>Artigo único. <em>Modificación do Decreto 42/2013, do 21 de febreiro, polo que se establece a estrutura orgánica da Consellería de Traballo e Benestar</em> </p>
    <p>Engádese a disposición adicional cuarta que se indica a seguir:</p>
    <p>«Disposición adicional cuarta</p>
    <p>1. As referencias ao órgano superior que teña atribuída a función de coordinación dos servizos sociais no número 3 do artigo 5 do Decreto 246/2011, do 15 de decembro, polo que se desenvolve a Lei 13/2008, do 3 de decembro, de servizos sociais de Galicia, no relativo aos órganos consultivos e de participación, entenderase realizada ao órgano competente en materia de familia e inclusión. </p>
    <p>2. As referencias á Secretaría Xeral de Política Social no Decreto 49/2012, do 19 de xaneiro, polo que se aproba o réxime de prezos das escolas infantís 0-3 dependentes desta consellería, entenderanse realizadas ao órgano competente en materia de familia e inclusión.</p>
    <p>3. As referencias que con carácter xeral se efectúen nas normas sectoriais vixentes en materia de servizos sociais á Secretaría Xeral de Política Social entenderanse realizadas ao dito órgano superior ou á Dirección Xeral de Familia e Inclusión, de conformidade coa distribución de competencias establecida neste decreto».</p>
    <p>Disposición derradeira única</p>
    <p>Este decreto entrará en vigor o día seguinte ao da súa publicación no <em>Diario Oficial de Galicia</em>. </p>
    <p>Santiago de Compostela, vinte e catro de xullo de dous mil trece</p>
    <footer><p>Alberto Núñez Feijóo<br>Presidente</p><p>Beatriz Mato Otero<br>Conselleira de Traballo e Benestar</p></footer>

