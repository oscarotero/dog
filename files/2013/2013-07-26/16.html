---
date: '2013-07-26'
id: G2345-050713-0002
page: 29822
number: 142
agency: Xulgado do Social número 2 da Coruña
section: V. Administración de xustiza.
title: EDICTO (1187/2012).
range: Edicto
url: >-
  https://www.xunta.gal/dog/Publicados/2013/20130726/AnuncioG2345-050713-0002_gl.html
---
<p>María Adelaida Egurbide Margañón, secretaria xudicial do Xulgado do Social número 2 da Coruña, fago saber que no procedemento de despedimento/cesamentos en xeral 1187/2012 deste xulgado do social, seguido por instancia de Manuel Viqueira Cobelo contra a empresa Talleres Begacar, S.L., sobre despedimento, se ditou sentenza cuxo encabezamento e ditame din:</p>
    <p>Sentenza.</p>
    <p>A Coruña, 23 de maio de 2013.</p>
    <p>Miguel Herrero Liaño, xuíz do Xulgado do Social número 2 da Coruña, despois de ver os presentes autos seguidos neste xulgado co número 1187/2012, aos cales se acumularon os seguidos no Xulgado do Social número 2 da Coruña, co número 1363/2012, sendo parte neles, dun lado, como demandante, Manuel Viqueira Cobelo, asistido pola letrada Sra. Páramo Sureda, e, doutro, como demandada, a empresa Talleres Begacar, S.L., que non comparece, sobre resolución de contrato e despedimento, pronunciou en nome do rei a seguinte sentenza.</p>
    <p>Ditame:</p>
    <p>Estímanse as demandas interpostas por Manuel Viqueira Cobelo fronte a Talleres Begacar, S.L. e, en consecuencia:</p>
    <p>1. Declárase improcedente o despedimento do demandante comunicado a través de carta datada o 9 de novembro de 2012.</p>
    <p>2. Declárase extinguido, con data da presente resolución, o contrato que une o demandante coa empresa demandada.</p>
    <p>3. Condénase a demandada a aboarlle ao demandante as seguintes cantidades:</p>
    <p>– 11.418,18 euros en concepto de salarios.</p>
    <p>– 68.418,48 euros en concepto de indemnización.</p>
    <p>Notifíqueselles a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución; abondará a manifestación da parte ou do seu avogado, graduado social colexiado ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina Miguel Herrero Liaño, maxistrado do Xulgado do Social número 2 da Coruña.</p>
    <p>E para que lle sirva de notificación en legal forma a Talleres Begacar, S.L., expido a presente para a súa inserción no <em>Diario Oficial de Galicia</em> (DOG).</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 4 de xullo de 2013</p>
    <footer><p>A secretaria xudicial</p></footer>

