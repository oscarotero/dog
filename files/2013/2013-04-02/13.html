---
date: '2013-04-02'
id: CA01-270313-0001
page: 9674
number: 63
agency: Consellería de Facenda
section: IV. Oposicións e concursos.
title: >-
  ORDE do 26 de marzo de 2013 pola que se convocan para a elección de destino
  definitivo os aspirantes que superaron os procesos selectivos para o ingreso
  na categoría 007 (titulados/as grao medio) do grupo II de persoal laboral fixo
  da Xunta de Galicia, polas quendas de promoción interna e cambio de categoría
  e de acceso libre.
range: Orde
url: >-
  https://www.xunta.gal/dog/Publicados/2013/20130402/AnuncioCA01-270313-0001_gl.html
---
<p>En virtude das ordes da Consellería de Presidencia, Administracións Públicas e Xustiza do 24 de xullo de 2006 (DOG número 155, do 11 de agosto) convocáronse os procesos selectivos para o ingreso na categoría 007 (titulados/as grao medio) do grupo II de persoal laboral fixo da Xunta de Galicia, polas quendas de promoción interna e cambio de categoría e de acceso libre.</p>
    <p>Pola Orde do 17 de xullo de 2008 (DOG número 143, do 24 de xullo) elevouse a definitiva a proposta de aspirantes que os superaron.</p>
    <p>Pola Orde do 23 de setembro de 2008 (DOG número 187, do 26 de setembro) procedeuse ao seu nomeamento como persoal laboral fixo da Xunta de Galicia e adxudicáronselles destinos provisionais.</p>
    <p>Co obxecto de que o dito persoal poida tomar posesión dun destino definitivo, e segundo o disposto no V Convenio colectivo único para o persoal laboral da Xunta de Galicia, esta consellería</p>
    <h2>DISPÓN:</h2>
    <p>Primeiro. Convocar os aspirantes que superaron os procesos selectivos para o ingreso na categoría 007 (titulados/as grao medio) do grupo II de persoal laboral fixo da Xunta de Galicia, polas quendas de promoción interna e cambio de categoría e de acceso libre convocados polas ordes da Consellería de Presidencia, Administracións Públicas e Xustiza do 24 de xullo de 2006 (DOG número 155, do 11 de agosto), ao acto de elección de destino definitivo que terá lugar no salón de actos número 2 (pequeno) de Vicepresidencia e Consellería de Presidencia, Administracións Públicas e Xustiza o día 4 de abril de 2013, ás 11.00 horas.</p>
    <p>Segundo. Os aspirantes convocados poderán elixir entre os postos que se relacionan no anexo desta orde segundo a orde acadada no proceso selectivo, sempre que reúnan as condicións exixidas nel. Os aspirantes que ingresaron pola quenda de promoción interna e cambio de categoría terán, en todo caso, preferencia sobre os aspirantes provintes do sistema de acceso libre para cubrir as vacantes correspondentes.</p>
    <p>Terceiro. Os aspirantes deberán ir provistos de DNI ou outro documento que acredite fidedignamente a súa identidade; no caso de non comparecer persoalmente poderán ser representados por terceiras persoas con poder notarial suficiente.</p>
    <p>Cuarto. Aos aspirantes que non comparezan persoalmente ou por medio de representantes seranlles adxudicadas en destino definitivo as prazas que lles correspondan atendendo á orde de publicación destas e ao número obtido no proceso selectivo, unha vez concluído o proceso de adxudicación das prazas aos aspirantes presentes ou representados, entre as que quedaran sen adxudicar.</p>
    <p>Quinto. Exceptúanse os aspirantes que ocupen un posto aberto a esta categoría ao que fosen adscritos polo sistema de libre designación. Neste caso a incomparecencia ao acto implicará a opción por permanecer nese posto.</p>
    <p>Sexto. No caso de solicitar excedencia voluntaria por incompatibilidade deberán presentarse ao chamamento cun certificado do responsable da unidade de persoal no que conste que o interesado presta servizos na actualidade na Administración, ou ben documentación que o acredite, en documento orixinal ou fotocopia debidamente compulsada.</p>
    <p>Sétimo. Contra esta orde poderase interpor reclamación administrativa ante a Consellería de Facenda no prazo dun mes contado a partir do día seguinte ao da súa publicación no <em>Diario Oficial de Galicia</em>, de conformidade co establecido nos artigos 120 e seguintes da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 26 de marzo de 2013</p>
    <footer><p>Elena Muñoz Fonteriz<br>Conselleira de Facenda</p></footer>

