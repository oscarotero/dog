---
date: '2013-04-02'
id: G1438-120313-0002
page: 9746
number: 63
agency: Deputación Provincial da Coruña
section: VI. Anuncios. b) Administración local.
title: >-
  ACORDO polo que se acepta a ampliación da delegación de competencias de
  recadación en materia de tráfico do Concello das Pontes de García Rodríguez.
range: Anuncio
url: >-
  https://www.xunta.gal/dog/Publicados/2013/20130402/AnuncioG1438-120313-0002_gl.html
---
<p>O Pleno desta Corporación, na sesión ordinaria celebrada o día 22 de febreiro de 2013, adoptou, entre outros, o seguinte acordo:</p>
    <p>«31. Aceptación da ampliación da delegación de competencias do Concello das Pontes de García Rodríguez, recadación voluntaria e executiva das sancións por infraccións da lei sobre tráfico, circulación de vehículos de motor e seguridade viaria. </p>
    <p>Aceptar a delegación das seguintes competencias acordada polo Concello das Pontes de García Rodríguez:</p>
    <p>• Recadación en período voluntario e en vía executiva do importe das sancións impostas por infraccións das normas sobre tráfico, circulación de vehículos de motor e seguridade viaria.</p>
    <p>• Xestión, inspección e recadación en período voluntario e en vía executiva da taxa pola utilización privativa ou aproveitamentos especiais constituídos no solo, subsolo ou voo das vías públicas, a prol das empresas explotadoras de servizos de subministracións que resulten de interese xeral, incluíndo o suposto especial de telefonía móbil.</p>
    <p>O exercicio das competencias delegadas obxecto de aceptación levarase a cabo nos termos establecidos nas bases para a prestación de servizos en materia de sancións por infracción das normas sobre tráfico, circulación de vehículos de motor e seguridade viaria e da taxa pola utilización privativa ou aproveitamentos especiais aos concellos que non teñan delegada a xestión tributaria e a recadación dos impostos municipais obrigatorios e terá efectos desde o día en que se publique este acordo no <em>Boletín Oficial </em>da provincia e da Comunidade Autónoma conforme o establecido no artigo 7 do texto refundido da Lei reguladora das facendas locais, aprobado polo Real decreto lexislativo 2/2004, do 5 de marzo».</p>
    <p>O que se fai público para xeral coñecemento.</p>
    <p>A Coruña, 6 de marzo de 2013</p>
    <footer><p> María Padín Fernández  José Luis Almau Supervía<br> O presidente/PDFR 5.8.2011/ Secretario da Deputación<br> A vicepresidenta Provincial da Coruña</p></footer>

