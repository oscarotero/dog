---
date: '2013-05-31'
id: G2265-100513-0002
page: 19565
number: 103
agency: Xulgado de Primeira Instancia e Instrución número 2 de Ordes
section: V. Administración de xustiza.
title: EDICTO (345/2012).
range: Edicto
url: >-
  https://www.xunta.gal/dog/Publicados/2013/20130531/AnuncioG2265-100513-0002_gl.html
---
<p>Patricia Cacheda Varela, secretaria xudicial do Xulgado de Primeira Instancia e Instrución número 2 de Ordes, polo presente anuncio:</p>
    <p>No presente procedemento ordinario 345/2012 seguido por instancia de Jesús Castro González e Felisa Castro González fronte a Andrea González Fraga ditouse sentenza, cuxa parte dispositiva é do teor literal seguinte:</p>
    <p>«Decido que debo estimar e estimo a demanda formulada polo procurador Sr. Núñez Piñeiro, na representación que desempeña en autos de Jesús e Felisa Castro González, contra María Josefa Carrillo González (desistida) e Andrea González Fraga, en situación de rebeldía procesual, e declaro a extinción da situación de pro indiviso sobre os terreos descritos no feito primeiro e segundo do escrito de demanda –Torna ou Leira da Abaixo, Eiras, Torrentes ou O Prado, Chan de Fosa ou A Ribeira e Chousa da Xesta ou Ferveda–, a condición de indivisible dos devanditos terreos e que en sede de execución de sentenza se proceda á poxa, taxación pericial dos predios, venda e repartición do numerario resultante entre as partes en proporción ás súas respectivas participacións nos terreos, debendo estar e pasar a demandada Andrea González Fraga pola devandita declaración e condena, todo iso con imposición das custas procesuais á devandita demandada.</p>
    <p>Notifíquese a presente resolución ás partes, facéndolles saber que contra ela poderán interpoñer recurso de apelación para ante a Audiencia Provincial da Coruña, no prazo de vinte días contados a partir do seguinte á súa notificación, con expresa mención ás partes que, con carácter previo á devandita impugnación, ao abeiro da disposición adicional décimo quinta da LOPX, deberán depositar a suma de 50 euros e as taxas previstas na Lei 10/2012, do 20 de novembro, modificada polo Real decreto lei 3/2013, do 22 de febreiro, na conta de depósitos e consignacións xudiciais do presente órgano xurisdicional.</p>
    <p>Así o pronuncia, manda e asina, Carlos Gayo Lemos, xuíz substituto do Xulgado de Primeira Instancia número 2 de Ordes».</p>
    <p>E encontrándose a devandita demandada, Andrea González Fraga, en paradoiro descoñecido, expídese o presente co fin de que lle sirva de notificación en forma.</p>
    <p>Ordes, 26 de abril de 2013</p>
    <footer><p>A secretaria xudicial</p></footer>

