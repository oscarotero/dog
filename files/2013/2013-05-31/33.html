---
date: '2013-05-31'
id: G0244-200513-0003
page: 19587
number: 103
agency: >-
  Vicepresidencia e Consellería de Presidencia, Administracións Públicas e
  Xustiza
section: VI. Anuncios. a) Administración autonómica.
title: >-
  RESOLUCIÓN do 15 de maio de 2012 pola que se emprazan os interesados no
  procedemento ordinario 0000903/2011 correspondente ao recurso
  contencioso-administrativo interposto por Telecidade, S.A. contra a Resolución
  do 28 de xullo de 2011, do secretario xeral de Medios, relativa aos
  expedientes sancionadores acumulados SX MEDIOS 1/2011 e SX MEDIOS 2/2011.
range: Resolución
url: >-
  https://www.xunta.gal/dog/Publicados/2013/20130531/AnuncioG0244-200513-0003_gl.html
---
<p>A Secretaría Xeral de Medios recibiu da Sala do Contencioso-Administrativo, Sección 2ª, do Tribunal Superior de Xustiza de Galicia, auto polo que se decide ampliar o recurso de referencia no que atinxe a incorporación do expediente administrativo relativo ao dito recurso do escrito asinado polo secretario xeral de Medios, con data do 25 de novembro de 2011, polo que se lle comunicaba a Telecidade, S.A. que dado que que se desestimaba –por Resolución do 13 de setembro de 2011– o recurso de reposición formulado pola dita mercantil contra a Resolución do 28 de xullo de 2011 pola que este órgano administrativo acorda a sanción administrativa correspondente, indicábaselle que a sanción imposta deberá facerse efectiva ingresando o seu importe no número de conta que se indica no impreso que se achega e no prazo que se sinala no anexo a esta comunicación. De non proceder o interesado ao pagamento da sanción imposta, procederase ao seu cobramento pola vía de constrinximento segundo o disposto no artigo 97 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Pola presente e seguindo o auto do TSXG do 2 de maio de 2013, remítese a resolución obxecto de ampliación do recurso á referida sala, o que se notifica aos restantes interesados: Rías Baixas de Producciones, Vídeo y Televisión, S.L.; Unión de Televisiones Gallegas, S.A. e Faro de Vigo, S.A.U., para xeral coñecemento de todas as persoas, físicas ou xurídicas, interesadas no procedemento, e emprázanse para que poidan comparecer como parte nos autos na Sección 2ª da Sala do Contencioso-Administrativo do Tribunal Superior de Xustiza de Galicia no prazo de 9 (nove) días, contados desde o seguinte á recepción deste emprazamento e, en todo caso, á da publicación da presente resolución no <em>Diario Oficial de Galicia</em>.</p>
    <p>Santiago de Compostela, 15 de maio de 2013</p>
    <footer><p>Mar Sánchez Sierra<br>Secretaria xeral de Medios</p></footer>

