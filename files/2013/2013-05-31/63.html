---
date: '2013-05-31'
id: L125-090513-0001
page: 19658
number: 103
agency: Concello de Cerdido
section: VI. Anuncios. b) Administración local.
title: >-
  ANUNCIO de modificación puntual do Plan xeral de ordenación municipal para a
  ampliación do cemiterio da Barqueira.
range: Anuncio
url: >-
  https://www.xunta.gal/dog/Publicados/2013/20130531/AnuncioL125-090513-0001_gl.html
---
<p>O Pleno do Concello de Cerdido do día 29 de abril de 2013 aprobou o acordo de modificación puntual do Plan xeral de ordenación municipal para a ampliación do cemiterio da Barqueira, polo que se somete a información pública polo prazo dun mes mediante un anuncio no taboleiro de edictos do concello, no <em>Diario Oficial de Galicia</em> e en dous dos xornais de maior difusión na provincia. Ao mesmo tempo, e durante o mesmo prazo, daráselles audiencia aos municipios limítrofes. </p>
    <p>Así mesmo, acordou a suspensión do procedemento de outorgamento de licenzas naqueles ámbitos do territorio obxecto de planeamento cuxas novas determinacións supoñan a modificación da ordenación urbanística vixente: ámbito da proposta para redelimitación do equipamento CEL-1, cunha superficie de 2,136 m2, que aparece reflectida nos planos 2C.1, C-6.1 e C-Z.1 da modificación puntual e que se localiza no sector do solo urbanizable S-03, lugar do Porto, parroquia da Barqueira. </p>
    <p>Cerdido, 30 de abril de 2013</p>
    <footer><p>Ana Rodríguez Montero<br>Alcaldesa</p></footer>

