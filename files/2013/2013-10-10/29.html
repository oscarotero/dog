---
date: '2013-10-10'
id: G0244-021013-0002
page: 40355
number: 194
agency: >-
  Vicepresidencia e Consellería de Presidencia, Administracións Públicas e
  Xustiza
section: VI. Anuncios. a) Administración autonómica.
title: >-
  RESOLUCIÓN do 20 de setembro de 2013, da Xefatura Territorial de Ourense, pola
  que se notifica a resolución do expediente sancionador en materia de
  espectáculos públicos OU-E-98/13 e outro.
range: Resolución
url: >-
  https://www.xunta.gal/dog/Publicados/2013/20131010/AnuncioG0244-021013-0002_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselles aos titulares dos establecementos que se relacionan no anexo a resolución do expediente sancionador, por infracción da Lei orgánica 1/1992, do 21 de febreiro, sobre protección da seguridade cidadá, por non ser posible a súa notificación por correo certificado.</p>
    <p>O importe da sanción farase efectivo na conta restrinxida de recadación de multas e sancións en Novagalicia Banco, Recadación Xunta, modelo XTAX, ou na conta contable 840, código 001, de Novagalicia Banco, no prazo de quince días hábiles contados a partir do día seguinte a aquel en que esta resolución sexa executiva. Para efectuar o ingreso, deberá empregar os impresos normalizados que lle serán facilitados na oficina desta xefatura territorial, sita na avenida Habana, nº 79, 2º, Ourense.</p>
    <p>Transcorrido o citado prazo, cobrarase pola vía administrativa de constrinximento, de conformidade co establecido na disposición 2ª da Orde da Consellería de Economía e Facenda do 23 de novembro de 2001 (DOG do 5 de decembro).</p>
    <p>Non obstante o anterior, e de conformidade co disposto no artigo 114 e concordantes da Lei 30/1992, do 26 de novembro, modificada pola Lei 4/1999, do 13 de xaneiro, contra esta resolución, que non esgota a vía administrativa, cabe formular recurso de alzada perante o conselleiro de Presidencia, Administracións Públicas e Xustiza, no prazo dun mes contado a partir do día seguinte ao da publicación desta notificación.</p>
    <p>Transcorrido o prazo de interposición do recurso sen que este se presente, esta resolución será firme para todos os efectos regulamentarios.</p>
    <p>Ourense, 20 de setembro de 2013</p>
    <footer><p>Marisol Díaz Mouteira<br>Xefa territorial de Ourense</p></footer>
    <h2>ANEXO</h2>
    <p>Número de expediente: OU-E-98/13.</p>
    <p>DNI: B-32282733.</p>
    <p>Denunciada: Tecnodifusión Barco, S.L.</p>
    <p>Enderezo: rúa Abdón Blanco, nº 12, baixo, O Barco de Valdeorras (Ourense).</p>
    <p>Establecemento: Bik-Bok, rúa Abdón Blanco, nº 12, baixo, O Barco de Valdeorras (Ourense).</p>
    <p>Precepto infrinxido: artigo 23.o) da Lei 1/1992, do 21 de febreiro, modificada pola Lei 4/1997.</p>
    <p>Importe da sanción: 1.800 euros máis un mes de suspensión da licenza municipal de apertura.</p>
    <p>Número de expediente: OU-E-125/13.</p>
    <p>DNI: B-32333551.</p>
    <p>Denunciada: Nosguloscu, S.L.</p>
    <p>Enderezo: praza José Otero, nº 16, baixo, O Barco de Valdeorras (Ourense).</p>
    <p>Establecemento: Sueño Húmedo, praza José Otero, nº 16, baixo, O Barco de Valdeorras (Ourense).</p>
    <p>Precepto infrinxido: artigo 23.o) da Lei 1/1992, do 21 de febreiro, modificada pola Lei 4/1997.</p>
    <p>Importe da sanción: 301 euros.</p>

