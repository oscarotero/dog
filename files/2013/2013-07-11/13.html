---
date: '2013-07-11'
id: G2345-200613-0001
page: 27631
number: 131
agency: Xulgado do Social número 2 da Coruña
section: V. Administración de xustiza.
title: EDICTO (150/2010-F).
range: Edicto
url: >-
  https://www.xunta.gal/dog/Publicados/2013/20130711/AnuncioG2345-200613-0001_gl.html
---
<p>María Adelaida Egurbide Margañón, secretaria do Xulgado do Social número 2 da Coruña, fago saber que o día 19.6.2013, no proceso seguido por instancia de Eva María Alvedro Boedo, Victoria Viñas Vázquez, Graciela Corral Vázquez e María José Gonella Beares contra Serlinter, S.A. e o Fogasa, en reclamación por ordinario, rexistrado co nº 150/2010-F, acordouse notificar a Serlinter, S.A., en paradoiro ignorado, a sentenza seguinte:</p>
    <p>«Sentenza: 349/2013.</p>
    <p>A Coruña, 19 de xuño de 2013.</p>
    <p>Miguel Herrero Liaño, maxistrado xuíz do Xulgado do Social número 2 da Coruña, despois de ver estes autos seguidos neste xulgado co nº 150/2010, sendo parte nel, dun lado, como demandantes, María José Gonella Beares, Eva María Alvedro Boedo, Victoria Viñas Vázquez e Graciela Corral Vázquez, asistidas polo letrado Sr. Pena Díaz; e Margarita María Salinas Rodríguez, Natalia Pampín Couselo e Luis Martínez Carmona, asistidos polo letrado Sr. Güémez Abad e, doutro, como demandados, a empresa Serlinter, S.A., que non comparece, e o Fogasa, que tampouco comparece, sobre reclamación de cantidade, pronunciou a seguinte sentenza:</p>
    <p>Antecedentes de feito.</p>
    <p>Primeiro. Os demandantes anteriormente mencionados, por medio do escrito con entrada o día 11 de febreiro de 2010 ante o Xulgado Decano, formularon demanda que foi repartida a este xulgado, na cal despois de expoñer os feitos e fundamentos que consideraron pertinentes, remataban solicitando que se ditase sentenza que condene a empresa demandada ao aboamento das sumas especificadas no feito quinto da demanda.</p>
    <p>Segundo. Logo de escrito presentado o día 28 de maio de 2012 por parte dos demandantes, ditouse o Auto do 31 de maio de 2012, que deu os demandantes por desistidos. Non obstante, mediante o Auto do 1 de marzo de 2013, acordouse a nulidade do referido auto respecto das demandantes María José Gonella Beares, Eva María Alvedro Boedo, Victoria Viñas Vázquez e Graciela Corral Vázquez e convocouse as partes subsistentes aos actos de conciliación e xuízo que tiveron lugar o 18 de xuño de 2013, coa asistencia da parte demandante, a cal ratificou a súa demanda, sen que comparecesen a empresa demandada nin o Fogasa. A parte comparecida propuxo proba documental e interrogatorio de parte, os documentos presentados uníronse aos autos, e formulou conclusións en apoio das súas pretensións, co cal se deu por rematado o acto.</p>
    <p>Terceiro. Na tramitación destes autos seguíronse todos os trámites legais.</p>
    <p>Feitos probados.</p>
    <p>Primeiro. As demandantes prestaron servizos para a empresa demandada coa categoría de limpadora e un salario segundo convenio, coa antigüidade que se relaciona:</p>
    <p>María José Gonella Beares, desde o 19.9.2008; Eva María Alvedro Boedo, desde o 21.8.2007; Victoria Viñas Vázquez, desde o 31.3.2008, e Graciela Corral Vázquez, desde o 20.8.2007.</p>
    <p>Segundo. Ás relacións laborais das demandantes coa empresa élles de aplicación o Convenio colectivo de limpeza de edificios e locais da provincia da Coruña.</p>
    <p>Terceiro. As demandantes durante o ano 2009 prestaron os seus servizos a partir das 5.00 horas da mañá.</p>
    <p>María José Gonella Beares e Eva María Alvedro Boedo, 20 horas á semana con tres semanas seguidas de dous días libres e un só día libre a cuarta. Victoria Viñas Vázquez, 10,5 horas á semana, e Graciela Corral Vázquez, 15,25 horas á semana con tres semanas seguidas de dous días libres e un só día a cuarta.</p>
    <p>As dúas primeiras e Graciela traballaron en 2009 239 horas en horario nocturno. Victoria Viñas, 183 horas.</p>
    <p>Cuarto. As demandantes prestaron servizos en 2009 durante 12 xornadas festivas, máis o Sábado Santo.</p>
    <p>Quinto. A empresa aboáballes ás demandantes a cantidade equivalente a 7,71 euros por hora traballada, con inclusión de vacacións.</p>
    <p>Sexto. O día 3 de febreiro de 2010 tivo lugar un acto de conciliación ante o SMAC co resultado de «sen avinza».</p>
    <p>Fundamentos de dereito.</p>
    <p>Primeiro. No presente proceso as demandantes que mantiveron as súas pretensións reclaman as seguintes cantidades, que responden ás sumas de diferenzas entre o aboado e o debido por traballo en horario nocturno, días festivos non recuperables e a cuantificación da hora de traballo a tempo parcial:</p>
    <p>María José Gonella Beares, 1.014,23 euros.</p>
    <p>Eva María Alvedro Boedo, 1.014,23 euros.</p>
    <p>Victoria Viñas Vázquez, 696,64 euros</p>
    <p>Graciela Corral Vázquez, 858,86 euros.</p>
    <p>Segundo. A anterior relación fáctica quedou acreditada, para os efectos do artigo 97.2 da LPL/LRXS, grazas á proba documental e ao interrogatorio de parte valorada conxuntamente.</p>
    <p>Sen comparecer a empresa demandada citada en legal forma aos actos de conciliación e xuízo, as demandantes acreditaron a relación laboral coas súas circunstancias, a través da proba documental achegada, que abrangue nóminas e cadros horarios, así como do interrogatorio de parte, tendo en conta a posibilidade de aplicar unha <em>ficta confessio</em> de conformidade cos artigos 91.2 da LRXS e 304 da LAC.</p>
    <p>Terceiro. Considerando acreditada a prestación de traballo nas horas nocturnas e festivos que se indican na demanda, e ao non constar o aboamento de maiores cantidades que as que se mencionan, feito extintivo cuxa proba recae sobre a empresa (ex art. 217.1 e 3 da LAC), cabe acceder á reclamación efectuada, ao ser coherente coas previsións do convenio colectivo aplicable na anualidade a que se refiren os servizos laborais a que se contrae a reclamación, nunha interpretación razoable das súas disposicións e do art. 47 do R.D. 2001/1983, no que atinxe á remuneración de días festivos.</p>
    <p>Resolvo:</p>
    <p>Acéptase a demanda interposta por María José Gonella Beares, Eva María Alvedro Boedo, Victoria Viñas Vázquez e Graciela Corral Vázquez, fronte a Serlinter, S.A., con intervención procesual do Fogasa, e, en consecuencia, condénase a demandada a lles aboar as seguintes cantidades:</p>
    <p>A María José Gonella Beares, 1.014,23 euros.</p>
    <p>A Eva María Alvedro Boedo, 1.014,23 euros.</p>
    <p>A Victoria Viñas Vázquez, 696,64 euros.</p>
    <p>A Graciela Corral Vázquez, 858,86 euros.</p>
    <p>Notifíqueselles a resolución ás partes.</p>
    <p>Contra esta resolución non cabe recurso de suplicación ante o Tribunal Superior de Xustiza de Galicia.</p>
    <p>Así o acorda, manda e asina, Miguel Herrero Liaño, maxistrado do Xulgado do Social número 2 da Coruña.</p>
    <p>Advírtese o destinatario de que as seguintes comunicacións se farán nos estrados deste xulgado, salvo as que deban revestir forma de auto ou sentenza, ou se trate de emprazamento».</p>
    <p>E para que lle sirva de citación a Serlinter, S.A., expídese esta cédula para a súa publicación no Diario Oficial de Galicia e no taboleiro de anuncios.</p>
    <p>A Coruña, 20 de xuño de 2013</p>
    <footer><p>Adelaida Egurbide Margañón<br>Secretaria xudicial</p></footer>

