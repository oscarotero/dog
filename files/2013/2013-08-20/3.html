---
date: '2013-08-20'
id: C3K1-090813-0003
page: 33543
number: 157
agency: Consellería de Sanidade
section: III. Outras disposicións.
title: >-
  RESOLUCIÓN do 6 de agosto de 2013, da Dirección Xeral de Innovación e Xestión
  da Saúde Pública, pola que se fai pública a realización dun curso homologado
  de nivel básico para a obtención do carné de aplicador/manipulador de
  biocidas.
range: Resolución
url: >-
  https://www.xunta.gal/dog/Publicados/2013/20130820/AnuncioC3K1-090813-0003_gl.html
---
<p>A Orde do 30 de xullo de 1997, conxunta das consellerías de Agricultura, Gandaría e Montes e de Sanidade e Servizos Sociais, pola que se establece na Comunidade Autónoma de Galicia a normativa reguladora para a homologación de cursos de capacitación para realizar tratamentos con praguicidas, así como para a obtención do carné de manipuladores destes produtos, establece, no seu artigo 8.6, que os ministerios de Agricultura, Pesca e Alimentación e de Sanidade e Consumo comunicarán aos organismos responsables na Comunidade Autónoma a homologación dos ditos cursos e, no seu artigo 9, a obrigatoriedade de que o organismo oficial responsable publique no <em>Diario Oficial de Galicia</em> a información correspondente a cada curso que se vai realizar.</p>
    <p>En consecuencia, anúnciase a realización dun curso de aplicador/manipulador de biocidas, nivel básico, homologado polas direccións xerais de Saúde Pública do Ministerio de Sanidade e Política Social e de Agricultura do Ministerio de Medio Ambiente, Rural e Mariño, solicitado pola entidade Sanea Control, S.L., de acordo coas seguintes bases:</p>
    <p>1. Denominación do curso: curso para a capacitación de aplicadores/manipuladores de produtos biocidas. Nivel básico.</p>
    <p>2. Entidade organizadora: Sanea Control, S.L.</p>
    <p>3. Data: os días 6, 13 e 14 de setembro de 2013.</p>
    <p>4. Lugar de realización: Instalacións de Sanea Control, S.L., avenida da Mahía, nº 106, baixo, 15220 Bertamiráns, A Coruña.</p>
    <p>5. Número de prazas: máximo 25 alumnos.</p>
    <p>6. Dirixido a: todo o persoal auxiliar das empresas que apliquen e/ou manipulen produtos biocidas.</p>
    <p>7. Criterios de selección: por rigorosa orde de recepción de inscricións.</p>
    <p>8. Presentación de solicitudes: solicitude segundo modelo anexo I.</p>
    <p>9. Programa:</p>
    <table>
     <tbody>
      <tr>
       <td>Día 6.9.2013</td>
       <td></td>
      </tr>
      <tr>
       <td>15.00-16.00 h</td>
       <td>Introdución. Lexislación.</td>
      </tr>
      <tr>
       <td>16.00-18.30 h</td>
       <td>Xeneralidades sobre pragas ambientais e da industria alimentaria.</td>
      </tr>
      <tr>
       <td>18.30-20.30 h</td>
       <td>Métodos de loita antivectorial.</td>
      </tr>
      <tr>
       <td>20.30-21.30 h</td>
       <td>Riscos para o home derivados da utilización dos praguicidas.</td>
      </tr>
      <tr>
       <td>Día 13.9.2013</td>
       <td></td>
      </tr>
      <tr>
       <td>15.00-16.00 h</td>
       <td>Interpretación de pictogramas e etiquetas de praguicidas.</td>
      </tr>
      <tr>
       <td>16.00-17.30 h</td>
       <td>Praguicidas e ambiente: problemas que presentan. Destrución de envases.</td>
      </tr>
      <tr>
       <td>17.30-18.30 h</td>
       <td>Hixiene e seguridade no seu manexo e aplicación.</td>
      </tr>
      <tr>
       <td>18.30-19.30 h</td>
       <td>Preparación de disolucións de produtos.</td>
      </tr>
      <tr>
       <td>19.30-21.30 h</td>
       <td>Prevención, diagnóstico e primeiros auxilios no caso de intoxicación por praguicidas.</td>
      </tr>
      <tr>
       <td>Día 14.9.2013</td>
       <td></td>
      </tr>
      <tr>
       <td>9.00-11.00 h</td>
       <td>Técnicas de aplicación de praguicidas.</td>
      </tr>
      <tr>
       <td>11.00-14.00 h</td>
       <td>Boas prácticas de almacenamento de praguicidas.</td>
      </tr>
      <tr>
       <td>16.00-18.00 h</td>
       <td>Resolución de exercicios prácticos.</td>
      </tr>
      <tr>
       <td>18.00-19.00 h</td>
       <td>Avaliación tipo test.</td>
      </tr>
     </tbody>
    </table>
    <p>10. Certificado de superación do curso: é obrigatoria a asistencia a todas as sesións do curso. Finalizado este, a entidade organizadora realizará as probas pertinentes que avalíen os coñecementos adquiridos polos alumnos e, en caso de superalas, expedirá o certificado correspondente co que poderá solicitar á Dirección Xeral de Innovación e Xestión da Saúde Pública da Consellería de Sanidade o carné de aplicador/manipulador de biocidas, nivel básico.</p>
    <p>Santiago de Compostela, 6 de agosto de 2013</p>
    <footer><p>Sonia Martínez Arca<br>Directora xeral de Innovación e Xestión da Saúde Pública</p></footer>
    <h2>ANEXO I<br>Ficha de solicitude de inscrición<br>Curso para a capacitación de aplicadores/manipuladores de produtos biocidas.Nivel básico</h2>
    <p>Entidade organizadora: Sanea Control, S.L.</p>
    <p>Datas: os días 6, 13 e 14 de setembro de 2013.</p>
    <p>Lugar de realización do curso: Instalacións de Sanea Control, S.L., avenida da Mahía, nº 106, baixo, 15220 Bertamiráns, A Coruña.</p>
    <p>Duración: 20 horas teórico/prácticas e 1 hora de avaliación.</p>
    <p>Horario: en horario de 15.00-21.30 horas, agás o 14 de setembro, que será de 9.00-14.00 horas e de 16.00-19.00 horas.</p>
    <p>Nº de prazas: máximo 25 alumnos.</p>
    <p>Presentación de solicitudes: enviarase, como data límite o 30 de agosto de 2013, a ficha de inscrición xunto cunha copia do DNI, fotografía tamaño carné e xustificante de pagamento a Sanea Control, S.L., avenida da Mahía 106, baixo, 15220 Bertamiráns-Ames (A Coruña). Telefono: 981 88 69 24/639 60 63 81. Fax: 881 24 29 45, correo electrónico saneacontrol@yahoo.es</p>
    <p>Criterio de selección: por rigorosa orde de recepción da solicitude.</p>
    <table>
     <tbody>
      <tr>
       <td>Nome:</td>
       <td colspan="2">Apelidos:</td>
      </tr>
      <tr>
       <td colspan="3">Cargo/actividade desempeñada:</td>
      </tr>
      <tr>
       <td>Empresa:</td>
       <td colspan="2">Sector actividade:</td>
      </tr>
      <tr>
       <td>Enderezo:</td>
       <td colspan="2">CP:</td>
      </tr>
      <tr>
       <td>Localidade:</td>
       <td colspan="2">Provincia:</td>
      </tr>
      <tr>
       <td>Teléfono:</td>
       <td>Fax:</td>
       <td>Correo electrónico:</td>
      </tr>
     </tbody>
    </table>

