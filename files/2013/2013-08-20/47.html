---
date: '2013-08-20'
id: L130-290713-0003
page: 33649
number: 157
agency: Concello da Coruña
section: VI. Anuncios. b) Administración local.
title: >-
  ANUNCIO da aprobación definitiva do expediente de expropiación parcial no
  edificio sito na rúa Ramón Cabanillas 14.
range: Anuncio
url: >-
  https://www.xunta.gal/dog/Publicados/2013/20130820/AnuncioL130-290713-0003_gl.html
---
<p>O tenente de alcalde responsable da Área de Medio Ambiente, Infraestruturas e Territorio, con data do 17 de xullo de 2013, por delegación do alcalde a través do Decreto do 13 de xuño de 2011, emite decreto en que se aproban os seguintes puntos:</p>
    <p>«Decreto:</p>
    <p>1. Aprobar definitivamente a expropiación parcial dos locais comerciais 1 y 2 da planta baixa do inmoble número 14 da rúa Ramón Cabanillas, cuxa relación de bens e dereitos afectados é: </p>
    <p>– Baixo esquerdo: </p>
    <p>Titular: Teresa Montero Amado e Jacobo Montero Amado.</p>
    <p>Ben: local baixo esquerda Ramón Cabanillas 14. </p>
    <p>Predio rexistral: 21769, Rexistro da Propiedade número 1 da Coruña.</p>
    <p>Tipo de afección: parcial.</p>
    <p>Superficie afectada: 1,47 m<sup>2</sup>. </p>
    <p>– Baixo dereito: </p>
    <p>Titular: Matilde María López González, María Pilar López González e Antonio Iglesias López. </p>
    <p>Ben: local baixo dereita Ramón Cabanillas 14. </p>
    <p>Predio rexistral: 21767, Rexistro da Propiedade número 1 da Coruña.</p>
    <p>Tipo de afección: parcial.</p>
    <p>Superficie afectada: 1,80 m<sup>2</sup>.</p>
    <p>2. Esta aprobación definitiva do expediente de taxación conxunta implica a declaración de urxencia de ocupación dos bens e dereitos afectados polo proxecto de expropiación, de conformidade co establecido no artigo 144.1 da LOUPMRG. En consecuencia, o pagamento ou depósito do importe da valoración establecida producirá os efectos previstos nos números 6, 7 e 8 do artigo 52 da Lei de expropiación forzosa, sen prexuízo de que continúe a tramitación do procedemento para a definitiva fixación de prezo xusto.</p>
    <p>3. Notificar o contido desta resolución de xeito individualizado a todos os que aparezan como titulares de bens e dereitos afectados que figuran no expediente, aos cales se achegará a correspondente folla de valoración, outorgándolles un prazo de vinte días durante o cal poderán manifestar por escrito ante este concello a súa desconformidade coa valoración establecida no expediente aprobado, de acordo co disposto no artigo 143, 7º da LOUPMRG, advertíndoos de que, transcorrido o devandito prazo sen que se formule oposición á valoración, se entenderá aceptada a que se fixo no acto aprobatorio do expediente, entendéndose determinado o prezo xusto definitivamente e de conformidade.</p>
    <p>4. Publicar a presente resolución no <em>Diario Oficial de Galicia</em>».</p>
    <p>A Coruña, 18 de xullo de 2013</p>
    <footer><p>Martín Fernández Prado<br>Tenente de alcalde responsable da Área de Medio Ambiente,<br>Infraestruturas e Territorio</p></footer>

