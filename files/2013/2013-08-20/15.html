---
date: '2013-08-20'
id: G0007-290713-0002
page: 33571
number: 157
agency: Xulgado do Social número 3 de Santiago de Compostela
section: V. Administración de xustiza.
title: EDICTO (975/2012).
range: Edicto
url: >-
  https://www.xunta.gal/dog/Publicados/2013/20130820/AnuncioG0007-290713-0002_gl.html
---
<p>Número de autos: despedimento obxectivo individual 975/2012.</p>
    <p>Demandante: Lucrecia Arias Pinales.</p>
    <p>Avogada: Milagros Verde Crespo.</p>
    <p>Susana Varela Amboage, secretaria xudicial do Xulgado do Social número 3 de Santiago de Compostela, fago saber:</p>
    <p>«Que por resolución ditada no día da data no proceso seguido por instancia de Lucrecia Arias Pinales contra Ramón Carlín Couto, S.L., Ramón Carlín Couto, S.C., Ramón Carlín Cebreiros, S.C., Fogasa, Ramón Carlín Couto, María Mercedes González Noal y Otros, rexistrado co número 975/2012, acordouse citar a Ramón Carlín Couto, S.C. e Ramón Carlín Couto, S.C. en ignorado paradoiro, co fin de que comparezan na sala de vistas deste Xulgado do Social número 3, situado na rúa Berlín, s/n, polígono das Fontiñas, 15707, o día 4 de febreiro de 2014 ás 8.55 horas e 9.00 horas para a realización dos actos de conciliación e, de ser o caso, xuízo; poderá comparecer persoalmente ou mediante persoa legalmente apoderada, e deberá acudir con todos os medios de proba de que intente valerse, coa advertencia de que é única convocatoria e que os ditos actos non se suspenderán por falta inxustificada de asistencia.</p>
    <p>Fáiselle saber que teñen á súa disposición na oficina xudicial a cédula de citación, copia da demanda e decreto de admisión desta e demais resolucións e documentos que constan no procedemento.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>En caso de que pretenda comparecer ao acto do xuízo asistido de avogado ou representado tecnicamente por graduado social colexiado, ou representado por procurador, porá esta circunstancia en coñecemento do xulgado ou tribunal por escrito, dentro dos dous días seguintes ao da súa citación para o xuízo, co obxecto de que, trasladada tal intención ao demandante, poida este estar representado tecnicamente por graduado social colexiado, ou representado por procurador, designar avogado noutro prazo igual ou solicitar a súa designación a través da quenda de oficio. A falta de cumprimento destes requisitos supón a renuncia da parte ao dereito de valerse no acto de xuízo de avogado, procurador ou graduado social colexiado».</p>
    <p>E para que lle sirva de citación a Ramón Carlín Couto, S.C. e Ramón Carlín Cebreiros, S.C., expídese a presente cédula para a súa publicación no Diario Oficial de Galicia e colocación no taboleiro de anuncios.</p>
    <p>Santiago de Compostela, 26 de xullo de 2013</p>
    <footer><p>A secretaria xudicial</p></footer>

