---
date: '2013-10-29'
id: G1534-161013-0001
page: 42479
number: 207
agency: Fondo Galego de Garantía Agraria
section: VI. Anuncios. a) Administración autonómica.
title: >-
  ANUNCIO do 14 de outubro de 2013 polo que se empraza a interesada para ser
  notificada por comparecencia no procedemento sancionador taxa láctea
  STL-09/2012.
range: Anuncio
url: >-
  https://www.xunta.gal/dog/Publicados/2013/20131029/AnuncioG1534-161013-0001_gl.html
---
<p>De conformidade co disposto nos artigos 59.5º e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, logo de ser intentada sen éxito a notificación persoal a través do servizo de Correos, notifícase a interesada que se sinala no anexo deste anuncio a corrección de erros da resolución do procedemento sancionador taxa láctea STL-09/2012.</p>
    <p>A interesada poderá comparecer, no prazo de dez días hábiles contados desde o seguinte ao da publicación deste anuncio, nas oficinas do Fondo Galego de Garantía Agraria, situadas na rúa Irmandiños, s/n, Salgueiriños, en Santiago de Compostela, das 9.00 ás 14.00 horas, de luns a venres, para o coñecemento íntegro da mencionada resolución e constancia de tal coñecemento. </p>
    <p>Transcorrido o devandito prazo sen efectuarse a comparecencia, a notificación da resolución entenderase producida desde o día seguinte ao da data da súa finalización.</p>
    <p>O presente anuncio remitirase, así mesmo, ao concello correspondente ao último enderezo coñecido da interesada, en aplicación do artigo 59.5 da Lei 30/1992, co obxecto de que proceda á súa publicación por medio dun anuncio no taboleiro de edictos.</p>
    <p>Contra a resolución do expediente de referencia poderá a interesada interpor, no prazo dun mes contado desde o día seguinte ao da súa notificación, reclamación económico-administrativa ante a Xunta Superior de Facenda, dependente da Consellería de Facenda, dirixindo o escrito da súa interposición á Dirección do Fondo Galego de Garantía Agraria; ou, potestativamente e ante esta dirección, recurso de reposición, e non poden interpoñerse simultaneamente recurso de reposición e reclamación económico-administrativa.</p>
    <p>Se contra a presente resolución se presenta en tempo e forma recurso de reposición ou reclamación económico-administrativa, a execución da sanción quedará automaticamente suspendida en período voluntario sen necesidade de que a interesada o solicite e sen necesidade de achegar garantías ata que sexa firme en vía administrativa, e non se exixirán xuros de demora polo tempo que transcorra ata a finalización do prazo de pagamento en período voluntario aberto pola notificación da resolución que poña fin á vía administrativa.</p>
    <p>Santiago de Compostela, 14 de outubro de 2013</p>
    <footer><p>Patricia Ulloa Alonso<br>Directora do Fondo Galego de Garantía Agraria</p></footer>
    <h2>ANEXO</h2>
    <p>Expediente: STL-09/2012.</p>
    <p>Interesada: Xertigán, S.C.G.</p>
    <p>Acto de notificación: corrección de erros da resolución de procedemento sancionador taxa láctea.</p>
    <p>Último enderezo coñecido: Momán, Xermade, 27826 Lugo.</p>

