---
date: '2013-04-15'
id: CA04-090413-0001
page: 11292
number: 72
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 25 de marzo de 2013, da Xefatura Territorial da Coruña, pola que
  se somete a información pública a petición de autorización administrativa
  dunha instalación eléctrica no concello de Ares (expediente IN407A 32/2013).
range: Resolución
url: >-
  https://www.xunta.gal/dog/Publicados/2013/20130415/AnuncioCA04-090413-0001_gl.html
---
<p>Para os efectos previstos na Lei 54/1997, do 27 de novembro (BOE nº 285), do sector eléctrico, e no título VII do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición da autorización administrativa da instalación eléctrica que se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: avenida de Arteixo, 171, 15007 A Coruña.</p>
    <p>Denominación: LMTS alimentación a CS EDAR Ares-Chanteiro.</p>
    <p>Situación: Concello de Ares.</p>
    <p>Características técnicas: </p>
    <p>Liña de media tensión subterránea CT Chanteiro-CT Bombeo Chanteiro a 15/20 kV, cunha lonxitude de 1,785 km, coa orixe no paso aerosubterráneo existente que se vai substituír no CT Chanteiro (expediente 21.001), condutor tipo RHZ1-2OL-12/20 kV-3(1×240 Al), e final en cela de liña existente no CT Bombeo Chanteiro (expediente 162/2012), despois de realizar entrada e saída no CT Chanteiro (expediente 21.001) e o CT Chanteiro 2 proxectado.</p>
    <p>Liña de media tensión subterránea a CS EDAR Ares-Chanteiro a 15/20 kV, cunha lonxitude de 0,657 km, coa orixe en cela de liña no CT Chanteiro 2 proxectado, condutor tipo RHZ1-2OL-12/20 kV-3(1×240 Al), e final en cela de liña no CS EDAR Ares-Chanteiro que vai instalar o cliente.</p>
    <p>Adecuación centro de transformación non prefabricado Chanteiro (expediente 21.001), cunha potencia de 250 kVA, e unha relación de transformación de 15.000/400-230 V.</p>
    <p>Centro de transformación prefabricado Chanteiro 2, cunha potencia de 250 kVA, e unha relación de transformación de 15.000/400-230 V.</p>
    <p>Todas aquelas persoas ou entidades que se consideren afectadas poderán examinar o expediente e presentar as súas alegacións nesta xefatura territorial, situado no Edificio Administrativo de Monelos, rúa Vicente Ferrer, 2, 2º andar, 15071 A Coruña, no prazo de vinte días a partir da última publicación.</p>
    <p>A Coruña, 25 de marzo de 2013</p>
    <footer><p>Susana Vázquez Romero<br>Xefa territorial da Coruña</p></footer>

