---
date: '2013-04-15'
id: G0244-110413-0012
page: 11216
number: 72
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 11 de abril de 2013, da Secretaría Xeral da Emigración, pola que
  se amplía o prazo de presentación de solicitudes para participar no programa
  de Escolas abertas presenciais 2013, convocado na Resolución do 8 de marzo de
  2013, pola que se establece e se regula o programa de Escolas abertas
  presenciais 2013 destinadas ás comunidades galegas no exterior.
range: Resolución
url: >-
  https://www.xunta.gal/dog/Publicados/2013/20130415/AnuncioG0244-110413-0012_gl.html
---
<p>Mediante a Resolución do 8 de marzo de 2013 (DOG nº 53, do 15 de marzo), convocouse o programa de Escolas abertas presenciais 2013 destinadas ás comunidades galegas no exterior. </p>
    <p>No artigo 2 da devandita resolución establécese un prazo dun mes, contado desde o día seguinte ao da data de publicación da resolución no Diario Oficial de Galicia, para a presentación de solicitudes.</p>
    <p>Próximo a rematar o devandito prazo sen que o número de solicitudes presentadas cubra o número de prazas ofertadas no programa, considérase conveniente proceder á súa ampliación.</p>
    <p>En consecuencia, de conformidade co disposto no artigo 49 da Lei 30/1992, do 26 de novembro, de réxime xurídico das administracións públicas e do procedemento administrativo común,</p>
    <h2>RESOLVO:</h2>
    <p>Artigo único. Ampliación do prazo de presentación de solicitudes</p>
    <p>Ampliar, ata o 22 de abril de 2013 inclusive, o prazo de presentación de solicitudes previsto no artigo 2 da Resolución do 8 de marzo de 2013, pola que se establece e se regula o programa de Escolas abertas presenciais 2013 destinadas ás comunidades galegas no exterior.</p>
    <p>Santiago de Compostela, 11 de abril de 2013 </p>
    <footer><p>Antonio Rodríguez Miranda<br>Secretario xeral da Emigración</p></footer>

