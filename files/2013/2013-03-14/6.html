---
date: '2013-03-14'
id: G1311-040313-0001
page: 7665
number: 52
agency: Consello Consultivo de Galicia
section: IV. Oposicións e concursos.
title: >-
  RESOLUCIÓN do 28 de febreiro de 2013 pola que se resolve a convocatoria
  pública para a provisión, polo sistema de libre designación, dun posto de
  traballo vacante neste consello.
range: Resolución
url: >-
  https://www.xunta.gal/dog/Publicados/2013/20130314/AnuncioG1311-040313-0001_gl.html
---
<p>Por Resolución do 21 de xaneiro de 2013, publicada no Diario Oficial de Galicia número 22, do 31 de xaneiro, publicouse a provisión, polo sistema de libre designación, do posto de traballo vacante neste consello que se detalla no anexo desta resolución.</p>
    <p>De conformidade co establecido nos artigos 17.4 e 29.2 do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e no Decreto 93/1991, do 20 de marzo, que aproba o Regulamento de provisión de postos de traballo, promoción profesional e promoción interna, e demais normativa vixente, este consello</p>
    <h2>RESOLVE:</h2>
    <p>Primeiro. Adxudicarlle destino, no posto de traballo que se indica, ao funcionario que se expresa no anexo desta resolución, seleccionado conforme o establecido nas bases da convocatoria, realizada pola Resolución deste consello do 21 de xaneiro de 2013.</p>
    <p>Segundo. O cesamento no actual destino efectuarase, segundo o previsto no artigo 14, do Regulamento de provisión de postos de traballo, promoción profesional e promoción interna, aprobado polo Decreto 93/1991, do 20 de marzo, no prazo de tres días contados a partir do seguinte ao da data de publicación desta resolución no Diario Oficial de Galicia.</p>
    <p>O prazo para tomar posesión do novo destino é de tres días a partir do seguinte ao do cesamento, de tratarse da mesma localidade onde preste servizos actualmente a persoa, ou dun mes se radica en distinta localidade ou de reingreso ao servizo activo, de conformidade co disposto no referido precepto e nas bases da convocatoria.</p>
    <p>O cómputo dos prazos de toma de posesión iniciarase cando rematen os permisos ou licenzas que, de ser o caso, se concedesen á persoa; no caso de incapacidade temporal a partir da data de alta.</p>
    <p>Terceiro. A xefatura de persoal do centro onde cause baixa o funcionario, así como a daquel en que acada o destino, efectuarán, dentro dos prazos sinalados no punto anterior, as dilixencias de cesamento e de toma de posesión e, de seguido, realizaranse os trámites para a súa alta na nómina. </p>
    <p>Da dilixencia efectuada remitirase copia á Dirección Xeral da Función Pública da Consellería de Facenda.</p>
    <p>Cuarto. Contra esta resolución, que esgota a vía administrativa, poderase interpoñer recurso potestativo de reposición perante o Consello Consultivo de Galicia, no prazo dun mes contado a partir do día seguinte ao da súa publicación no Diario Oficial de Galicia, de conformidade co disposto no artigo 116 da Lei 30/1992, do 26 de novembro, de réxime xurídico das administracións públicas e do procedemento administrativo común, ou directamente, recurso contencioso-administrativo no prazo de dous meses desde a mesma data, perante o xulgado do contencioso-administrativo competente, conforme os artigos 8 e 14 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 28 de febreiro de 2013</p>
    <footer><p>Mª Teresa Conde-Pumpido Tourón<br>Presidenta do Consello Consultivo de Galicia</p></footer>
    <h2>ANEXO</h2>
    <p>Datos do funcionario:</p>
    <p>Nome e apelidos: Juan Carlos Porrúa Pardal.</p>
    <p>NRP: 3543706013 A2060.</p>
    <p>Subgrupo: A1.</p>
    <p>Corpo ou escala: corpo superior de Administración da Xunta de Galicia.</p>
    <p>Datos do posto de traballo:</p>
    <p>Denominación: xefe do Servizo de Xestión Económica e de Persoal e Habilitación.</p>
    <p>Código de posto: CCG 031.</p>
    <p>Nivel: 28.</p>
    <p>Centro directivo ou dependencia: Consello Consultivo de Galicia.</p>
    <p>Localidade: Santiago de Compostela.</p>

