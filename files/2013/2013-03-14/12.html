---
date: '2013-03-14'
id: G2358-200213-0001
page: 7675
number: 52
agency: Xulgado do Social número 1  de Lugo
section: V. Administración de xustiza.
title: EDICTO (126/2010).
range: Edicto
url: >-
  https://www.xunta.gal/dog/Publicados/2013/20130314/AnuncioG2358-200213-0001_gl.html
---
<p>Que neste Xulgado do Social número 1 se tramita execución de títulos xudiciais 126/2010, por instancia de Osvaldo Santos Crudo contra Transportes Ferreiro Ramos, S.L., con domicilio na rúa Pintor Laxeiro, número 5, 4º C de Lugo, en que por resolución desta data se acordou sacar a pública poxa o vehículo matrícula R2265BCF. Sinálase para que teña lugar o vindeiro día 30 de abril de 2013, ás 10.30 horas, coas condicións seguintes:</p>
    <p>Primeiro. Para tomaren parte na poxa, os licitadores, agás o executante, deberán presentar xustificante que acredite que depositaron na conta de depósitos e consignacións deste tribunal, ou de que prestaron aval bancario, polo 20 por cento do valor de taxación dos bens obxecto de poxa, facendo constar, de ser o caso, se o fan en nome dun terceiro.</p>
    <p>Segundo. Que se poderán facer ofertas por escrito en sobre pechado, desde o anuncio da poxa ata a súa realización, facendo o depósito a que se fixo mención anteriormente.</p>
    <p>Terceiro. Que se poderán facer ofertas superiores ao 50 por cento da valoración, pero ofrecendo pagar a prazos con garantías suficientes, bancarias ou hipotecarias, do prezo do remate.</p>
    <p>Cuarto. Que non se poderá proceder á inmediata aprobación do remate se a cantidade ofrecida non supera o 50 por cento do valor da taxación ou se, sendo inferior, non cobre, polo menos, a cantidade pola cal se despachou execución, incluíndo a previsión para xuros e custas.</p>
    <p>Quinto. Que unicamente o executante ou os responsables legais solidarios ou subsidiarios poderán concorrer reservando para si a facultade de lle ceder o remate a un terceiro, e tomar parte na poxa só cando existan licitadores, mellorando as ofertas que se fixeren.</p>
    <p>Sexto. En caso de que a poxa quede deserta, só o executante ou, na súa falta, os responsables legais solidarios ou subsidiarios, terán o dereito a se adxudicar o ben polo 30 por cento da súa valoración.</p>
    <p>Sétimo. Para o suposto de que a notificación do sinalamento ao executado resulte negativa por se encontrar en ignorado paradoiro, sirve esta edicto de notificación.</p>
    <p>Ben que se saca a poxa:</p>
    <p>Vehículo matrícula R2265BCF, semirremolque caixa, marca Samro, modelo ST02, número de bastidor VK1SR334DC1W0272. Valorado en 10.000 euros.</p>
    <p>Está depositado na Estación de Servicio de Guntín, S.L., con domicilio na estrada Lugo-Santiago, s/n, 27011 Guntín, Lugo.</p>
    <p> Lugo, 18 de febreiro de 2013</p>
    <footer><p>O secretario xudicial</p></footer>

