---
date: '2013-05-22'
id: CA05-160513-0001
page: 17733
number: 96
agency: Consellería de Traballo e Benestar
section: I. Disposicións xerais.
title: >-
  DECRETO 74/2013, do 18 de abril, polo que se modifica o Decreto 35/2000, do 28
  de xaneiro, polo que se aproba o Regulamento de desenvolvemento e execución da
  Lei de accesibilidade e supresión de barreiras na Comunidade Autónoma de
  Galicia, para a súa adaptación á Directiva 95/16/CE, do Parlamento Europeo e
  do Consello, do 29 de xuño, sobre aproximación das lexislacións dos Estados
  membros relativas a ascensores.
range: Decreto
url: >-
  https://www.xunta.gal/dog/Publicados/2013/20130522/AnuncioCA05-160513-0001_gl.html
---
<p>A Constitución española no seu artigo 9.2 obrígalles aos poderes públicos a promover as condicións para que a liberdade e a igualdade do individuo e dos grupos en que se integra sexan reais e efectivas, e a remover os obstáculos que impidan ou dificulten a súa plenitude e facilitar a participación de todos os cidadáns na vida política, económica, cultural e social.</p>
    <p>O artigo 49 da Constitución española encoméndalles aos poderes públicos a realización dunha política de previsión, tratamento, rehabilitación e integración dos diminuídos físicos, psíquicos e sensoriais, aos cales lles prestarán a atención específica que requiran e os que ampararán especialmente para o desfrute dos dereitos que a Constitución lles outorga a todos os cidadáns.</p>
    <p>O artigo 4.2 do Estatuto de autonomía atribúelles aos poderes públicos de Galicia a promoción das condicións para que a liberdade e a igualdade dos individuos e dos grupos en que se integran sexan reais e efectivas, removendo os obstáculos que impidan ou dificulten a súa plenitude.</p>
    <p>A Comunidade Autónoma, en virtude da competencia exclusiva que en materia de asistencia social lle atribúe o artigo 27.23 do Estatuto de autonomía, aproba a Lei 13/2008, do 3 de decembro, de servizos sociais de Galicia, que recolle a especial protección ao colectivo conformado polas persoas con discapacidade e/ou en situación de dependencia, incluíndo como principio inspirador do sistema de servizos sociais a prevención sobre as causas que orixinan a situación de marxinación.</p>
    <p>De conformidade coa competencia en materia de asistencia social do artigo 27.23, a competencia exclusiva en materia de ordenación do territorio e do litoral do artigo 27.3, a competencia exclusiva en materia de urbanismo e vivenda do artigo 27.7, a competencia exclusiva en materia de obras públicas do artigo 27.8 e de conformidade coa competencia en materia de comunicación do artigo 34.1 do Estatuto de autonomía; o Parlamento de Galicia aprobou a Lei 8/1997, do 20 de agosto, de accesibilidade e supresión de barreiras na Comunidade Autónoma de Galicia, e posteriormente o Decreto 35/2000, do 28 de xaneiro, polo que se aproba o Regulamento de desenvolvemento e execución da Lei de accesibilidade e supresión de barreiras na Comunidade Autónoma de Galicia. Este decreto contén a normativa de desenvolvemento necesaria para a execución adecuada dos preceptos lexislativos, sendo de aplicación a todas as actuacións levadas a cabo na Comunidade Autónoma de Galicia por entidades públicas ou privadas, así como polas persoas individuais, en materia de planeamento, xestión ou execución urbanística; nova construción, rehabilitación ou reforma de edificacións; transporte e comunicación.</p>
    <p>O artigo 288 do Tratado de funcionamento da Unión Europea dispón que a directiva vincula os Estados membros destinatarios en canto ao resultado que hai que acadar e deixa ás instancias nacionais a competencia en canto á forma e aos medios. Non cabe dúbida ningunha sobre o carácter obrigatorio das directivas comunitarias en canto aos seus efectos directos, é dicir, en canto á posibilidade de ser invocadas polos/as cidadáns/as como fonte de dereitos e deberes. En consecuencia, os/as particulares ven reforzada a súa esfera xurídica e o dereito comunitario logra que o seu efecto útil, é dicir, a súa funcionalidade, non se vexa desvirtuada por unha eventual inexecución das directivas comunitarias por un Estado membro. </p>
    <p>Asemade, co fin de harmonizar as normas dos Estados membros da UE en materia de ascensores e/ou os seus compoñentes de seguridade, apróbase a Directiva 95/16/CE, do Parlamento Europeo e do Consello, do 29 de xuño, sobre aproximación das lexislacións dos Estados membros relativas a ascensores.</p>
    <p>De conformidade coa citada directiva, todos os ascensores novos, sempre que as súas dimensións o permitan, serán accesibles para as persoas con discapacidade, que deberán poder utilizalos.</p>
    <p>A transposición da directiva ao ordenamento xurídico estatal produciuse en virtude do Real decreto 1314/1997, do 1 de agosto, polo que se ditan as disposicións de aplicación da Directiva do Parlamento Europeo e do Consello 95/16/CE, sobre ascensores. </p>
    <p>A norma harmonizada EN 81-70 tamén recolle estes requisitos esenciais de saúde e seguridade, en particular contén as regras de seguridade para a construción e instalación de ascensores e as aplicacións particulares para os ascensores de pasaxeiros e de pasaxeiros e cargas. A súa parte 70 regula a accesibilidade aos ascensores de persoas, incluíndo persoas con discapacidade.</p>
    <p>Por outra banda, a norma EN 81-1 e 2: 1998, substituída pola EN81-1: 1998+A3: 2009 e pola EN81-2: 1998+A3: 2009, establece as regras de seguridade para a construción e instalación de ascensores, na súa parte 1, para os ascensores eléctricos, e na súa parte 2, para os ascensores hidráulicos.</p>
    <p>Ben que estas normas non son vinculantes, de acordo co artigo 5 da Directiva sobre ascensores, os ascensores e/ou os compoñentes de seguridade construídos de conformidade coas correspondentes normas harmonizadas deben cumprir os requisitos esenciais pertinentes.</p>
    <p>Desde xullo de 1999 todos os ascensores novos deberán cumprir as disposicións da Directiva sobre ascensores.</p>
    <p>A razón de ser da modificación do Decreto 35/2000, do 28 de xaneiro, polo que se aproba o Regulamento de desenvolvemento e execución da Lei de accesibilidade e supresión de barreiras na Comunidade Autónoma de Galicia, atópase nos trámites seguidos ante a Comisión Europea tras a solicitude de información remitida por esta no marco do proxecto UE Pilot.</p>
    <p>Que afecta os seguintes puntos:</p>
    <p>«Conforme o seu artigo 17, a comunicación vertical realizarase, como mínimo, cun ascensor que deberá ser adaptado de conformidade co regulamento.».</p>
    <p>«Os ascensores situados en calzadas ou áreas de uso público deben cumprir os requisitos do Código de accesibilidade (anexo I), norma de base 1.2.6.».</p>
    <p>«O anexo I, norma de base 2.2.3, contén requisitos relativos ás barreiras arquitectónicas nos edificios de uso público polo que se refire aos ascensores.».</p>
    <p>«O anexo I, norma de base 4, epígrafe B, contén requisitos relativos ás barreiras arquitectónicas nos edificios de uso residencial (comunicacións verticais) polo que se refire aos ascensores.».</p>
    <p>«Finalmente, o anexo I, norma de base 6.1.2.c, contén os requisitos para ascensores destinados ao uso de viaxeiros con equipaxe (accesibilidade no transporte público).».</p>
    <p>Por todo o exposto, por proposta da conselleira de Traballo e Benestar, no uso das atribucións que lle confire a Lei 1/1983, do 22 de febreiro, de normas reguladoras da Xunta e da súa Presidencia, de acordo co ditame do Consello Consultivo de Galicia e logo da deliberación do Consello da Xunta de Galicia na súa reunión do día dezaoito de abril de dous mil trece,</p>
    <h2>DISPOÑO:</h2>
    <p>Artigo único. Modificación do Decreto 35/2000, do 28 de xaneiro, polo que se aproba o Regulamento de desenvolvemento e execución da Lei de accesibilidade e supresión de barreiras na Comunidade Autónoma de Galicia</p>
    <p>O Decreto 35/2000, do 28 de xaneiro, polo que se aproba o Regulamento de desenvolvemento e execución da Lei de accesibilidade e supresión de barreiras na Comunidade Autónoma de Galicia, queda modificado como segue:</p>
    <p>Un. A base 1.2.6 do anexo I queda redactada do seguinte modo:</p>
    <p>«A. As dimensións interiores da cabina dunha entrada ou con dúas entradas opostas serán:</p>
    <p>De tipo 1: capacidade para soportar una carga nominal de 450 kg. Cunhas dimensións mínimas de 1.000 mm de largo por 1.250 mm de profundidade.</p>
    <p>De tipo 2: capacidade para soportar una carga nominal de 630 kg. Cunhas dimensións mínimas de 1.100 mm de largo por 1.400 mm de profundidade.</p>
    <p>De tipo 3: capacidade para soportar una carga nominal de 1.275 kg. Cunhas dimensións mínimas de 2.000 mm de largo por 1.400 mm de profundidade.</p>
    <p>A bis.</p>
    <p>– As portas de cabina e pisos deberán ser automáticas e operar con desprazamento horizontal.</p>
    <p>– O sistema de control deberá permitir o axuste do tempo de mantemento da porta aberta para cumprir as condicións onde se instale o ascensor (normalmente entre 2 seg. e 20 seg.). Deben instalarse medios para reducir este tempo, por exemplo utilizando un botón de peche das portas da cabina. Os medios de axuste non deben ser accesibles <br>aos/ás usuarios/as.</p>
    <p>– O dispositivo de protección requirido no número 7.5.2.1.1.3 das normas EN 81-1: 1998 e EN 81-2: 1998 debe cubrir a entrada nunha distancia entre, polo menos, 25 mm e 1.800 mm por enriba do piso de cabina (por exemplo, cortina de luz). O dispositivo debe consistir nun sensor que preveña o contacto físico entre o/a usuario/a e os bordos condutores da(s) folla(s) de peche da porta.</p>
    <p>B. No uso previsto a precisión de parada de cabina debe ser de ± 10 mm; debe manterse a precisión de nivelación de ± 20 mm.</p>
    <p>O espazo libre entre e a parede e a zona para asir debe ser de 35 mm como mínimo.</p>
    <p>A altura do bordo superior da zona para asir debe estar comprendida entre (900 ± 25) mm medidos desde o chan da cabina.</p>
    <p>O espazo mínimo fronte ás portas terá que deixar unha área horizontal que permita inscribir un círculo de 1,50 m de diámetro libre de obstáculos.</p>
    <p>A altura mínima entre o nivel do piso e a liña central de calquera botón = 900 mm. </p>
    <p>A altura máxima entre o nivel do piso e a liña central de calquera botón = 1.100 mm - 1.200 mm (preferentemente 1.100 mm).</p>
    <p>A sinalización no exterior da situación do ascensor colocarase a unha altura comprendida entre 1,10 m e 1,30 m e será en relevo.</p>
    <p>Para ascensores con manobra rexistrada, información visible e audible que permita identificar facilmente o ascensor.</p>
    <p>Os/as usuarios/as deben ser informados visible e audiblemente de que están a punto de entrar na cabina asignada.</p>
    <p>Recoméndase o uso de voz como indicación sonora. A voz tamén pode proporcionar información, entre outras cosas, acerca da situación de tendas ou oficinas a nivel de planta. Un indicador visual tamén é útil.</p>
    <p>Recoméndase que a chegada dunha cabina sexa precedida dun sinal acústico.</p>
    <p>O chan da cabina debería ter unhas características superficiais similares ás do piso de entrada.</p>
    <p>O alumeado interno debería proporcionar un nivel de iluminancia media de 100 lux como mínimo ao nivel do chan e uniformemente distribuído, evitando o uso de puntos de luz.».</p>
    <p>Dous. A Base 2.2.3. do anexo I queda redactada do seguinte modo:</p>
    <p>«A. As dimensións interiores da cabina dunha entrada ou con dúas entradas opostas serán:</p>
    <p>De tipo 1: capacidade para soportar unha carga nominal de 450 kg. Cunhas dimensións mínimas de 1.000 mm de largo por 1.250 mm de profundidade.</p>
    <p>De tipo 2: capacidade para soportar unha carga nominal de 630 kg. Cunhas dimensións mínimas de 1.100 mm de largo por 1.400 mm de profundidade.</p>
    <p>De tipo 3: capacidade para soportar unha carga nominal de 1.275 kg. Cunhas dimensións mínimas de 2.000 mm de largo por 1.400 mm de profundidade.</p>
    <p>A bis. </p>
    <p>– As portas de cabina e pisos deberán ser automáticas e operar con desprazamento horizontal.</p>
    <p>– O sistema de control deberá permitir o axuste do tempo de mantemento da porta aberta para cumprir as condicións onde se instale o ascensor (normalmente entre 2 seg. e 20 seg.). Deben instalarse medios para reducir este tempo, por exemplo utilizando un botón de peche das portas da cabina. Os medios de axuste non deben ser accesibles aos usuarios/as.</p>
    <p>– O dispositivo de protección requirido no número 7.5.2.1.1.3 das normas EN 81-1: 1998 e EN 81-2: 1998 debe cubrir a entrada nunha distancia entre, polo menos, 25 mm e 1.800 mm por enriba do piso de cabina (por exemplo, cortina de luz). O dispositivo debe consistir nun sensor que preveña o contacto físico entre o/a usuario/a e os bordos condutores da(s) folla(s) de peche da porta.</p>
    <p>B. No uso previsto a precisión de parada de cabina debe ser de ± 10 mm; debe manterse a precisión de nivelación de ± 20 mm.</p>
    <p>O espazo libre entre a parede e a zona para asir debe ser de 35 mm como mínimo.</p>
    <p>A altura do bordo superior da zona para asir debe estar comprendida entre (900 ± 25) mm medidos desde o chan da cabina.</p>
    <p>O espazo mínimo fronte ás portas terá que deixar unha área horizontal que permita inscribir un círculo de 1,50 m de diámetro libre de obstáculos.</p>
    <p>A altura mínima entre o nivel de piso e a liña central de calquera botón = 900 mm. </p>
    <p>A altura máxima entre o nivel e a liña central de calquera botón = 1.100 mm - 1.200 mm (preferentemente 1.100 mm).</p>
    <p>A sinalización no exterior da situación do ascensor colocarase a unha altura comprendida entre 1,10 m e 1,30 m e será en relevo.</p>
    <p>Para ascensores con manobra rexistrada, a información visible e audible debe permitir identificar facilmente o ascensor.</p>
    <p>Os/as usuarios/as deben ser informados visible e audiblemente de que están a punto de entrar na cabina asignada.</p>
    <p>Recoméndase o uso de voz como indicación sonora. A voz tamén pode proporcionar información, entre outras cosas, acerca da situación de tendas ou oficinas a nivel de planta. Un indicador visual tamén é útil.</p>
    <p>Recoméndase que a chegada dunha cabina sexa precedida dun sinal acústico.</p>
    <p>O chan da cabina debería ter unhas características superficiais similares ás do piso de entrada.</p>
    <p>O alumeado interno debería proporcionar un nivel de iluminancia media de 100 lux como mínimo ao nivel do chan e uniformemente distribuído, evitando o uso de puntos de luz.».</p>
    <p>Tres. A epígrafe B da base 4.3 do anexo I queda redactada do seguinte modo:</p>
    <p>«As dimensións interiores da cabina dunha entrada ou con dúas entradas opostas serán:</p>
    <p>– De tipo 1: capacidade para soportar unha carga nominal de 450 kg. Cunhas dimensións mínimas de 1.000 mm de largo por 1.250 mm de profundidade.</p>
    <p>– De tipo 2: capacidade para soportar unha carga nominal de 630 kg. Cunhas dimensións mínimas de 1.100 mm de largo por 1.400 mm de profundidade.</p>
    <p>– De tipo 3: capacidade para soportar unha carga nominal de 1.275 kg. Cunhas dimensións mínimas de 2.000 mm de largo por 1.400 mm de profundidade.</p>
    <p>– As portas de cabina e pisos deberán ser automáticas e operar con desprazamento horizontal.</p>
    <p>– O sistema de control deberá permitir o axuste do tempo de mantemento da porta aberta para cumprir as condicións onde se instale o ascensor (normalmente entre 2 seg. e 20 seg.). </p>
    <p>Deben instalarse medios para reducir este tempo, por exemplo introducindo un botón de peche das portas da cabina. Os medios de axuste non deben ser accesibles aos/ás usuarios/as.</p>
    <p>– O dispositivo de protección requirido no número 7.5.2.1.1.3 das normas EN 81-1: 1998 e EN 81-2:1998 debe cubrir a entrada nunha distancia de entre, polo menos, 25 mm y 1800 mm por enriba do piso de cabina (por exemplo, cortina de luz). O dispositivo debe consistir nun sensor que preveña o contacto físico entre o/a usuario/a e os bordos condutores da(s) folla(s) de peche da porta.</p>
    <p>No uso previsto a precisión de parada de cabina debe ser de ± 10 mm; debe manterse a precisión de nivelación de ± 20 mm.</p>
    <p>O espazo libre entre a parede e a zona para asir debe ser de 35 mm como mínimo.</p>
    <p>A altura do bordo superior da zona para asir debe estar comprendida entre (900 ± 25) mm medidos desde o chan da cabina.</p>
    <p>A altura mínima entre o nivel de piso e a liña central de calquera botón = 900 mm.</p>
    <p>A altura máxima entre o nivel e a liña central de calquera botón = 1.100 mm - 1.200 mm (preferentemente 1.100 mm).</p>
    <p>A sinalización no exterior da situación do ascensor colocarase a unha altura comprendida entre 1,10 m e 1,30 m e será en relevo.</p>
    <p>Os ascensores descenderán ata a planta de garaxe, cando exista.</p>
    <p>Para ascensores con manobra rexistrada, a información visible e audible debe permitir identificar facilmente o ascensor; os/as usuarios/as deben ser informados visible e audiblemente de que están a punto de entrar na cabina asignada.</p>
    <p>Recoméndase o uso de voz como indicación sonora. A voz tamén pode proporcionar información, entre outras cousas, acerca da situación de tendas ou oficinas a nivel de planta. Un indicador visual tamén é útil.</p>
    <p>Recoméndase que a chegada dunha cabina sexa precedida dun sinal acústico.</p>
    <p>O chan da cabina debería ter unhas características superficiais similares ás do piso de entrada.</p>
    <p>O alumeado interno debería proporcionar un nivel de iluminancia media de 100 lux como mínimo ao nivel do chan e uniformemente distribuído, evitándose o uso de puntos de luz.».</p>
    <p>Catro. A base 6.1.2.c) do anexo I queda redactada do seguinte modo:</p>
    <p>«Os ascensores que se instalen terán as medidas que se dispoñen na base 2.2 do presente código.</p>
    <p>No interior dos ascensores haberá un sistema de comunicación cun punto exterior de servizo permanente, sito a unha altura sobre o nivel do chan comprendida entre 0,90 m e 1,20 m.</p>
    <p>Para ascensores con manobra rexistrada, a información visible e audible debe permitir identificar facilmente o ascensor.</p>
    <p>Os/as usuarios/as deben ser informados visible e audiblemente de que están a punto de entrar na cabina asignada.</p>
    <p>Recoméndase o uso de voz como indicación sonora. A voz tamén pode proporcionar información, entre outras cosas, acerca da situación de tendas ou oficinas a nivel de planta. Un indicador visual tamén é útil.</p>
    <p>Recoméndase que a chegada dunha cabina sexa precedida dun sinal acústico.</p>
    <p>– As portas de cabina e pisos deberán ser automáticas e operar con desprazamento horizontal.</p>
    <p>– O sistema de control deberá permitir o axuste do tempo de mantemento da porta aberta para cumprir as condicións onde se instale o ascensor (normalmente entre 2 seg. e 20 seg.). </p>
    <p>Deben instalarse medios para reducir este tempo, por exemplo utilizando un botón de peche das portas de cabina. Os medios de axuste non deben ser accesibles aos/ás usuarios/as.</p>
    <p>– O dispositivo de protección requirido no número 7.5.2.1.1.3 das normas EN 81-1: 1998 e EN 81-2: 1998 debe cubrir a entrada nunha distancia entre, polo menos, 25 mm y 1800 mm por enriba do piso de cabina (por exemplo, cortina de luz). O dispositivo debe consistir nun sensor que preveña o contacto físico entre o/a usuario/a e os bordos condutores da(s) folla(s) de peche da porta.</p>
    <p>O chan da cabina debería ter unhas características superficiais similares ás do piso de entrada.</p>
    <p>O alumeado interno debería proporcionar un nivel de iluminancia media de 100 lux como mínimo ao nivel do chan e uniformemente distribuído, evitando o uso de puntos de luz.».</p>
    <p>Disposición derradeira primeira. Habilitación normativa</p>
    <p>A persoa titular da consellería competente en materia de autonomía persoal poderá ditar cantas disposicións administrativas de carácter xeral resulten necesarias para o desenvolvemento deste decreto, no relativo á organización e ás materias propias do seu departamento.</p>
    <p>Disposición derradeira segunda. Entrada en vigor</p>
    <p>Este decreto entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, dezaoito de abril de dous mil trece</p>
    <footer><p>Alberto Núñez Feijóo<br>Presidente</p><p>Beatriz Mato Otero<br>Conselleira de Traballo e Benestar</p></footer>

