---
date: '2013-10-08'
id: G2346-180913-0001
page: 40029
number: 192
agency: Xulgado do Social número 3 da Coruña
section: V. Administración de xustiza.
title: EDICTO (112/2013).
range: Edicto
url: >-
  https://www.xunta.gal/dog/Publicados/2013/20131008/AnuncioG2346-180913-0001_gl.html
---
<p>Juan Rey Pita, secretario xudicial do Xulgado do Social número 3 da Coruña, fago saber que no procedemento despedimento obxectivo individual 112/2013 deste Xulgado do Social, seguido por instancia de Rubén Vidal Castiñeira contra a empresa Granitos y Mármoles El Port, S.L., Granitos de La Coruña, S.A., Granicosa, Lista Granit, S.A., Control Art, S.L., Construcciones Lista Kristensen, S.L. e Fogasa, sobre despedimento, se ditou a seguinte resolución:</p>
    <p>«1. Estimo a demanda sobre despedimento formulada por Rubén Vidal Castiñeira fronte á empresa Lista Granit, S.A. e, en consecuencia, declaro a improcedencia do despedimento, con condena á empresa indicada a que readmita inmediatamente o traballador nas mesmas condicións que rexían antes de se producir o despedimento ou ben, á elección da empresa, á extinción da relación laboral con aboamento da indemnización detallada no número segundo desta resolución. Todo isto con aboamento, en caso de opción pola readmisión, dos salarios de tramitación que non percibise o traballador ata a data da notificación desta sentenza. </p>
    <p>Esta opción deberase exercer no prazo de cinco días a partir da notificación desta sentenza, mediante escrito ou comparecencia ante este xulgado. Transcorrido ese termo sen optar, entenderase que procede a readmisión.</p>
    <p>2. A indemnización e os salarios de tramitación que deberá aboar a empresa demandada son os seguintes:</p>
    <p>– En concepto de indemnización, de optar a empresa por ela: 24.359,27 euros.</p>
    <p>– En concepto de salarios de trámite, para o caso de opción pola readmisión, os deixados de percibir desde a data do despedimento e ata a data de notificación desta sentenza, calculados a razón de 46,71 €/día, e que ata a data desta sentenza ascenden a 12.565,62 euros.</p>
    <p>– A empresa deberá aboar, así mesmo, á traballadora a cantidade de 700,69 euros por salarios correspondentes ao prazo de aviso previo incumprido.</p>
    <p>3. Desestímase a acción exercida contra Granitos de La Coruña, S.A., Granicosa, Control Art, S.L., Construcciones Lista Kristensen, S.L. e Mármoles El Port, S.A.</p>
    <p>4. O Fogasa deberase ater a esta resolución nos termos do artigo 23.6, inciso primeiro, da Lei reguladora da xurisdición social.</p>
    <p>Notifíqueselles esta sentenza ás partes, advertindo de que contra ela poderán interpor recurso de suplicación ante o Tribunal Superior de Xustiza, que deberá ser anunciado por comparecencia ou mediante escrito neste xulgado, no prazo dos cinco días seguintes ao da notificación desta sentenza, ou por simple manifestación no momento en que se practique a notificación. </p>
    <p>Advírtase igualmente o recorrente que non for traballador ou beneficiario do réxime público da Seguridade Social ou habente causa seu, ou non teña recoñecido o beneficio da xustiza gratuíta, que deberá depositar a cantidade de 300 euros na conta aberta en Banesto (0030 1846), a nome deste xulgado co número 1533 0000 36 0112 13, acreditando mediante a presentación do xustificante de ingreso no período comprendido ata a formalización do recurso así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado co número 1533 0000 60 0112 13, a cantidade obxecto da condena, ou formalizar aval bancario por esa cantidade, no cal se faga constar a responsabilidade solidaria do avalista e incorporalos a este xulgado co anuncio de recurso. En todo caso, o recorrente deberá designar letrado para a tramitación do recurso, no momento de o anunciar.</p>
    <p>Así, por esta miña sentenza, definitivamente xulgando, pronúncioo, mándoo e asínoo».</p>
    <p>Publicación. A anterior sentenza leuna e publicouna o maxistrado que a ditou, en audiencia pública do día da data, do que dou fe.</p>
    <p>E para que lle sirva de notificación en legal forma a Granitos y Mármoles El Port, S.A., expídese este edicto para a súa inserción no <em>Diario Oficial de Galicia</em>.</p>
    <p>A Coruña, 18 de setembro de 2013</p>
    <footer><p>O secretario xudicial</p></footer>

