---
date: '2013-10-08'
id: C3Q2-021013-0001
page: 40090
number: 192
agency: Instituto Galego da Vivenda e Solo
section: VI. Anuncios. a) Administración autonómica.
title: >-
  ANUNCIO do 25 de setembro de 2013 polo que se somete a información pública a
  modificación puntual do proxecto sectorial do Parque Empresarial de Touro (A
  Coruña).
range: Anuncio
url: >-
  https://www.xunta.gal/dog/Publicados/2013/20131008/AnuncioC3Q2-021013-0001_gl.html
---
<p>En cumprimento do disposto no artigo 25 da Lei 10/1995, do 23 de novembro, de ordenación do territorio de Galicia e nos artigos 13 e 14 do Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal, sométese para os efectos e durante o prazo que logo se precisa a seguinte documentación: </p>
    <p>– Modificación puntual do proxecto sectorial do Parque Empresarial de Touro (A Coruña): sométese a información pública polo prazo dun mes contado a partir da publicación deste anuncio no Diario Oficial de Galicia, para os efectos da Lei 10/1995, do 23 de novembro, e o Decreto 80/2000, do 23 de marzo.</p>
    <p>Durante o prazo referido, calquera persoa poderá examinar a devandita documentación en horario de oficina nas dependencias do Instituto Galego da Vivenda e Solo (IGVS), sitas no polígono das Fontiñas, Área Central, s/n, en Santiago de Compostela, e no Concello de Touro e presentar ante o IGVS as alegacións, documentos e xustificacións que estime pertinentes. Así mesmo, a documentación estará exposta, co obxecto de consulta, na páxina web do Instituto Galego da Vivenda e Solo.</p>
    <p>Santiago de Compostela, 25 de setembro de 2013</p>
    <footer><p>Teresa María Gutiérrez López<br>Directora xeral do Instituto Galego da Vivenda e Solo</p></footer>

