---
date: '2013-08-06'
id: G0003-240713-0003
page: 31526
number: 149
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 12 de xullo de 2013, da Xerencia de Xestión Integrada de Lugo,
  Cervo e Monforte de Lemos, pola que se anuncia a convocatoria pública para a
  provisión, polo sistema de concurso de méritos, de dous postos de encargado/a
  de quenda de celadores do Hospital Universitario Lucus Augusti de Lugo.
range: Resolución
url: >-
  https://www.xunta.gal/dog/Publicados/2013/20130806/AnuncioG0003-240713-0003_gl.html
---
<p>De conformidade co establecido no Decreto 206/2005, do 22 de xullo (DOG nº 145, do 29 de xullo), de provisión de prazas de persoal estatutario do Servizo Galego de Saúde, e na Orde do 24 de maio de 2006 (DOG nº 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, e en virtude das competencias atribuídas polo Decreto 43/2013, do 21 de febreiro (DOG nº 47, do 7 de marzo), polo que se establece a estrutura orgánica do Servizo Galego de Saúde, e na Orde do 5 de xullo de 2012 (DOG nº 139, do 20 de xullo), sobre delegación de competencias en órganos centrais e periféricos do Servizo Galego de Saúde, esta xerencia</p>
    <h2>RESOLVE:</h2>
    <p>Primeiro. Anunciar a convocatoria para cubrir, polo sistema de concurso de méritos, os postos de traballo que se relacionan no anexo desta resolución.</p>
    <p>Segundo. Poderá concorrer á convocatoria o persoal estatutario de xestión e servizos, con vínculo de fixeza e situación de servizo activo na categoría profesional de celador (grupo de clasificación: outras agrupacións profesionais).</p>
    <p>Terceiro. As retribucións dos postos ofertados serán as que correspondan de acordo coa vixente orde pola que se ditan instrucións sobre a confección de nóminas do persoal ao servizo da Administración autonómica.</p>
    <p>Cuarto. As solicitudes e a documentación anexa que conteñan a xustificación dos requisitos e méritos alegados, deberán dirixirse ao xerente de Xestión Integrada de Lugo, Cervo e Monforte de Lemos, e poderán presentarse preferentemente no Rexistro Xeral sito no segundo andar do Hospital Universitario Lucus Augusti de Lugo na rúa Dr. Ulises Romero, nº 1, (C.P. 27003) Lugo, no prazo de 20 días naturais contados desde o seguinte ao da data de publicación do anuncio da presente convocatoria no <em>Diario Oficial de Galicia</em>.</p>
    <p>Así mesmo, poderán presentarse a través de calquera dos rexistros previstos no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
    <p>Quinto. As bases íntegras da citada convocatoria estarán expostas nos taboleiros de anuncios do Hospital Universitario Lucus Augusti de Lugo (Oficina de Atención ao Traballador), na intranet do propio hospital, e na páxina web do Sergas (www.sergas.es).</p>
    <p>Lugo, 12 de xullo de 2013</p>
    <footer><p>Antonio García Quintáns<br>Xerente de Xestión Integrada de Lugo, Cervo e Monforte de Lemos</p></footer>
    <h2>ANEXO</h2>
    <p>Denominación do posto: encargado/a de quenda de celadores para o Hospital Universitario Lucus Augusti de Lugo.</p>
    <p>Grupo de clasificación: AP.</p>
    <p>Nº de vacantes: 2.</p>

