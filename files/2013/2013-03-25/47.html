---
date: '2013-03-25'
id: G1438-050313-0005
page: 8939
number: 59
agency: Deputación Provincial da Coruña
section: VI. Anuncios. b) Administración local.
title: >-
  ANUNCIO de aceptación da ampliación das delegacións de competencias
  tributarias do Concello de Santiso en materia de recadación voluntaria.
range: Anuncio
url: >-
  https://www.xunta.gal/dog/Publicados/2013/20130325/AnuncioG1438-050313-0005_gl.html
---
<p>O Pleno desta corporación, na sesión ordinaria celebrada o 27 de xullo de 2012, adoptou, entre outros, o seguinte acordo:</p>
    <p>«40. Aceptar a ampliación das delegacións de competencias tributarias do Concello de Santiso en materia de recadación voluntaria e executiva da taxa pola recollida de lixo.</p>
    <p>Aceptar a ampliación das competencias delegadas en materia tributaria acordada polo Concello de Santiso en relación coa seguinte materia:</p>
    <p>• Recadación voluntaria e executiva da taxa pola recollida de lixo.</p>
    <p>O exercicio das competencias delegadas obxecto de aceptación, levarase a cabo nos termos establecidos nas bases para a prestación dos servizos tributarios aos concellos da provincia e terá efectos desde o día en que se publique este acordo no Boletín Oficial da provincia conforme o establecido no artigo 7 do texto refundido da Lei reguladora das facendas locais, aprobado polo Real decreto lexislativo 2/2004, do 5 de marzo».</p>
    <p>O que se fai público para xeral coñecemento.</p>
    <p>A Coruña, 13 de febreiro de 2013</p>
    <footer><p> María Padín Fernández José Luis Almau Supervía<br> O presidente/PDFR 5.8.2011/ Secretario da Deputación<br> A vicepresidenta Provincial da Coruña</p></footer>

