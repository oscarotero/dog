---
date: '2013-03-25'
id: G1096-120313-0002
page: 8920
number: 59
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 8 de marzo de 2013 pola que se notifica o acordo de incoación de
  expediente de reposición da legalidade urbanística IU1/131/2012, devolta polo
  servizo de Correos por resultar o seu destinatario ausente na repartición.
range: Cédula
url: >-
  https://www.xunta.gal/dog/Publicados/2013/20130325/AnuncioG1096-120313-0002_gl.html
---
<p>O xefe do Servizo de Inspección Urbanística II acordou, o día 21 de febreiro de 2013, incoar expediente de reposición da legalidade urbanística a José Luis Castro Sánchez polas obras realizadas en solo rústico, sen a preceptiva autorización urbanística autonómica, consistentes en construción de dous anexos á vivenda existente, dúas edificacións auxiliares e unha explanación de formigón, no lugar de Fontaíña, nº 2, parroquia de Bribes, no termo municipal de Cambre, provincia da Coruña.</p>
    <p>Ao non poderse realizar a notificación persoal do devandito acordo, mediante a presente cédula, e ao amparo do disposto no artigo 59.5 da Lei 30/1992, de réxime xurídico das administracións públicas e do procedemento administrativo común (LRXPAC), notifícase ao interesado o devandito acordo.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, comunícase ao interesado que o texto íntegro do acordo que se notifica se encontra ao seu dispor nas dependencias da Axencia de Protección da Legalidade Urbanística, sita no Edificio Witland, 1º andar, Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación desta cédula. Transcorrido o devandito prazo, a notificación entenderase producida.</p>
    <p>O interesado dispón dun prazo de 15 días hábiles, contados a partir do día seguinte a aquel en que se teña producido a notificación desta cédula, para alegar e presentar os documentos e informacións que considere pertinentes e, se é o caso, propoñer proba concretando os medios de que pretenda valerse.</p>
    <p>Para que conste e sirva de notificación ao citado interesado, en cumprimento do disposto no artigo 59.5 da LRXPAC, expido e asino esta cédula.</p>
    <p>Santiago de Compostela, 8 de marzo de 2013</p>
    <footer><p>María Martínez Allegue<br>Directora da Axencia de Protección da Legalidade Urbanística</p></footer>

