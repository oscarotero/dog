---
date: '2013-02-04'
id: G1439-160113-0001
page: 3078
number: 24
agency: Deputación Provincial de Lugo
section: VI. Anuncios. b) Administración local.
title: >-
  ANUNCIO de aceptación e asunción, por delegación expresa, de competencias en
  materia de xestión, inspección e recadación en relación cos tributos, prezos
  públicos e outros ingresos de dereito público, así como o alcance e contido da
  delegación efectuada, entre outros, polo Concello de Castroverde.
range: Anuncio
url: >-
  https://www.xunta.gal/dog/Publicados/2013/20130204/AnuncioG1439-160113-0001_gl.html
---
<p>No Boletín Oficial da provincia de Lugo número 41, do día 19 de febreiro de 2008, publícanse as bases que rexen a aceptación e asunción, por delegación expresa, das competencias en materia de xestión, inspección e recadación en relación cos tributos, prezos públicos e outros ingresos de dereito público, así como o alcance e contido da delegación efectuada, entre outros, polo Concello de Castroverde, que foi tamén publicado no Diario Oficial de Galicia número 46, do día 5 de marzo de 2008.</p>
    <p>No Boletín Oficial da provincia número 286, do día 13 de decembro de 2008, publícase a reforma das citadas bases.</p>
    <p>O Concello de Castroverde amplía a delegación de competencias, a cal foi aprobada polo acordo adoptado pola Xunta de Goberno Local en sesión ordinaria, que tivo lugar o día 24 de setembro de 2012, que é aceptada pola Deputación Provincial (Decreto número 2999, do 6 de novembro de 2012), segundo o teor literal seguinte: </p>
    <p>«Primeiro. Incorporar ao acordo de delegación de competencias a favor da Deputación Provincial de Lugo en materia de xestión, inspección e recadación en relación cos tributos, prezos públicos e outros ingresos de dereito público, aprobado polo Pleno do Concello con data do 31 de xaneiro de 2008 e modificado no Pleno do 27 de novembro de 2008, e coa mesma vixencia, o seguinte punto: </p>
    <p>As competencias de xestión recadatoria en período voluntario, a partir do 1 de xaneiro de 2013, de: </p>
    <p>– Taxa por abastecemento de auga.</p>
    <p>– Taxa por recollida de lixo.</p>
    <p>– Taxa por rede de sumidoiros.</p>
    <p>– Canon da auga.</p>
    <p>Segundo. Remitir a certificación deste acordo á Deputación Provincial de Lugo para o seu coñecemento e demais efectos.</p>
    <p>Terceiro. Facultar o alcalde para a sinatura de canta documentación sexa necesaria para a execución deste acordo».</p>
    <p>Lugo, 29 de novembro de 2012</p>
    <footer><p>José Antonio Mourelle Cillero<br>Secretario da Deputación Provincial de Lugo</p><p>P.D. (Decreto 2821/2011, do 15 de xullo)<br>Mª del Pilar García Porto<br>Deputada delegada de Economía, Recadación e Facenda</p></footer>

