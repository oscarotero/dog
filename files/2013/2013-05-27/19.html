---
date: '2013-05-27'
id: C3K1-140513-0002
page: 18690
number: 99
agency: Consellería de Sanidade
section: IV. Oposicións e concursos.
title: >-
  ORDE do 3 de maio de 2013 pola que se anuncia a convocatoria pública para a
  provisión, polo sistema de libre designación, de dous postos de traballo
  vacantes na Dirección Xeral de Recursos Humanos do Servizo Galego de Saúde.
range: Orde
url: >-
  https://www.xunta.gal/dog/Publicados/2013/20130527/AnuncioC3K1-140513-0002_gl.html
---
<p>De conformidade co establecido no artigo 29.2 do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e no artigo 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e no uso das atribucións conferidas polo artigo 17.4 do mesmo decreto lexislativo, esta consellería</p>
    <h2>DISPÓN:</h2>
    <p>Primeiro. Anunciar a convocatoria para cubrir, polo sistema de libre designación, os postos de traballo que se indican no anexo I desta orde.</p>
    <p>Segundo. Poderán concorrer a ela os/as funcionarios/as que reúnan as condicións que para os postos de traballo se sinalan no anexo I.</p>
    <p>Terceiro. As solicitudes para participar nesta convocatoria dirixiranse por escrito á conselleira de Sanidade (Edificio Administrativo San Lázaro, s/n, 15703 Santiago de Compostela, A Coruña), segundo o modelo que se inclúe como anexo II a esta orde.</p>
    <p>As ditas solicitudes presentaranse no Rexistro Xeral da Consellería de Sanidade, nos das súas xefaturas territoriais, ou en calquera das oficinas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de quince (15) días hábiles, contados a partir do seguinte ao da publicación desta orde no <em>Diario Oficial de Galicia</em>.</p>
    <p>Cuarto. Os/as aspirantes deberán unirlle á súa petición un <em>curriculum vitae</em> e xustificar documentalmente, mediante certificación ou copia compulsada, os méritos que aleguen.</p>
    <p>Os méritos alegados e non probados segundo se indica no parágrafo anterior non serán tidos en conta.</p>
    <p>Quinto. No caso de resultar seleccionado/a para ocupar algún dos postos de traballo que se relacionan no anexo I desta orde un/unha funcionario/a con destino noutras administracións públicas, requirirase o informe favorable do órgano competente da súa Administración de orixe, que se considerará favorable no caso de non emitirse no prazo de quince (15) días, tal como dispón o artigo 67 do Real decreto 364/1995, do 10 de marzo, e demais disposicións concordantes. Unha vez autorizado o seu traslado a esta administración, procederase a adxudicarlle o posto para o cal se seleccionou.</p>
    <p>Sexto. A resolución desta convocatoria publicarase no <em>Diario Oficial de Galicia</em> e poderá declararse deserto algún dos postos de traballo, de considerarse oportuno.</p>
    <p>Sétimo. O prazo de toma de posesión será de tres días, se o destino anterior está na mesma localidade do novo destino, ou dun mes, se está en localidade distinta ou comporta o reingreso ao servizo activo.</p>
    <p>O prazo de toma de posesión empezará a contarse a partir do día seguinte ao do cesamento, que se deberá producir dentro dos tres días seguintes ao da publicación da resolución no <em>Diario Oficial de Galicia</em>, excepto no caso de funcionarios/as doutras administracións públicas, que deberá efectuarse dentro dos tres días hábiles seguintes ao da comunicación da resolución de traslado á Comunidade Autónoma.</p>
    <p>Se a resolución comporta o reingreso ao servizo activo, o prazo de toma de posesión empezará a contarse a partir do día seguinte ao da publicación da resolución no <em>Diario Oficial de Galicia</em>.</p>
    <p>Oitavo. Contra esta orde, que pon fin á vía administrativa, poderase interpoñer recurso contencioso-administrativo no prazo de dous meses, contados a partir do día seguinte ao da súa publicación no <em>Diario Oficial de Galicia</em>, ante o xulgado do contencioso-administrativo competente de conformidade co establecido nos artigos 8, 14 e 46 da Lei 29/1998, do 13 de xullo, reguladora da xurisdición contencioso-administrativa. Potestativamente, e con carácter previo, poderase interpoñer recurso de reposición, ante a conselleira de Sanidade, no prazo dun mes contado desde a mesma data, de conformidade co establecido na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 3 de maio de 2013</p>
    <footer><p>Rocío Mosquera Álvarez<br>Conselleira de Sanidade</p></footer>
    <h2>ANEXO I</h2>
    <p>Código do posto: SAS050000315770007.</p>
    <p>Denominación do posto: Xefatura Servizo Réxime Xurídico.</p>
    <p>Dependencia: Dirección Xeral de Recursos Humanos do Servizo Galego de Saúde.</p>
    <p>Localidade: Santiago de Compostela.</p>
    <p>Tipo do posto: S.</p>
    <p>Grupo: A1.</p>
    <p>Nivel CD: 28.</p>
    <p>Complemento específico: 15.981,84 €.</p>
    <p>Corpo ou escala: xeral/estatutario Servizo Galego de Saúde.</p>
    <p>Adscrición a administracións públicas: A16 (adscrición indistinta a persoal funcionario da Xunta de Galicia, Estado e CC.AA. e persoal estatutario do Servizo Galego de Saúde).</p>
    <p>Titulación académica: 2062 (licenciado/a en Dereito).</p>
    <p>Formación específica: 640 (para persoal doutra Administración, curso de perfeccionamento de galego) (RI).</p>
    <p>Código do posto: SAS050000315770010.</p>
    <p>Denominación do posto: Xefatura Servizo Recursos e Reclamacións.</p>
    <p>Dependencia: Dirección Xeral de Recursos Humanos do Servizo Galego de Saúde.</p>
    <p>Localidade: Santiago de Compostela.</p>
    <p>Tipo do posto: S.</p>
    <p>Grupo: A1.</p>
    <p>Nivel CD: 28.</p>
    <p>Complemento específico: 15.981,84 €.</p>
    <p>Corpo ou escala: xeral/estatutario Servizo Galego de Saúde.</p>
    <p>Adscrición a administracións públicas: A16 (adscrición indistinta a persoal funcionario da Xunta de Galicia, Estado e CC.AA. e persoal estatutario do Servizo Galego de Saúde).</p>
    <p>Titulación académica: 2062 (licenciado/a en Dereito).</p>
    <p>Formación específica: 640 (para persoal doutra Administración, curso de perfeccionamento de galego) (RI).</p>

