---
date: '2013-05-27'
id: CA05-210513-0008
page: 18626
number: 99
agency: Consellería de Traballo e Benestar
section: III. Outras disposicións.
title: >-
  RESOLUCIÓN do 20 de maio de 2013, da Xefatura Territorial de Ourense, pola que
  se procede á publicación da relación definitiva de nenas/os admitidas/os para
  o curso 2013/14 nas escolas infantís 0-3 dependentes desta consellería.
range: Resolución
url: >-
  https://www.xunta.gal/dog/Publicados/2013/20130527/AnuncioCA05-210513-0008_gl.html
---
<p>Con data do 20 de febreiro de 2013 publicouse a Orde do 14 de febreiro de 2013 pola que se regula o procedemento de adxudicación de prazas nas escolas infantís 0-3 dependentes desta consellería para o curso 2013/14.</p>
    <p>Unha vez estudadas pola comisión de baremación todas as reclamacións presentadas e resoltas pola persoa titular da xefatura territorial, procédese á publicación da relación definitiva de admitidas e admitidos e da lista de espera coa puntuación obtida en cada caso.</p>
    <p>Estas reclamacións entenderanse resoltas coa publicación da lista definitiva, que se poderá consultar nas xefaturas territoriais da Consellería de Traballo e Benestar, nas páxinas web http://benestar.xunta.es e http://www.escolasinfantis.net e nos propios centros.</p>
    <p>As/os solicitantes admitidas/os disporán do prazo establecido no artigo 13 da Orde do 14 de febreiro de 2013 para matricularse, presentando no centro onde obtivesen praza o impreso de matrícula debidamente cuberto acompañado do certificado médico da/o nena/o. O impreso de matrícula facilitarase nos propios centros, así como nas páxinas web <br>http://benestar.xunta.es e http://www.escolasinfantis.net</p>
    <p>De non formalizar a matrícula no prazo sinalado, considerarase decaída/o na súa solicitude.</p>
    <p>Contra esta resolución, que non esgota a vía administrativa, poderá interpoñerse recurso de alzada ante a conselleira de Traballo e Benestar, no prazo dun mes desde o día seguinte ao da publicación desta resolución do <em>Diario Oficial de Galicia</em>.</p>
    <p>Ourense, 20 de maio de 2013</p>
    <footer><p>José Selas Souto<br>Xefe territorial de Ourense</p></footer>

