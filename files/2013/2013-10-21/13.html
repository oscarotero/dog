---
date: '2013-10-21'
id: G0007-011013-0001
page: 41508
number: 201
agency: Xulgado do Social número 3 de Santiago de Compostela
section: V. Administración de xustiza.
title: EDICTO (197/2013).
range: Edicto
url: >-
  https://www.xunta.gal/dog/Publicados/2013/20131021/AnuncioG0007-011013-0001_gl.html
---
<p>Susana Varela Amboage, secretaria xudicial do Xulgado do Social número 3 de Santiago de Compostela, fago saber que no procedemento execución de títulos xudiciais número 197/2013 deste xulgado do social, seguido por instancia de Ana Isabel Deán Sieira contra a empresa Servanza, S.L., se ditou dilixencia de ordenación con data do 1 de outubro de 2013 que é do teor literal seguinte:</p>
    <p>«Dilixencia de ordenación.</p>
    <p>Secretaria xudicial: Susana Varela Amboage.</p>
    <p>En Santiago de Compostela o un de outubro de dous mil trece.</p>
    <p>A traballadora Ana Isabel Deán Sieira presentou escrito en que exixía o cumprimento pola empresa Servanza, S.L. da obriga de readmisión. Unha vez despachado auto de execución de sentenza, de conformidade co artigo 280 da LXS, acordo:</p>
    <p>Citar de comparecencia as partes e o Fondo de Garantía Salarial coas advertencias legais, facéndolles saber que deben asistir cos medios de proba de que se intenten valer. Fixo o vindeiro día 4.11.2013 ás 12.45 horas, para a comparecencia.</p>
    <p>De non asistir a traballadora ou persoa que o represente, considerarase que desiste na súa solicitude; se non o fai o empresario ou o seu representante terá lugar o acto sen a súa presenza. Así mesmo, acordo a citación da demandada por medio de edictos.</p>
    <p>Notifíquese ás partes e fágaselles saber que, en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, de ser o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións intentadas neles sen efecto serán válidas ata que non sexan facilitados outros datos alternativos, e será carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similar, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación. Mediante recurso de reposición que se deberá interpor ante quen dita esta resolución, no prazo dos tres días hábiles seguintes ao da súa notificación, con expresión da infracción que contén a xuízo do recorrente, sen que a interposición do recurso teña efectos suspensivos con respecto á resolución impugnada.</p>
    <p>A secretaria xudicial».</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial.</p>
    <p>E para que sirva de citación a Servanza, S.L., expido este edicto.</p>
    <p>Santiago de Compostela, 1 de outubro de 2013</p>
    <footer><p>A secretaria xudicial</p></footer>

