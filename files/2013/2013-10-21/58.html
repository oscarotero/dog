---
date: '2013-10-21'
id: L178-151013-0001
page: 41619
number: 201
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de aprobación definitiva da modificación puntual número 2 do Plan
  especial de reforma interior do Vieiro no ámbito da área de execución integral
  número 1 (AE-1).
range: Anuncio
url: >-
  https://www.xunta.gal/dog/Publicados/2013/20131021/AnuncioL178-151013-0001_gl.html
---
<p>O Pleno da Corporación, na sesión ordinaria que tivo lugar o día 26 de setembro de 2013, adoptou, entre outros, o seguinte acordo:</p>
    <p>«Aprobar definitivamente a modificación puntual nº 2 do Plan especial de reforma interior do Vieiro, no ámbito da área de execución nº 1, redactada polo arquitecto José Manuel Arias Illanes e promovida por Inmobiliaria Paxonal, S.L, sen modificacións respecto da inicialmente aprobada e sometida a información pública. </p>
    <p>O acordo notificaráselles persoalmente a todos os interesados e publicarase no <em>Diario Oficial de Galicia</em> e no <em>Boletín Oficial d</em>a provincia, no cal se inserirá, así mesmo, a normativa urbanística aprobada.</p>
    <p>Igualmente, remitirase á Consellería de Medio Ambiente, Territorio e Infraestruturas comunicación do acordo de aprobación definitiva, xunto con dous exemplares dilixenciados do documento definitivamente aprobado».</p>
    <p>O acto de aprobación definitiva da citada modificación foi comunicado á Consellería de Medio Ambiente, Territorio e Infraestruturas con data do 3 de outubro de 2013, en cumprimento do disposto polo artigo 92.3 da Lei 9/2002, do 30 de decembro, de ordenación urbanística e protección do medio rural de Galicia (LOUG).</p>
    <p>O anuncio de aprobación definitiva, xunto coa normativa urbanística, publicouse no <em>Boletín Oficial</em> da provincia da Coruña núm. 196 o día 15 de outubro de 2013.</p>
    <p>Contra o acordo de aprobación definitiva poderase interpoñer directamente recurso contencioso-administrativo, ante o Tribunal Superior de Xustiza de Galicia, no prazo de dous meses contado a partir do día seguinte ao da publicación deste anuncio.</p>
    <p>Santiago de Compostela, 15 de outubro de 2013</p>
    <footer><p>María Pardo Valdés<br>Concelleira da Área de Desenvolvemento Urbano e Sostible</p></footer>

