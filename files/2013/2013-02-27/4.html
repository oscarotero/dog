---
date: '2013-02-27'
id: C3K1-210213-0001
page: 5782
number: 41
agency: Consellería de Sanidade
section: III. Outras disposicións.
title: >-
  ORDE do 18 de febreiro de 2013 pola que se delega a Presidencia do Padroado da
  Escola Universitaria de Enfermaría do Meixoeiro, dependente desta consellería.
range: Orde
url: >-
  https://www.xunta.gal/dog/Publicados/2013/20130227/AnuncioC3K1-210213-0001_gl.html
---
<p>O Decreto 242/2008, do 9 de outubro, polo que se regulan a natureza, os fins e os órganos de goberno das escolas universitarias de enfermaría dependentes da Consellería de Sanidade, atribúelle no seu artigo 6.a) a Presidencia do Padroado destas escolas á conselleira de Sanidade, ou persoa en quen delegue.</p>
    <p>Así, mediante a Orde do 14 de xaneiro de 2009, fíxose efectiva aquela posibilidade de delegación, atribuíndollela aos entón delegados provinciais da Consellería de Sanidade (actuais xefes/as territoriais).</p>
    <p>Posteriormente, por Orde do 3 de setembro de 2009, delegouse nos titulares das xerencias dos complexos hospitalarios da Coruña e Ourense a Presidencia dos padroados das escolas universitarias de enfermaría dependentes da Consellería de Sanidade na Coruña e Ourense, respectivamente.</p>
    <p>Tendo en conta as delegacións xa realizadas e os criterios organizativos consecuencia das estruturas orgánicas da Consellería de Sanidade e do Servizo Galego de Saúde, aprobadas polos decretos 310 e 311/2009, respectivamente, cómpre adaptar as delegacións ás necesidades organizativas e operativas actuais, en relación ao correcto exercicio das funcións atribuídas polo Decreto 242/2008, do 9 de outubro, antes citado.</p>
    <p>Na súa virtude, no uso das facultades que me confire o artigo 38 da Lei 1/1983, do 22 de febreiro, reguladora da Xunta e da súa Presidencia, modificada pola Lei 11/1988, do 20 de outubro; e de conformidade co disposto no artigo 13 da Lei 30/1992, do 26 de novembro, de réxime xurídico das administracións públicas e do procedemento administrativo común, e no artigo 6 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, así como no artigo 6 do Decreto 242/2008, do 9 de outubro, polo que se regulan a natureza, os fins e os órganos de goberno das escolas universitarias de enfermaría dependentes da Consellería de Sanidade,</p>
    <h2>DISPOÑO:</h2>
    <p>Artigo único</p>
    <p>Delegar na persoa titular da Xerencia do Complexo Hospitalario Universitario de Vigo a Presidencia do Padroado da Escola Universitaria de Enfermaría do Meixoeiro de Vigo, dependente da Consellería de Sanidade.</p>
    <p>Disposición derrogatoria</p>
    <p>Queda derrogada calquera outra disposición de igual ou inferior rango que se opoña ao establecido nesta orde.</p>
    <p>Disposición derradeira</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 18 de febreiro de 2013</p>
    <footer><p>Rocío Mosquera Álvarez<br>Conselleira de Sanidade</p></footer>

