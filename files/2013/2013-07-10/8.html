---
date: '2013-07-10'
id: G0003-280613-0003
page: 27504
number: 130
agency: Servizo Galego de Saúde
section: IV. Oposicións e concursos.
title: >-
  RESOLUCIÓN CM 3/2013 do 14 de xuño de 2013, da Xerencia de Xestión Integrada
  de Vigo, pola que se anuncia convocatoria pública para a provisión, polo
  sistema de concurso de méritos, dun posto de encargado de equipo de persoal de
  oficios de mecánica para o Hospital Xeral pertencente á Xerencia de Xestión
  Integrada de Vigo.
range: Resolución
url: >-
  https://www.xunta.gal/dog/Publicados/2013/20130710/AnuncioG0003-280613-0003_gl.html
---
<p>De conformidade co establecido no capítulo VI do Decreto 206/2005, do 22 de xullo, de provisión de prazas de persoal estatutario do Servizo Galego de Saúde e a Orde do 24 de maio de 2006, pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, en virtude das competencias atribuídas polo Decreto 43/2013, do 21 de febreiro, polo que se establece a estrutura orgánica do Servizo Galego de Saúde e da Orde do 5 de xullo de 2012 sobre delegación de competencias en órganos centrais e periféricos do Servizo Galego de Saúde (DOG nº 139, do 20 de xullo), o xerente de Xestión Integrada de Vigo </p>
    <h2>RESOLVE:</h2>
    <p>Primeiro. Anunciar a convocatoria para cubrir, polo sistema de concurso de méritos, un posto vacante de encargado de equipo de persoal de oficios de mecánica para o Hospital Xeral da Xerencia de Xestión Integrada de Vigo, segundo se especifica no anexo desta resolución.</p>
    <p>Segundo. As bases da citada convocatoria estarán expostas nos taboleiros de anuncios das oficinas do Servizo de Persoal da Xerencia de Xestión Integrada de Vigo, e na páxina web do Servizo Galego de Saúde (www.sergas.es).</p>
    <p>Terceiro. As solicitudes e a documentación anexa que conteña a xustificación dos requisitos e méritos alegados deberán presentarse en calquera dos rexistros de entrada da Xerencia de Xestión Integrada de Vigo, dirixidas ao xerente, no prazo de 20 días naturais contados desde o día seguinte ao da publicación do anuncio da presente convocatoria no <em>Diario Oficial de Galicia</em>.</p>
    <p>Así mesmo, poderán presentarse a través de calquera dos rexistros previstos no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Vigo, 14 de xuño de 2013</p>
    <footer><p>Mario González González<br>Xerente de Xestión Integrada de Vigo</p></footer>
    <h2>ANEXO</h2>
    <p>Denominación do posto: encargado de equipo de persoal de oficios de mecánica para o Hospital Xeral da Xerencia de Xestión Integrada de Vigo.</p>
    <p>Grupo de clasificación: C2.</p>
    <p>Nº de vacantes: 1.</p>

