---
date: '2013-06-27'
id: L306-060613-0001
page: 25241
number: 121
agency: Concello de Bande
section: VI. Anuncios. b) Administración local.
title: >-
  ANUNCIO polo que se fai pública a aprobación inicial do Plan xeral de
  ordenación municipal deste concello.
range: Anuncio
url: >-
  https://www.xunta.gal/dog/Publicados/2013/20130627/AnuncioL306-060613-0001_gl.html
---
<p>O Pleno do Concello de Bande, en sesión extraordinaria que tivo lugar o xoves 23 de maio de 2013, aprobou inicialmente o Plan xeral de ordenación municipal do concello de Bande, redactado pola empresa Hábitat 6, S.L.</p>
    <p>O que se fai público en cumprimento do disposto no artigo 85.2 da Lei 9/2002, do 30 de decembro, de ordenación urbanística e protección do medio rural de Galicia, para os efectos de que durante o prazo de dous meses, contados a partir da publicación deste anuncio no <em>Diario Oficial de Galicia</em>, se someta ao trámite de información pública para que se poidan formular as reclamacións e alegacións que se consideren pertinentes.</p>
    <p>Suspensión de licenzas.</p>
    <p>O acordo de aprobación inicial do Plan xeral de ordenación municipal determina por si só a suspensión do procedemento de outorgamento de licenzas naqueles ámbitos do territorio obxecto de planeamento cuxas novas determinacións supoñan a modificación da ordenación urbanística vixente e que se recollen expresamente no acordo de aprobación inicial.</p>
    <p>Bande, 3 de xuño de 2013</p>
    <footer><p>José Antonio Armada Pérez<br>Alcalde</p></footer>

