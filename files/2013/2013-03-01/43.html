---
date: '2013-03-01'
id: C3Q2-110213-0001
page: 6213
number: 43
agency: Instituto Galego da Vivenda e Solo
section: VI. Anuncios. a) Administración autonómica.
title: >-
  ANUNCIO do 1 de febreiro de 2013 de alleamento polo procedemento de poxa
  pública dun ben inmoble situado na rúa Falcón, número 18, no núcleo histórico
  de Lugo.
range: Anuncio
url: >-
  https://www.xunta.gal/dog/Publicados/2013/20130301/AnuncioC3Q2-110213-0001_gl.html
---
<p>Ás 11.00 horas do día 9 de abril de 2013 realizarase, nas dependencias da Área Provincial do IGVS en Lugo situada na avenida de Ramón Ferreiro, número 28, ante a mesa presidida polo xefe territorial do IGVS, ou persoa que legalmente o substitúa, coa asistencia como vogais dun asesor xurídico do IGVS ou representante da Asesoría Xurídica Xeral da Xunta de Galicia que o substitúa, un representante da Intervención Xeral da Xunta de Galicia, un funcionario/a da Xefatura de Área Provincial do IGVS, e un secretario que será un funcionario/a da Xefatura de Área Provincial do IGVS, poxa pública do seguinte ben inmoble patrimonial da Comunidade Autónoma de Galicia, cuxo alleamento foi acordado pola Resolución do director xeral do IGVS do 1 de febreiro de 2013.</p>
    <p>Predio urbano: casa sinalada co número catorce do barrio Falcón, hoxe número 18 da rúa Falcón, da cidade de Lugo; composta de planta baixa e un reducido piso alto. Ocupa a superficie de corenta e oito metros e oitenta e nove decímetros cadrados, segundo o título, e de cincuenta metros cadrados, segundo o Catastro. Linda: pola súa fronte, rúa Falcón; polas súas costas, casa número dezanove da rúa do Miño, de Manuel Meilán Castro; pola súa dereita, saíndo, con outra calella que chaman de Falcón e que a separa da Muralla; e pola esquerda, casa número doce de Juan Méndez.</p>
    <p>Inscrita no Rexistro da Propiedade de Lugo, no tomo 1.446, libro 1.008. folio 100, predio número 99.026, inscrición 1ª.</p>
    <p>Referencia catastral: 7431612PH1673A0001XS.</p>
    <p>Tipo de licitación: 34.898,00 €.</p>
    <p>Para participar na poxa será requisito indispensable consignar o 20 % da cantidade sinalada como tipo de licitación do inmoble ante a mesa.</p>
    <p>Serán por conta do adxudicatario os custos do anuncio así como os orixinados pola adxudicación e formalización da escritura pública de venda, os demais custos e impostos derivados da transmisión.</p>
    <p>O prego de condicións que rexe este alleamento está á disposición dos interesados na páxina web do Instituto Galego da Vivenda e Solo (http://www.igvs.es/web/actuamos/747).</p>
    <p>Teléfono de información: 982 29 46 20.</p>
    <p>Santiago de Compostela, 1 de febreiro de 2013</p>
    <footer><p>P.D. (Resolución 23.6.2010)<br>Antonio José Boné Pina<br>Director xeral do Instituto Galego da Vivenda e Solo</p></footer>

