---
date: '2013-03-01'
id: L463-110213-0001
page: 6227
number: 43
agency: Concello do Valadouro
section: VI. Anuncios. b) Administración local.
title: >-
  ANUNCIO polo que se aproba inicialmente a modificación puntual das normas
  subsidiarias do Valadouro.
range: Anuncio
url: >-
  https://www.xunta.gal/dog/Publicados/2013/20130301/AnuncioL463-110213-0001_gl.html
---
<p>O Pleno do Concello do Valadouro, na súa sesión ordinaria do día 25 de xaneiro de 2013, aprobou inicialmente a modificación das normas subsidiarias municipais do Concello do Valadouro relativa á regulación do solo apto para urbanizar de uso industrial, elaborada pola empresa Eptisa Servicios de Ingeniería, S.L. con data de decembro de 2012, por petición do Concello do Valadouro.</p>
    <p>En cumprimento do disposto no artigo 85.2 da Lei 9/2002, do 30 de decembro, de ordenación urbanística e protección do medio rural de Galicia, na redacción dada pola Lei 2/2010, do 25 de marzo, de medidas urxentes de modificación da Lei 9/2002, do 30 de decembro, de ordenación urbanística e protección do medio rural de Galicia, o documento de modificación puntual con todos os documentos integrantes do expediente tramitado, incluída a decisión do 21 de abril de 2010, da Secretaría Xeral de Calidade e Avaliación Ambiental, ratificada posteriormente con data do 29 de abril de 2011, sobre a non necesidade de avaliación ambiental estratéxica da modificación puntual das normas subsidiarias de planeamento municipal do Concello do Valadouro, sométese a información pública durante o prazo de dous meses contados a partir da publicación deste anuncio no <em>Diario Oficial de Galicia</em> e en dous dos xornais de maior difusión da provincia.</p>
    <p>Durante este prazo, poderá ser examinado o expediente na Secretaría-Intervención deste Concello, en horario de oficina, desde as 9.00 ás 14.00 horas e poderán formularse as alegacións que se consideren pertinentes.</p>
    <p>O Valadouro, 4 de febreiro de 2013</p>
    <footer><p>José Manuel Lamela Piñeiro<br>Alcalde presidente</p></footer>

