---
date: '2013-04-04'
id: CA05-210313-0021
page: 9931
number: 65
agency: Consellería de Traballo e Benestar
section: IV. Oposicións e concursos.
title: >-
  ORDE do 22 de febreiro de 2013 pola que se resolve a convocatoria para a
  provisión, polo sistema de libre designación, dun posto de traballo vacante na
  Consellería de Traballo e Benestar, anunciada pola Orde desta consellería do 8
  de xaneiro de 2013 (DOG nº 14, do 21 de xaneiro).
range: Orde
url: >-
  https://www.xunta.gal/dog/Publicados/2013/20130404/AnuncioCA05-210313-0021_gl.html
---
<p>Convocada a provisión, polo sistema de libre designación, dun posto de traballo vacante na Consellería de Traballo e Benestar, mediante a Orde do 8 de xaneiro de 2013 (DOG nº 14, do 21 de xaneiro), de conformidade co establecido nas bases quinta e sexta da referida orde, esta consellería</p>
    <h2>RESOLVE:</h2>
    <p>Primeiro. Adxudicarlle destino, no posto de traballo que se indica, ao persoal laboral que se expresa no anexo desta orde, seleccionado conforme o establecido nas bases da convocatoria, realizada pola Orde desta consellería do 8 de xaneiro de 2013.</p>
    <p>Segundo. O cesamento no actual destino do persoal laboral que obtivo praza producirase no prazo de tres días, contados a partir do seguinte ao da data da publicación desta orde no Diario Oficial de Galicia.</p>
    <p>Se na data en que debe cesar no seu destino o persoal laboral está desfrutando un período de licenza, vacacións ou permiso, o prazo para efectualo empezará a contar a partir do día seguinte ao da súa incorporación.</p>
    <p>A toma de posesión da praza adxudicada deberase realizar no prazo dos tres días seguintes ao do cesamento, de tratarse da mesma localidade en que actualmente presta os seus servizos o persoal laboral, ou no prazo dun mes, de tratarse de distinta localidade, conforme o establecido no artigo 14 do Decreto 93/1991, do 20 de marzo.</p>
    <p>Terceiro. O xefe do centro en que cause baixa o persoal laboral, así como o daquel en que obteña destino, consignarán no título administrativo, dentro do prazo sinalado no punto anterior, as correspondentes dilixencias de cesamento e toma de posesión, das que se dará traslado, mediante copia, á Dirección Xeral da Función Pública.</p>
    <p>Cuarto. Contra esta orde, que esgota a vía administrativa, os/as interesados/as poderán interpoñer recurso potestativo de reposición perante esta consellería, no prazo dun mes contado desde o día seguinte ao da súa publicación no DOG, de conformidade co establecido na Lei 30/1992, do 26 de novembro, na súa nova redacción dada pola Lei 4/1999, do 13 de xaneiro, ou poderán impugnala directamente perante o xulgado do contencioso-administrativo competente no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 22 de febreiro de 2013</p>
    <footer><p>Beatriz Mato Otero<br>Conselleira de Traballo e Benestar</p></footer>
    <h2>ANEXO</h2>
    <p>Apelidos e nome: Piñeiro Cajete, Constantino Modesto.</p>
    <p>NRP: 3270003213L145100041.</p>
    <p>Grupo: I.</p>
    <p>Categoría: 004.</p>
    <p>Denominación do posto: director/a do CAPD.</p>
    <p>Código: TR.C99.40.501.15001.001.</p>
    <p>Nivel: 28.</p>
    <p>Dependencia: Centro de Atención a Persoas con Discapacidades (A Coruña).</p>
    <p>Localidade: A Coruña.</p>
    <p>Observacións: B18 (complemento salarial de singularidade por penosidade)//Se é persoal laboral grupos: I, II//Complemento singularidade ata importe do subgrupo A1-A2, nivel 28B, co límite establecido no Convenio colectivo do persoal laboral da Xunta de Galicia.</p>

