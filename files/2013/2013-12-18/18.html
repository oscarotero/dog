---
date: '2013-12-18'
id: G1994-271113-0003
page: 48704
number: 241
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (RSU 3364/2011-GZ).
range: Edicto
url: >-
  https://www.xunta.gal/dog/Publicados/2013/20131218/AnuncioG1994-271113-0003_gl.html
---
<p>Mª Asunción Barrio Calle, secretaria xudicial da Sección 001 desta sala do social do Tribunal Superior de Xustiza de Galicia, fago saber que no procedemento de recurso suplicación 3364/2011 desta sección, seguido por instancia de Ferroarcos, S.L. contra Eugenio Domínguez Morais, Fogasa, Construcciones y Promociones Laxe Compostela, S.L., José Arca Vite, sobre reclamación de cantidade, foi ditada a resolución cuxa parte dispositiva é a seguinte:</p>
    <p>Decidimos que, desestimando o recurso de suplicación interposto pola empresa codemandada Ferroarcos, S.L., contra a sentenza ditada polo Xulgado do Social número 1 de Santiago de Compostela, nos presentes autos sobre reclamación de cantidade tramitados por instancia do demandante José Arca vite, contra a referida recorrente e os tamén demandados Eugenio Domínguez Morais e a entidade Construcciones y Promociones Laxe Compostela, S.L., debemos confirmar e confirmamos a devandita sentenza.</p>
    <p>E déase aos depósitos constituídos o destino legal.</p>
    <p>Notifíquese esta resolución ás partes e á Fiscalía do Tribunal Superior de Xustiza de Galicia, e fágaselles saber que, contra ela, só cabe recurso de casación para unificación de doutrina que se preparará por escrito ante esta sala do social, dentro dos dez días seguintes á notificación desta sentenza e de acordo co disposto nos artigos 218 e seguintes da Lei reguladora da xurisdición social. Se a recorrente non estiver exenta de depósito e consignación para recorrer, deberá ingresar:</p>
    <p>– A cantidade obxecto de condena na c/c desta sala no banco Banesto, nº 1552 0000 80 (nº recurso) (dúas últimas cifras do ano).</p>
    <p>– O depósito de 600 euros na c/c desta sala n.º 1552 0000 37 (nº recurso) (dúas últimas cifras do ano).</p>
    <p>Unha vez firme, expídase certificación para constancia na peza que se arquivará neste tribunal e incorpórese o orixinal ao correspondente libro de sentenzas, logo de devolución dos autos ao xulgado do social de procedencia.</p>
    <p>Así o pronunciamos, mandamos e asinamos por esta a nosa sentenza.</p>
    <p>E para que sirva de notificación en legal forma a Eugenio Domínguez Morais, Construcciones y Promociones Laxe Compostela, S.L., en ignorado paradoiro, expido este edicto para a súa inserción no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 25 de novembro de 2013</p>
    <footer><p>A secretaria xudicial</p></footer>

