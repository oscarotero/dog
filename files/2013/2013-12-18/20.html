---
date: '2013-12-18'
id: G1994-271113-0001
page: 48708
number: 241
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (2941/2013).
range: Edicto
url: >-
  https://www.xunta.gal/dog/Publicados/2013/20131218/AnuncioG1994-271113-0001_gl.html
---
<p>M. Asunción Barrio Calle, secretaria xudicial da Sección Primeira desta Sala do Social do Tribunal Superior de Xustiza de Galicia, fago saber que no procedemento de recurso suplicación número 2941/2013 desta sección, seguido por instancia de Concello de Vigo contra o Fogasa, María José García Oliveira, Outsourcing Galicia de Comunicación, S.L., Voga Eventos, S.L., sobre outros dereitos laborais, se ditou resolución coa seguinte parte dispositiva:</p>
    <p>«Que con desestimación do recurso interposto polo Concello de Vigo, confirmamos a sentenza que con 15.5.2013 foi ditada en autos tramitados polo Xulgado do Social número 1 de Vigo, por instancia de María José García Oliveira, e pola que se acolleu a demanda formulada.</p>
    <p>Así mesmo, condenamos a parte recorrente a que, polo concepto de honorarios, satisfaga 500 € ao letrado da parte impugnada. E igualmente acordamos, de ser o caso, a perda do depósito constituído e o destino legal para a consignación efectuada (aval presentado). </p>
    <p>Notifíquese esta resolución ás partes e á Fiscalía do Tribunal Superior de Xustiza e fágaselles saber que contra ela só cabe recurso de casación para a unificación de doutrina, que se preparará por escrito ante esta Sala do Social, dentro dos dez días seguintes ao da notificación desta sentenza e de acordo co disposto nos artigos 218 e seguintes da Lei de procedemento laboral. Se a recorrente non está exenta de depósito e consignación para recorrer, deberá ingresar:</p>
    <p>– A cantidade obxecto de condena na c/c desta sala no banco Banesto, nº 1552 0000 80 (nº recurso) (dúas últimas cifras do ano).</p>
    <p>– O depósito de 600 euros na c/c desta sala nº 1552 0000 37 (nº recurso) (dúas últimas cifras do ano).</p>
    <p>– A interposición de recurso de casación na orde social exixe o ingreso dunha taxa no Tesouro Público. Os termos, as condicións e a contía deste ingreso son os que establece a Lei 10/2012, do 20 de novembro, modificada polo Real decreto lei 3/2013, do 22 de febreiro, nos artigos 3 (suxeito pasivo da taxa), 4 (exencións á taxa), 5 (devindicación da taxa), 6 (base impoñible da taxa), 7 (determinación da cota tributaria), 8 (autoliquidación e pagamento) e 10 (bonificacións derivadas da utilización de medios telemáticos). Esta lei ten desenvolvemento regulamentario na Orde HAP/2662/2012, do 13 de decembro, modificada pola Orde HAP/490/2013, do 27 de marzo. </p>
    <p>Unha vez firme, expídase certificación para constancia na peza que se arquivará neste tribunal, e lévese o orixinal ao correspondente libro de sentenzas, logo de devolución dos autos ao xulgado do social de procedencia. </p>
    <p>Así, por esta a nosa sentenza, pronunciámolo, mandámolo e asinámolo». </p>
    <p>E para sirva de notificación en legal forma a Voga Eventos, S.L., en ignorado paradoiro, expido este edicto para a súa inserción no Diario Oficial de Galicia.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, agás no suposto da comunicación das resolucións que sexan autos ou sentenzas, ou cando se trate de emprazamento </p>
    <p>A Coruña, 26 de novembro de 2013</p>
    <footer><p>A secretaria xudicial</p></footer>

