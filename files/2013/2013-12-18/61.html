---
date: '2013-12-18'
id: L130-271113-0001
page: 48787
number: 241
agency: Concello da Coruña
section: VI. Anuncios. b) Administración local.
title: >-
  ANUNCIO de aprobación inicial do expediente de expropiación parcial do local
  situado na rúa Noia, 65, para a substitución do ascensor no edificio e a
  mellora das condicións de accesibilidade.
range: Anuncio
url: >-
  https://www.xunta.gal/dog/Publicados/2013/20131218/AnuncioL130-271113-0001_gl.html
---
<p>O tenente de alcalde, responsable da Área de Medio Ambiente, Infraestruturas e Territorio, o 28 de outubro de 2013, por delegación do alcalde a través de decreto do 13 de xuño de 2011, emitiu o decreto no cal se aproban os seguintes puntos:</p>
    <p>«Decreto:</p>
    <p>Primero. Incoar o expediente de expropiación e aprobar inicialmente a expropiación parcial do local comercial situado no baixo esquerda da rúa Noia, 65, cuxa relación de bens e dereitos afectados é:</p>
    <p>A) Propiedade afectada pola expropiación.</p>
    <p>Ben: local comercial planta baixa esquerda.</p>
    <p>Predio rexistral: 55.205, inscrito no tomo 929, libro 929, folio 28, do Rexistro da Propiedade número 1 da Coruña.</p>
    <p>Titular rexistral: Perfecto Maceiras Torres e Delfina Rabuñal Vázquez (titulares do 50 % con carácter ganancial) e Gerardo Taboada Mosquera e Antonia Pérez Ruzo (titulares do 50 % con carácter ganancial).</p>
    <p>Referencia catastral: 7708305NJ4070N0002LU.</p>
    <p>Titulares catastrais: Delfina Maceiras Rabuñal, María Bodelón Maceiras e Cristina Bodelón Maceiras.</p>
    <p>Interesadas: Delfina Maceiras Rabuñal, María Bodelón Maceiras e Cristina Bodelón Maceiras.</p>
    <p>Tipo afección: parcial.</p>
    <p>Superficie afectada: 3 m2.</p>
    <p>Valoración: tres mil oitocentos sesenta e dous euros con sesenta e seis céntimos.</p>
    <p>Valoración: 3.678,72 €.</p>
    <p>5 % premio de afección: 183,94 €.</p>
    <p>Valoración total do prezo xusto: 3.862,66 €.</p>
    <p>B) Outros dereitos afectados: indemnización por lucro cesante temporal á arrendataria Manel Selección, S.A.</p>
    <p>Perda de ingresos de alugamento por cinco días de traballo no local comercial para facer o tabique divisorio: 255,78 € (incluído o 5 % premio de afección).</p>
    <p>Valoración: 243,60 €.</p>
    <p>5 % premio de afección: 12,18 €.</p>
    <p>Valoración total do prezo xusto: 255,78 €.</p>
    <p>Total: 4.118,44 €.</p>
    <p>Segundo. Ao abeiro do establecido no artigo 118.2 da Ordenanza de conservación e rehabilitación de inmobles do concello da Coruña, o expediente tramitarase polo procedemento de taxación conxunta.</p>
    <p>Terceiro. O expediente someterase a información pública polo prazo dun mes mediante a inserción dun anuncio no Diario Oficial de Galicia e nun xornal dos de maior circulación da provincia, e estará exposto na oficina municipal de Rehabilitación deste concello. Así mesmo, a taxación notificarase individualmente aos que aparezan como titulares de bens ou dereitos.</p>
    <p>Cuarto. Requirir á comunidade de propietarios do edificio situado na rúa Noia, 65 (CIF H15316870), en calidade de beneficiario do expediente expropiatorio, que con anterioridade á aprobación definitiva do expediente efectúe un depósito ou aval bancario do 20 % da valoración que se aproba neste expediente, que ascende a oitocentos vinte e tres euros con sesenta e nove céntimos (823,69 €)».</p>
    <p>O que se publica para os efectos de inicio do trámite de información pública, consonte o artigo 143.2 da Lei 9/2002, do 30 de decembro, de ordenación urbanística e protección do medio rural de Galicia, que dispón:</p>
    <p>«2. O proxecto de expropiación, cos documentos sinalados, será exposto ao público polo prazo dun mes, para que aqueles que poidan resultar interesados formulen as observacións e reclamacións que consideren convenientes, en particular no que atinxe á titularidade ou valoración dos seus respectivos dereitos».</p>
    <p>A Coruña, 13 de novembro de 2013</p>
    <footer><p>P.D.<br>Martín Fernández Prado<br>Tenente de alcalde responsable da Área de Medio Ambiente,<br>Infraestruturas e Territorio</p></footer>

