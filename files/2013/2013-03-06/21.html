---
date: '2013-03-06'
id: CA02-200213-0002
page: 6710
number: 46
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  CÉDULA do 5 de febreiro de 2012, da Subdirección Xeral de Inspección do
  Transporte, pola que se notifica a solicitude de acreditación da
  representación no recurso interposto contra a resolución do expediente
  sancionador en materia de transportes terrestres e devolta polo servizo de
  Correos porque intentada a notificación non se puido efectuar (expediente
  LU-01482-O-2010).
range: Cédula
url: >-
  https://www.xunta.gal/dog/Publicados/2013/20130306/AnuncioCA02-200213-0002_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á persoa que a continuación se relaciona a solicitude de acreditación da representación do recurso interposto contra a resolución do expediente sancionador instruído por infracción da normativa reguladora dos transportes terrestres, por resultar descoñecido o seu destinatario ou ben porque intentada a notificación non se puido efectuar.</p>
    <p>Como no escrito de interposición do recurso non queda suficientemente acreditada a representación do recorrente, é polo que se require, a teor do disposto nos artigos 71 e 76 da Lei 30/1992, do 26 de novembro, de réxime xurídico das administracións públicas e do procedemento administrativo común, para que acredite a persoa que represente a dita entidade por calquera medio válido en dereito que deixe constancia fidedigna, de conformidade co artigo 32 do mesmo corpo legal.</p>
    <p>De acordo co exposto, poderá acreditar a representación mediante documento público, documento privado con sinatura notarial lexitimada, ou mediante declaración en comparecencia persoal dos interesados.</p>
    <p>Polo que se require para que, a teor do disposto nos artigos 70, 76 e 110 da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de dez días hábiles, contados desde o seguinte ao da publicación desta cédula, acredite a representación que di posuír, con expreso apercibimento de que, de non facelo así, se terá por desistido do citado recurso, ao non ter presentado a documentación acreditativa da súa representación, e resolverase declarar o arquivamento do recurso formulado.</p>
    <p>E para que conste e lle sirva de notificación ao interesado, asino e selo esta cédula.</p>
    <p>Santiago de Compostela, 5 de febreiro de 2013</p>
    <footer><p>Xosé Lluis Fernández Suárez<br>Subdirector xeral de Inspección do Transporte</p></footer>
    <h2>ANEXO</h2>
    <table>
     <tbody>
      <tr>
       <td>– Expediente
        – Número recurso
        – Matrícula
        – Empresa denunciada</td>
       <td>– Recorrente</td>
       <td>– Feito sancionado
        – Datos da denuncia: data, hora, estrada, p.q.</td>
      </tr>
      <tr>
       <td>LU-01482-O-2010
        84-DD-73
        Argitransportes, Lda.</td>
       <td>José Ramírez Pérez</td>
       <td>Exceso de peso superior ao 6 % ata o 15 %, en vehículos de máis de 20 t.
        6.10.2010; 17.10; N-634; 588,000</td>
      </tr>
     </tbody>
    </table>

