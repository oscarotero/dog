---
date: '2013-03-06'
id: G2348-140213-0001
page: 6689
number: 46
agency: Xulgado do Social número 5 da Coruña
section: V. Administración de xustiza.
title: EDICTO (844/2012).
range: Edicto
url: >-
  https://www.xunta.gal/dog/Publicados/2013/20130306/AnuncioG2348-140213-0001_gl.html
---
<p>María Jesús Hernando Arenas, secretaria xudicial do Xulgado do Social número 5 da Coruña, fago saber que no procedemento despedimento/cesamentos en xeral 844/2012 deste xulgado do social, seguido por instancia de Manuel Alvariño Méndez contra a empresa Díaz y Souto, S.L. e Fogasa, sobre despedimento, se ditou a seguinte sentenza, cuxa decisión di:</p>
    <p>Que debo estimar e estimo a demanda que en materia de despedimento interpuxo Manuel Alvariño Méndez contra a entidade Díaz y Souto, S.L. e, en consecuencia, debo declarar e declaro improcedente o despedimento de que foi obxecto o demandante con data do 30 de xuño de 2012, e debo declarar e declaro extinguida a relación laboral que unía as partes, desde a data da presente resolución, ao cesar na súa actividade a anterior entidade, condenando a entidade Díaz y Souto, S.L. ao aboamento dunha indemnización por despedimento a razón de 39.519,39 euros, con aboamento, en ambos os casos, dos salarios de tramitación entre a data do despedimento e esta resolución, cuantificados a razón de 46,02 euros diarios, que ascenden, por tanto a 9.894,23 euros.</p>
    <p>Coa intervención procesual do Fondo de Garantía Salarial.</p>
    <p>Notifíqueselles esta resolución ás partes, e fágaselles saber o seu dereito a interpor contra ela recurso de suplicación perante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación.</p>
    <p>Advírtase o recorrente que non sexa traballador ou beneficiario do réxime público da Seguridade Social, ou habente causa seu, ou non teña recoñecido o beneficio de xustiza gratuíta, de que deberá depositar a cantidade de 300 euros do depósito especial indicado no artigo 229.1.a) da Lei reguladora da xurisdición social, na conta aberta na entidade Banesto, a nome deste xulgado, co número 47570000, código 36 e número de expediente, acreditando mediante a presentación do xustificante de ingreso no período comprendido ata a formalización do recurso así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado a cantidade obxecto de condena, ou formalizar aval bancario por esa cantidade en que se faga constar a responsabilidade solidaria do avalista, e incorporala a este xulgado co anuncio do recurso.</p>
    <p>En todo caso, o recorrente deberá designar letrado para a tramitación do recurso, no momento de o anunciar.</p>
    <p>Así, por esta miña sentenza, pronúncioo, mándoo e asínoo. </p>
    <p>Advírtese o interesado de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan auto, sentenza, ou cando se trate de emprazamento.</p>
    <p>E para que lle sirva de notificación á empresa Díaz y Souto, S.L., en ignorado paradoiro, expido e asino o presente edicto.</p>
    <p>A Coruña, 14 de febreiro de 2013</p>
    <footer><p>A secretaria xudicial</p></footer>

