---
date: '2013-03-06'
id: G0007-140213-0001
page: 6694
number: 46
agency: Xulgado do Social número 3 de Santiago de Compostela
section: V. Administración de xustiza.
title: EDICTO (216/2012).
range: Edicto
url: >-
  https://www.xunta.gal/dog/Publicados/2013/20130306/AnuncioG0007-140213-0001_gl.html
---
<p>Eu, Susana Varela Amboage, secretaria xudicial do Xulgado do Social número 3 de Santiago de Compostela, fago saber que no procedemento despedimento/cesamentos en xeral 216/2012 deste xulgado do social, seguido por instancia de Laura Aparicio Choren contra a empresa Grialibros, S.L., Aula Noroeste, S.L., Comercial Ara, S.A., Sálvora Areito, S.A., Fogasa Fondo de Garantía Salarial, Abraxas Aula 25, S.L., Grace Antonia Nouel Brache, sobre ordinario, se ditou a seguinte resolución:</p>
    <p>«Resolvo que debo estimar e estimo parcialmente a demanda presentada e, en consecuencia, condeno a Grialibros, S.L. e Grace Antonia Nouel Brache a aboarlle solidariamente á demandante 9.210,53 euros en concepto de salarios devindicados ata o 9 de xuño de 2012, cantidade que se deberá incrementar co xuro moratorio do artigo 29.3 do Estatuto dos traballadores. </p>
    <p>Non procede ter por ampliada a demanda no importe de 7.966,31 euros correspondentes á indemnización por despedimento, sen prexuízo do dereito da parte, de ser o caso, a formular a correspondente reclamación.</p>
    <p>Tense a parte demandante por desistida da reclamación fronte a Sálvora Areito, S.A. e Comercial Ara, S.A.</p>
    <p>Tense a parte demandante por desistida da acción de resolución contractual exercitada na demanda.</p>
    <p>Desestímase a demanda fronte a Aula Noroeste, S.L. e Abraxas Aula 25, S.L.</p>
    <p>Condeno o Fogasa e a administración concursal de Grialibros, S.L. a se ateren a esta resolución.</p>
    <p>Notifíqueselles esta resolución ás partes e fágaselles saber que contra ela poden interpor recurso de suplicación, no prazo de cinco días desde a súa notificación, logo de consignación en depósito da cantidade de 300 euros e, no caso das empresas condenadas, do importe obxecto de condena».</p>
    <p>E para que lles sirva de notificación en legal forma ás codemandadas Abraxas Aula 25, S.L., Sálvora Areito, Comercial Ara e Grace Antonia Nouel Brache, en ignorado paradoiro, expídese este edicto para a súa inserción no Diario Oficial de Galicia e a súa colocación no taboleiro de anuncios deste xulgado, e fáiselles saber aos destinatarios que as seguintes comunicacións se farán fixando copia da resolución ou da cédula no taboleiro de anuncios da oficina xudicial.</p>
    <p>Santiago de Compostela, 14 de febreiro de 2013</p>
    <footer><p>A secretaria xudicial</p></footer>

