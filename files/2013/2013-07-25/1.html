---
date: '2013-07-25'
id: G0244-250713-1
page: 29747
number: 141
agency: >-
  Vicepresidencia e Consellería de Presidencia, Administracións Públicas e
  Xustiza
section: I. Disposicións xerais.
title: >-
  DECRETO 112/2013, do 25 de xullo, polo que se declara loito oficial en Galicia
  por mor dos pasamentos producidos como consecuencia do accidente ferroviario
  acaecido o 24 de xullo de 2013.
range: Decreto
url: >-
  https://www.xunta.gal/dog/Publicados/2013/20130725/AnuncioG0244-250713-1_gl.html
---
<p>Para manifestar o sentimento de solidariedade do pobo galego por mor dos pasamentos producidos como consecuencia do accidente ferroviario acaecido o 24 de xullo de 2013, o presidente da Xunta de Galicia ten a vontade de facer pública a súa dor, a do Goberno galego e a de todos os cidadáns de Galicia.</p>
    <p>Polo tanto, por proposta do vicepresidente e conselleiro de Presidencia, Administracións Públicas e Xustiza, e logo de deliberación do Consello da Xunta de Galicia na súa reunión do día vinte e cinco de xullo de dous mil trece, </p>
    <h2>DISPOÑO:</h2>
    <p>Artigo único.</p>
    <p>1. Declárase loito oficial en Galicia desde as 00.00 horas do día 25 de xullo ata as 24.00 horas do día 31 de xullo de 2013.</p>
    <p>2. Eses días ondearán a media hasta as bandeiras oficiais en todos os centros e edificios públicos dependentes da Xunta de Galicia.</p>
    <p>Disposición derradeira.</p>
    <p>Este decreto entrará en vigor o mesmo día da súa publicación no <em>Diario Oficial de Galicia</em>.</p>
    <p>Santiago de Compostela, vinte e cinco de xullo de dous mil trece.</p>
    <footer><p>Alberto Núñez Feijóo<br>Presidente</p></footer>
    <p class="dog-firma-izq">Alfonso Rueda Valenzuela<br>Vicepresidente e conselleiro de Presidencia, Administracións Públicas e Xustiza</p>

