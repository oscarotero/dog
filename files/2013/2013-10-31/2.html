---
date: '2013-10-31'
id: CA02-241013-0001
page: 42677
number: 209
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  DECRETO 162/2013, do 18 de outubro, polo que se aproba o cambio de
  titularidade de treitos antigos na estrada AC-862 (Ferrol-límite provincia) e
  na AC-110 (As Felgosas-Espiñaredo) a prol do concello de Moeche.
range: Decreto
url: >-
  https://www.xunta.gal/dog/Publicados/2013/20131031/AnuncioCA02-241013-0001_gl.html
---
<p>Segundo o teor do previsto no artigo 5 da Lei 4/1994, do 14 de setembro, de estradas de Galicia, os cambios de titularidade das estradas incluídas nas redes dependentes da Comunidade Autónoma e das entidades locais deberán ser aprobados por decreto da Xunta de Galicia, por proposta da consellería competente en materia de estradas e logo do acordo entre as administracións afectadas.</p>
    <p>Por outra parte, a citada lei de estradas dispón no artigo 54 que as estradas autonómicas ou provinciais ou os treitos determinados delas en que a circulación adquira características urbanas, se entregarán aos respectivos concellos. O expediente promoverase por proposta do concello ou da administración titular da estrada e será resolto polo Consello da Xunta de Galicia, por proposta da consellería competente en materia de estradas, logo de informe de ambos os dous organismos.</p>
    <p>O Concello de Moeche solicita á Consellería de Medio Ambiente, Territorio e Infraestruturas o cambio de titularidade de restos antigos das estradas AC-862 e da AC-110.</p>
    <p>A Axencia Galega de Infraestruturas, de acordo co informe emitido polos servizos competentes, formulou a proposta favorable á transferencia de titularidade dos treitos illados como consecuencia das obras realizadas nas estradas AC-862 (Ferrol-límite provincia ) e na AC-110 (As Felgosas-Espiñaredo) a prol do Concello de Moeche.</p>
    <p>De conformidade co anteriormente exposto, por proposta do conselleiro de Medio Ambiente, Territorio e Infraestruturas, logo de deliberación do Consello da Xunta de Galicia, na súa reunión do día dezaoito de outubro de dous mil trece,</p>
    <h2>DISPOÑO:</h2>
    <p>Artigo 1</p>
    <p>Apróbase o cambio de titularidade a prol do Concello de Moeche dos treitos antigos das seguintes estradas:</p>
    <p>– Estrada autonómica AC-862 (Ferrol-límite provincia):</p>
    <p>• p.q.: 24+452 ao p.q.: 24+633 MD.</p>
    <p>• p.q.: 24+663 ao p.q.: 24+740 ME.</p>
    <p>– Estrada autonómica AC-110 (As Felgosas-Espiñaredo):</p>
    <p>• p.q.: 3+037 ao p.q.: 3+460 ME.</p>
    <p>• p.q.: 3+560 ao p.q.: 3+710 MD.</p>
    <p>• p.q.: 3+795 ao p.q.: 3+923 MD.</p>
    <p>• p.q.: 4+244 ao p.q.: 4+523 ME.</p>
    <p>• p.q.: 7+824 ao p.q.: 8+037 MD.</p>
    <p>• p.q.: 8+050 ao p.q.: 8+238 ME.</p>
    <p>Artigo 2</p>
    <p>En aplicación do artigo 4 da Lei 4/1994, do 14 de setembro, de estradas de Galicia, o Concello de Moeche deberá incorporar ao seu plan de estradas os viais aos que se refire este decreto.</p>
    <p>Artigo 3</p>
    <p>A entrega dos viais formalizarase no prazo de dous meses seguintes á publicación deste decreto no Diario Oficial de Galicia, mediante a sinatura da correspondente acta de entrega.</p>
    <p>Artigo 4</p>
    <p>Corresponden ao Concello de Moeche, a partir da formalización da entrega, todas as actividades de xestión, mantemento, conservación e explotación das vías, así como o exercicio das funcións de disciplina viaria e calquera outra que puidese corresponderlle como nova administración titular da estrada.</p>
    <p>Disposición derradeira</p>
    <p>O presente decreto producirá efectos desde o día seguinte ao da súa publicación no Diario Oficial de Galicia.</p>
    <p>Santiago de Compostela, dezaoito de outubro de dous mil trece</p>
    <footer><p>Alberto Núñez Feijóo<br>Presidente</p><p>Agustín Hernández Fernández de Rojas<br>Conselleiro de Medio Ambiente, Territorio e Infraestruturas</p></footer>

