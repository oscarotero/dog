---
date: '2013-09-25'
id: G0164-180913-0001
page: 37890
number: 183
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  RESOLUCIÓN do 16 de setembro de 2013, da Dirección Xeral de Educación,
  Formación Profesional e Innovación Educativa, pola que se procede a designar
  os membros e facer pública a composición do tribunal que elaborará,
  supervisará e avaliará as probas para a concesión dos premios extraordinarios
  de educación secundaria obrigatoria ao rendemento académico correspondentes ao
  curso 2012/13, e se ditan instrucións para a realización das probas
  correspondentes.
range: Resolución
url: >-
  https://www.xunta.gal/dog/Publicados/2013/20130925/AnuncioG0164-180913-0001_gl.html
---
<p>De conformidade co establecido no artigo 9 e na disposición derradeira primeira da Orde do 22 de xullo de 2013 pola que se convocan os premios extraordinarios de educación secundaria obrigatoria ao rendemento académico correspondentes ao curso 2012/13 (DOG do 8 de agosto), </p>
    <h2>RESOLVO:</h2>
    <p>Primeiro. Designar os membros do tribunal que elaborará, supervisará e avaliará as probas para a concesión dos premios extraordinarios de educación secundaria obrigatoria correspondentes ao curso 2012/13 e facer pública a súa composición, que é a que figura no anexo a esta resolución.</p>
    <p>Segundo. Fixar a data, o horario e os lugares de realización das probas e condicións de presentación dos candidatos e candidatas.</p>
    <p>1. As probas terán lugar o día 16 de outubro de 2013 de acordo co seguinte horario:</p>
    <p>– 9.15 horas, presentación dos candidatos e candidatas.</p>
    <p>– 10.00 a 12.00 horas, primeira parte da proba.</p>
    <p>– 12.30 a 14.30 horas, segunda parte da proba.</p>
    <p>2. Centros nos cales se realizarán as probas.</p>
    <p>Provincia da Coruña:</p>
    <p>– IES Elviña. Polígono de Elviña, 2ª fase, s/n, A Coruña.</p>
    <p>Provincia de Lugo:</p>
    <p>– IES Sanxillao. Avda. Fontiñas, nº 171, Lugo.</p>
    <p>Provincia de Ourense:</p>
    <p>– IES Ramón Otero Pedrayo. Rúa Padre Feixoo, nº 12, Ourense.</p>
    <p>Provincia de Pontevedra:</p>
    <p>– IES Sánchez Cantón. Avda. Raíña Victoria, Pontevedra.</p>
    <p>Terceiro. <em>Presentación dos candidatos e candidatas</em></p>
    <p>a) Os candidatos e candidatas deberán realizar as probas, con carácter xeral, na provincia a que pertenza o centro educativo en que se atope o seu expediente académico. A Dirección Xeral de Educación, Formación Profesional e Innovación Educativa poderá autorizar cambios de sede por causas debidamente xustificadas.</p>
    <p>b) Para a realización das probas os candidatos e candidatas acreditarán a súa identidade co DNI, pasaporte ou calquera outro documento recoñecido en dereito.</p>
    <p>Santiago de Compostela, 16 de setembro de 2013 </p>
    <footer><p>Manuel Corredoira López<br>Director xeral de Educación, Formación Profesional e Innovación Educativa</p></footer>
    <h2>ANEXO</h2>
    <p>Tribunal</p>
    <p>Presidenta: M. Carmen Cimadevila Cea, subdirectora xeral de Inspección, Avaliación e Calidade do Sistema Educativo por delegación do director xeral de Educación, Formación Profesional e Innovación Educativa.</p>
    <p>Vogais:</p>
    <p>• Manuel Avelino Insua Hermo, xefe do Servizo de Avaliación e Calidade do Sistema Educativo.</p>
    <p>• Berta Estrada Arias, inspectora de educación.</p>
    <p>• Juan Antonio Granados Loureda, inspector de educación.</p>
    <p>• José Ramón Pereiró Rodríguez, inspector de educación.</p>
    <p>• Jaime Santoalla Varela, inspector de educación.</p>
    <p>• Isabel Serna Masiá, inspectora de educación.</p>
    <p>Secretaria: Guadalupe Martínez Rivas, funcionaria da Dirección Xeral de Educación, Formación Profesional e Innovación Educativa.</p>

