---
date: '2013-01-22'
id: L119-160113-0001
page: 1921
number: 15
agency: Concello de Carballo
section: VI. Anuncios. b) Administración local.
title: >-
  ANUNCIO de aprobación inicial do Plan xeral de ordenación municipal do
  Concello de Carballo.
range: Anuncio
url: >-
  https://www.xunta.gal/dog/Publicados/2013/20130122/AnuncioL119-160113-0001_gl.html
---
<p>O Pleno municipal, en sesión extraordinaria que tivo lugar o 10 de xaneiro de 2013, adoptou o seguinte acordo:</p>
    <p>Primeiro. Aprobar inicialmente o Plan xeral de ordenación municipal (PXOM), redactado polo equipo redactor Fernández Carballada y Asociados, S.L.P., presentado con data do 16 de agosto de 2012, coa última redacción dada no documento presentado con data do 10 de decembro de 2012.</p>
    <p>Segundo. Someter o plan aprobado inicialmente con todos os documentos integrantes do expediente tramitado, incluído o informe de sustentabilidade ambiental, ás consultas previstas no documento de referencia elaborado pola Secretaría Xeral de Calidade e Avaliación Ambiental (segundo a Resolución do 7 de decembro de 2010) e, simultaneamente, ao trámite de información pública durante un prazo de dous meses, mediante anuncio que se publicará no <em>Diario Oficial de Galicia</em> e en dous dos xornais de maior difusión da provincia. Simultaneamente e durante o mesmo prazo daráselles audiencia aos municipios limítrofes.</p>
    <p>Durante o dito prazo, os interesados poderán formular as alegacións que se consideren pertinentes para a defensa dos seus dereitos e intereses. A dita información pública tamén o será para os efectos da sustentabilidade ambiental do plan conforme o previsto no artigo 10.1.a) da Lei 9/2006, e no artigo 85.2 da Lei 9/2002.</p>
    <p>Terceiro. Este acordo de aprobación inicial determina por si só a suspensión do procedemento de outorgamento de licenzas naqueles ámbitos en que as determinacións do novo planeamento supoñan modificación da ordenación urbanística vixente. Para estes efectos, conforme o previsto no artigo 77.2 da Lei 9/2002, determínanse como áreas afectadas pola suspensión de licenzas debido á aprobación inicial do PXOM de Carballo, polo período máximo de dous anos, os ámbitos que se recollen na planimetría dilixenciada para tal efecto pola Secretaría deste concello. </p>
    <p>O expediente completo poderase consultar no Edificio Forum, situado na Praza dos Bombeiros Voluntarios, s/n, de Carballo (antigo Campo da Feira) de luns a venres, das 10.00 ás 14.00 horas, e ademais os martes e xoves, das 17.00 ás 20.00 horas.</p>
    <p>Carballo, 16 de xaneiro de 2013</p>
    <footer><p>Evencio Ferrero Rodríguez<br>Alcalde</p></footer>

