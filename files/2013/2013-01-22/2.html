---
date: '2013-01-22'
id: G0164-150113-0002
page: 1839
number: 15
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  RESOLUCIÓN do 14 de xaneiro de 2013 pola que se modifica parcialmente a
  Resolución do 22 de novembro de 2012 pola que se resolve a concesión das
  axudas de apoio á etapa predoutoral do Plan galego de investigación,
  innovación e crecemento 2011-2015 (Plan I2C) para o ano 2012, e se procede á
  súa convocatoria.
range: Resolución
url: >-
  https://www.xunta.gal/dog/Publicados/2013/20130122/AnuncioG0164-150113-0002_gl.html
---
<p>A Orde do 18 de xullo de 2012 (DOG núm. 140, do 23 de xullo) establece as bases polas que se rexe a concesión das axudas de apoio á etapa predoutoral, no marco do Plan galego de investigación, innovación e crecemento 2011-2015 (Plan I2C) para o ano&amp;nbsp;2012, en réxime de concorrencia competitiva. </p>
    <p>A Resolución do 22 de novembro de 2012 (DOG núm. 227, do 28 de novembro) adxudica as axudas predoutorais ás universidades do Sistema universitario galego (SUG) que contraten os solicitantes que aparecen na dita resolución.</p>
    <p>No artigo 13 da orde de convocatoria establécese que, no caso de que se produza algunha renuncia, se poderán adxudicar as axudas aos solicitantes da lista de agarda, sempre que a renuncia se produza dentro do prazo de catro meses a partir da data de resolución, sen que en ningún caso o período correspondente á substitución poida ir máis alá da data xeral de finalización indicada para os contratos no artigo 1 da Orde do 31 de outubro de 2012, pola que se modifica, no relativo á duración, ás anualidades e ás datas de xustificación, a Orde do 18 de xullo de 2012.</p>
    <p>En consecuencia, atendendo ás renuncias recibidas na Consellería de Cultura, Educación e Ordenación Universitaria presentadas por dúas solicitantes concedidas na modalidade&amp;nbsp;A,</p>
    <h2>RESOLVO:</h2>
    <p>Primeiro. Aceptar as renuncias presentadas na modalidade A polas solicitantes que se relacionan no anexo I.</p>
    <p>Segundo. Adxudicar a axuda ás solicitantes da lista de agarda da modalidade A que se relacionan no anexo II.</p>
    <p>Terceiro. Os novos contratos deberán formalizarse no prazo dun mes desde a data desta resolución.</p>
    <p>Cuarto. Manter a nova lista de agarda resultante na modalidade A, que se relaciona no anexo III, ata o remate do prazo fixado no artigo 13 das bases da convocatoria, establecido para posibles substitucións. </p>
    <p>Quinto. As listas de concedidos e de agarda das modalidade B e C mantéñense tal como se publicaron na Resolución do 22 de novembro de 2012.</p>
    <p>Sexto. Contra esta resolución, que esgota a vía administrativa, os/as interesados/as poderán interpoñer recurso potestativo de reposición ante o conselleiro de Cultura, Educación e Ordenación Universitaria no prazo dun mes a partir do día seguinte ao da publicación da resolución no <em>Diario Oficial de Galicia</em>, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou directamente recurso contencioso-administrativo no prazo de dous meses ante a Sala do Contencioso-Administrativo do Tribunal Superior de Xustiza de Galicia, de conformidade cos artigos 19 e 46 da Lei&amp;nbsp;29/1998, do 13 de xullo, da xurisdición contencioso-administrativa.</p>
    <p>Santiago de Compostela, 14 de xaneiro de 2013</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

