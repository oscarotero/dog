---
date: '2013-01-22'
id: G0244-140113-0002
page: 1837
number: 15
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 14 de xaneiro de 2013, da Secretaría Xeral para o Turismo, pola
  que se lles dá publicidade aos convenios de colaboración subscritos por esta
  secretaría xeral no terceiro cuadrimestre do ano 2012.
range: Resolución
url: >-
  https://www.xunta.gal/dog/Publicados/2013/20130122/AnuncioG0244-140113-0002_gl.html
---
<p>O artigo 11.1 da Lei 4/2006, do 30 de xuño, de transparencia e boas prácticas na Administración pública galega (DOG núm. 136, do 14 de xullo), impón a cada consellería ou entidade da Xunta de Galicia a obriga de publicar, no Diario Oficial de Galicia, unha relación dos convenios de colaboración subscritos no cuadrimestre anterior.</p>
    <p>En consecuencia, e para darlle cumprimento á citada obriga,</p>
    <h2>DISPOÑO:</h2>
    <p>Artigo único</p>
    <p>Darlle publicidade á relación dos convenios de colaboración subscritos pola Secretaría Xeral para o Turismo nos meses de setembro, outubro, novembro e decembro do ano 2012, que se incorpora como anexo a esta resolución.</p>
    <p>Santiago de Compostela, 14 de xaneiro de 2013</p>
    <footer><p>Por suplencia (Orde do 14.9.2012; DOG nº 177, do 17 de setembro)<br>Secretario xeral de Presidencia<br>Por delegación de sinatura (Resolución 17.9.2012)<br>Mª Elena Barca Ramos<br>Subdirectora xeral de Xestión, Fomento e Cooperación</p></footer>
    <h2>ANEXO</h2>
    <table>
     <thead>
      <tr>
       <td>Convenio</td>
       <td>Importe</td>
       <td>Data sinatura</td>
      </tr>
     </thead>
     <tbody>
      <tr>
       <td>Convenio marco de colaboración entre a Sociedad Estatal para la Gestión de la Innovación y las Tecnologías Turísticas, S.A. (Segittur) e a Secretaría Xeral para o Turismo da Xunta de Galicia.</td>
       <td>Sen achega económica</td>
       <td>21.9.2012</td>
      </tr>
      <tr>
       <td>Convenio marco de colaboración da Secretaría Xeral para o Turismo da Xunta de Galicia e Paradores de Turismo de España, S.A. para o fomento e desenvolvemento do turismo, dos paradores de turismo de Galicia e da actividade económica vinculada a este, na Comunidade Autónoma galega.</td>
       <td>Sen achega económica</td>
       <td>13.9.2012</td>
      </tr>
      <tr>
       <td>Addenda ao convenio marco de colaboración da Secretaría Xeral para o Turismo da Xunta de Galicia e Paradores de Turismo de España, S.A. para o fomento e desenvolvemento do turismo, dos paradores de turismo de Galicia e da actividade económica vinculada a este, na Comunidade Autónoma galega.</td>
       <td>Sen achega económica</td>
       <td>25.9.2012</td>
      </tr>
      <tr>
       <td>Convenio de colaboración entre a Xunta de Galicia, a través da Secretaría Xeral para o Turismo, e o Concello de Cortegada para posta á disposición de edificio do novo balneario</td>
       <td>Sen achega económica</td>
       <td>9.10.2012</td>
      </tr>
      <tr>
       <td>Convenio de colaboración entre a Xunta de Galicia, a través da Secretaría Xeral para o Turismo, e o Concello de Celanova para reprodución do poboado castrexo de Castromao en Celanova, Ourense, cofinanciado con fondos do programa operativo Feder Galicia 2007/2013 (80 %) e FCI (20 %).</td>
       <td>210.000 €</td>
       <td>17.10.2012</td>
      </tr>
      <tr>
       <td>Addenda ao convenio de colaboración entre a Xunta de Galicia, a través da Secretaría Xeral para o Turismo, e o Concello de Celanova para reprodución do poboado castrexo de Castromao en Celanova, Ourense, cofinanciado con fondos do programa operativo Feder Galicia 2007/2013 (80 %) e FCI (20 %).</td>
       <td>Sen achega económica</td>
       <td>28.12.2012</td>
      </tr>
      <tr>
       <td>Convenio de colaboración entre a Secretaría Xeral para o Turismo e a Fundación Feiras e Exposicións de Ourense (Expourense) para a celebración de actuacións que promovan o turismo de saúde no marco de Termatalia Perú 2012 Auga e natureza cofinanciado polo Fondo Europeo de Desenvolvemento Rexional no marco do programa operativo Feder Galicia 2007-2013.</td>
       <td>75.000 €</td>
       <td>7.8.2012</td>
      </tr>
      <tr>
       <td>Convenio de colaboración entre a Secretaría Xeral para o Turismo e a Confederación de Empresarios de Hostalaría de Galicia (Cehosga) para a edición da publicación Veogalicia para a promoción turística da provincia da Coruña.</td>
       <td>19.600 €</td>
       <td>4.10.2012</td>
      </tr>
      <tr>
       <td>Convenio de colaboración entre a Secretaría Xeral para o Turismo e a Fundación Semana Verde de Galicia para a celebración dun proxecto de preparación para as pemes turísticas galegas para a asistencia e aproveitamento das bolsas internacionais de contratación.</td>
       <td>71.150 €</td>
       <td>8.10.2012</td>
      </tr>
      <tr>
       <td>Convenio de colaboración entre a Secretaría Xeral para o Turismo e a Asociación Nove Grupo Gastronómico para a celebración do evento Showcooking en Madrid cofinanciado polo Fondo Europeo de Desenvolvemento Rexional no marco do programa operativo Feder Galicia 2007-2013.</td>
       <td>50.000 €</td>
       <td>9.10.2012</td>
      </tr>
     </tbody>
    </table>

