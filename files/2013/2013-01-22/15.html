---
date: '2013-01-22'
id: G2347-020113-0001
page: 1864
number: 15
agency: Xulgado do Social número 4 da Coruña
section: V. Administración de xustiza.
title: EDICTO (670/2012).
range: Edicto
url: >-
  https://www.xunta.gal/dog/Publicados/2013/20130122/AnuncioG2347-020113-0001_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos número 670/2012 por instancia de Laura Victoria Silva Martínez contra as empresas Vidrio Galicia, S.L., Noguiouteiro Orense, S.L., María Jacinta Sánchez Rodríguez e o Fondo de Garantía Salarial, sobre resolución de contrato, nos cales se ditou sentenza o 17.12.2012 que, copiada nos particulares necesarios, di así:</p>
    <p>Resolución:</p>
    <p>Estímanse parcialmente as demandas interpostas por Laura Victoria Silva Martínez fronte a Vidrio Galicia, S.L., os seus administradores concursais Damián Lucio Juan e Constantino Rodríguez González, a empresa Nogui Outeiro Orense, S.L. e María Jacinta Sánchez Rodríguez e, en consecuencia:</p>
    <p>– Declárase a inexistencia de despedimento.</p>
    <p>– Declárase extinguido, con data da presente resolución, a relación laboral que unía a demandante coa empresa Nogui Outeiro Orense, S.L.</p>
    <p>– Absólvese a Vidrio Galicia, S.L., os seus administradores concursais Damián Lucio Juan e Constantino Rodríguez González, e a María Jacinta Sánchez Rodríguez, das pretensións fronte a eles exercidas.</p>
    <p>– Condénase a Nogui Outeiro Orense, S.L. a aboar á demandante as seguintes cantidades:</p>
    <p>• 21.949,37 euros en concepto de indemnización.</p>
    <p>• 3.830,93 euros en concepto de salarios pendentes de pagamento.</p>
    <p>Notifíquese a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, abondando a manifestación da parte ou do seu avogado, graduado social colexiado ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso ter consignado a cantidade obxecto de condena, así como o deposito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña.</p>
    <p>E para que conste, para os efectos da súa publicación no <em>Diario Oficial de Galicia </em>co fin de que sirva de notificación en forma á empresa Vidrio Galicia, S.L. expido e asino a presente.</p>
    <p>A Coruña, 2 de xaneiro de 2013</p>
    <footer><p>A secretaria xudicial</p></footer>

