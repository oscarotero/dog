---
date: '2013-02-22'
id: G2358-040213-0002
page: 5319
number: 38
agency: Xulgado do Social número 1  de Lugo
section: V. Administración de xustiza.
title: EDICTO (717/2012).
range: Edicto
url: >-
  https://www.xunta.gal/dog/Publicados/2013/20130222/AnuncioG2358-040213-0002_gl.html
---
<p>Rafael González Alió, secretario xudicial do Xulgado do Social número 1 de Lugo, fago saber que no procedemento 717/2012 deste xulgado do social, seguido por instancia de Julio José Losada Romero contra Canalonsa Aluminio Lugo, S.L. e Canalonsa, C.B., sobre despedimento, se ditou sentenza cuxa decisión é a seguinte:</p>
    <p>«Que, estimando a demanda interposta por Julio José Losada Romero contra as empresas Canalonsa Aluminio Lugo, S.L. e Canalonsa, C.B., e contra o Fogasa, debo declarar e declaro improcedente o despedimento do demandante con efectos do 30 de xuño de 2012, e condeno solidariamente as empresas demandadas a que, no prazo de cinco días desde a notificación desta resolución, opten entre a readmisión do traballador nas mesmas condicións que rexían antes do despedimento, ou o aboamento dunha indemnización equivalente a 8.748,65 euros e, no caso da opción pola readmisión, ao aboamento dos salarios de tramitación en contía de 40,27 euros diarios. De non optar entre readmisión ou indemnización, enténdese que procede a primeira. Con imposición das custas procesuais ás demandadas e absolvendo o Fogasa sen prexuízo da ulterior responsabilidade que puidese alcanzarlle nos casos legalmente previstos.</p>
    <p>Notifíqueselles esta sentenza aos representantes legais das partes, coa advertencia de que contra esta cabe interpor recurso de suplicación ante a Sala do Social do Tribunal Superior de Xustiza de Galicia, dentro dos cinco días seguintes ao da súa notificación, por conduto deste xulgado, ante o cal deberá ser anunciado tal propósito mediante comparecencia ou por escrito e cos demais requisitos exixidos no artigo 191 e seguintes da Lei reguladora da xurisdición social».</p>
    <p>E para que sirva de notificación en forma a Canalonsa Aluminio Lugo, S.L. e Canalonsa, C.B., en ignorado paradoiro, expido e asino o presente edicto.</p>
    <p>Lugo, 1 de febreiro de 2013</p>
    <footer><p>O secretario xudicial</p></footer>

