---
date: '2013-02-22'
id: G0003-140213-0001
page: 5303
number: 38
agency: Servizo Galego de Saúde
section: IV. Oposicións e concursos.
title: >-
  ANUNCIO do 1 de febreiro de 2013, da Xerencia de Xestión Integrada de Santiago
  de Compostela, polo que se publica a resolución da mesma data pola que se
  convoca a provisión de diversas prazas de coordinador de enfermaría do nivel
  de Atención Primaria.
range: Anuncio
url: >-
  https://www.xunta.gal/dog/Publicados/2013/20130222/AnuncioG0003-140213-0001_gl.html
---
<p>De conformidade co establecido no Decreto 206/2005, do 22 de xullo (DOG nº 145, do 29 de xullo), de provisión de prazas de persoal estatutario do Servizo Galego de Saúde, e a Orde do 24 de maio de 2006 (DOG nº 106, do 5 de xuño) pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, en virtude das competencias atribuídas polo Decreto 311/2009, do 28 de maio (DOG nº 109, do 5 de xuño), polo que se establece a estrutura orgánica do Servizo Galego de Saúde, e da Orde do 5 de xullo de 2012 (DOG nº 139, do 20 de xullo), sobre delegación de competencias en órganos centrais e periféricos do Servizo Galego de Saúde, o xerente de Xestión Integrada de Santiago de Compostela,</p>
    <footer><p>RESOLVE:</p></footer>
    <p>Primeiro. Anunciar a convocatoria para cubrir, polo procedemento de libre designación, os postos de coordinadores de enfermaría do nivel de Atención Primaria dos servizos de Atención Primaria que se relacionan na base primeira da resolución da convocatoria.</p>
    <p>Segundo. As solicitudes para participar na presente convocatoria dirixiranse á Xerencia de Xestión Integrada de Santiago de Compostela e poderán presentarse no Rexistro Xeral da Xerencia de Xestión Integrada de Santiago de Compostela, sita no Hospital Clínico en Travesía da Choupana, s/n, 15706. Santiago de Compostela e demais lugares previstos no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de quince días naturais, contados a partir do seguinte ao da publicación deste anuncio no <em>Diario Oficial de Galicia</em>.</p>
    <p>Terceira. As bases íntegras da convocatoria estarán expostas nos taboleiros de anuncios dos centros hospitalarios dependentes da Xerencia de Xestión Integrada de Santiago de Compostela, no Punto de Atención ao Traballador (PAT) da Dirección de Recursos Humanos e na intranet da Xerencia de Xestión Integrada de Santiago de Compostela, así como na páxina web do Servizo Galego de Saúde (www.sergas.es), no «Espazo do profesional», «Recursos humanos», na epígrafe «Desenvolvemento profesional» no punto «Provisión de postos de xefatura e coordinación».</p>
    <p>Santiago de Compostela, 1 de febreiro de 2013</p>
    <footer><p>Luís Verde Remeseiro<br>Xerente de Xestión Integrada de Santiago de Compostela</p></footer>

