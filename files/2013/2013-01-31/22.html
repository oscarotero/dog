---
date: '2013-01-31'
id: CA02-261112-0009
page: 2759
number: 22
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 9 de novembro de 2012, da Secretaría Xeral de Calidade e Avaliación
  Ambiental, polo que se somete a información pública a solicitude de renovación
  da autorización ambiental integrada presentada por Conservas Selectas de
  Galicia, S.L. para as instalacións que posúe no concello do Grove (clave M
  2012/IPPC/M/124).
range: Anuncio
url: >-
  https://www.xunta.gal/dog/Publicados/2013/20130131/AnuncioCA02-261112-0009_gl.html
---
<p>Segundo o que se indica no artigo 7.2 do Real decreto 509/2007, do 20 de abril, polo que se aproba o regulamento para o desenvolvemento e execución da Lei 16/2002, do 1 de xullo, de prevención e control integrados da contaminación, faise público que, por espazo de 30 días hábiles contados a partir do día seguinte ao da publicación deste anuncio, quedará exposta a documentación correspondente á solicitude de renovación da autorización ambiental integrada para as instalacións que Conservas Selectas de Galicia, S.L. posúe no concello do Grove (Pontevedra), a fin de que calquera interesado poida consultala e, se for o caso, formular as alegacións, suxestións e/ou observacións que considere convenientes. A documentación que se expón será:</p>
    <p>– «Documento técnico para a renovación da autorización ambiental integrada das instalacións de Conservas Selectas de Galicia, S.L. O Grove (Pontevedra)».</p>
    <p>O antedito documento estará á disposición dos interesados en horario de atención ao público nas seguintes dependencias:</p>
    <p>– Secretaría Xeral de Calidade e Avaliación Ambiental - Servizo de Prevención e Control Integrados da Contaminación (San Lázaro, s/n, 15781 Santiago de Compostela).</p>
    <p>– Xefatura Territorial da Consellería de Medio Ambiente, Territorio e Infraestruturas de Pontevedra, Servizo de Calidade e Avaliación Ambiental (rúa Fernández Ladreda, 43, 1º-4º. 36003 Pontevedra)</p>
    <p>– Concello do Grove (praza do Corgo s/n; 36980 O Grove).</p>
    <p>Santiago de Compostela, 9 de novembro de 2012</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>

