---
date: '2013-01-31'
id: G0164-230113-0003
page: 2706
number: 22
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 9 de xaneiro de 2013 pola que se autoriza a inclusión da Escola de
  Música EMBC de Celanova no Rexistro de Escolas de Música e Danza da Comunidade
  Autónoma de Galicia.
range: Orde
url: >-
  https://www.xunta.gal/dog/Publicados/2013/20130131/AnuncioG0164-230113-0003_gl.html
---
<p>O presidente da Asociación de Amigos da Banda de Música Municipal de Celanova (Ourense), solicita a inscrición da Escola de Música EMBC no Rexistro de Escolas de Música e Danza da Comunidade Autónoma de Galicia de conformidade coa Orde do 11 de marzo de 1993, que regula as condicións de creación e funcionamento destas escolas.</p>
    <p>Logo de realizar os trámites que establece a normativa vixente, a Xefatura Territorial de Ourense achega o expediente cos correspondentes informes.</p>
    <p>Cumpridos todos os trámites regulamentarios e tendo en conta o anteriormente exposto, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Primeiro. Autorizar a inclusión no Rexistro de Escolas de Música e Danza da Comunidade Autónoma de Galicia da escola de música que se sinala:</p>
    <p>Provincia: Ourense.</p>
    <p>Concello: Celanova. </p>
    <p>Localidade: Celanova. </p>
    <p>Domicilio: r/ Manuel Lezón, 1. A Rapela-Casa da Música.</p>
    <p>Código do centro: 32020859.</p>
    <p>Titular: Asociación de Amigos da Banda de Música de Celanova.</p>
    <p>Denominación: Escola de Música EMBC.</p>
    <p>Segundo. Esta escola queda sometida ao réxime de escolas de música e danza, segundo o establecido na Orde do 11 de marzo de 1993 e aos servizos de inspección correspondentes.</p>
    <p>Terceiro. O centro deberá solicitar a oportuna revisión da inscrición cando teña que modificarse calquera dos datos sinalados nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 9 de xaneiro de 2013</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

