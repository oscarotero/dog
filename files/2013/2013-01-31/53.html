---
date: '2013-01-31'
id: G0252-250113-1
page: 2825
number: 22
agency: 'Ministerio de Industria, Enerxía e Turismo'
section: VI. Anuncios. c) Outros anuncios.
title: >-
  ANUNCIO da Dirección Xeral de Política Enerxética e Minas polo que se somete a
  información pública o proxecto de explotación da zona leste-Covalla de
  Escurela, da concesión de explotación para recursos da sección C), lousa,
  denominada Texeiras, número 14.589-10 (León e Ourense), o seu estudo de
  impacto ambiental e o plan de restauración.
range: Anuncio
url: >-
  https://www.xunta.gal/dog/Publicados/2013/20130131/AnuncioG0252-250113-1_gl.html
---
<p>En aplicación do disposto no artigo 86 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e no artigo 9 do Real decreto lexislativo 1/2008, do 11 de xaneiro, polo que se aproba o texto refundido da Lei de avaliación de impacto ambiental de proxectos, sométese a información pública o proxecto de explotación da zona leste-Covalla de Escurela, da concesión de explotación para recursos da sección C), lousa, denominada Texeiras, número 14.589-10, o seu estudo de impacto ambiental e o plan de restauración, por un período de 30 días hábiles, contados a partir do seguinte á data de publicación do presente anuncio no Boletín Oficial del Estado, período durante o cal poderán ser examinados polas persoas que o desexen co obxecto de formular alegacións. O proxecto, o seu estudo de impacto ambiental e o plan de restauración están expostos ao público, nos días e horas hábiles de oficina, na Subdirección Xeral de Minas do Ministerio de Industria, Enerxía e Turismo, Paseo de la Castellana, 160, Madrid, así como nas áreas funcionais de Industria e Enerxía das delegacións de Goberno nas comunidades autónomas de Galicia, Parque de San Lázaro, 1 (Subdelegación do Goberno), Ourense, e de Castilla y León, avenida de Asturias, 4, León.</p>
    <p>O que se fai público para xeral coñecemento.</p>
    <p>Madrid, 22 de xaneiro de 2013</p>
    <footer><p>Jaime Suárez Pérez-Lucas<br>Director xeral de Política Enerxética e Minas</p></footer>

