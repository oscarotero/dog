---
date: '2013-01-08'
id: CA02-281212-0001
page: 704
number: 5
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  ORDE do 18 de decembro de 2012 pola que se aproba o Plan de xestión de
  recursos piscícolas do Rego de Moreda, no termo municipal de Taboada.
range: Orde
url: >-
  https://www.xunta.gal/dog/Publicados/2013/20130108/AnuncioCA02-281212-0001_gl.html
---
<p>Antecedentes.</p>
    <p>De conformidade co disposto no artigo 68 do Regulamento de ordenación da pesca fluvial e dos ecosistemas acuáticos continentais, aprobado polo Decreto 130/1997, do 14 de maio, o Servizo Provincial de Conservación da Natureza de Lugo iniciou o expediente de aprobación do Plan de xestión de recursos piscícolas do rego de Moreda, situado no concello de Taboada.</p>
    <p>Na tramitación do Plan de xestión de recursos piscícolas do rego de Moreda foron oídos o Comité Provincial de Pesca Fluvial de Lugo e o Comité Galego de Pesca Fluvial, que emitiron informes favorables sobre a súa aprobación.</p>
    <p>Fundamentos xurídicos.</p>
    <p>A tramitación do expediente de aprobación do Plan de xestión de recursos piscícolas do rego de Moreda axustouse ao establecido na Lei 7/1992, do 24 de xullo, de pesca fluvial, e ao Decreto 130/1997, do 14 de maio, polo que se aproba o Regulamento de ordenación da pesca fluvial e dos ecosistemas acuáticos continentais.</p>
    <p>Con suxeición ao establecido no artigo 68 do Decreto 130/1997, do 14 de maio, la Consellería de Medio Ambiente, Territorio e Infraestruturas é o órgano competente para a aprobación dos plans de xestión de recursos piscícolas.</p>
    <p>De acordo con todo o anterior,</p>
    <h2>RESOLVO:</h2>
    <p>Aprobar o Plan de xestión de recursos piscícolas do rego de Moreda.</p>
    <p>O contido íntegro deste plan poderase consultar nas dependencias da Dirección Xeral de Conservación da Natureza da Consellería de Medio Ambiente, Territorio e Infraestruturas, sitas en San Lázaro, s/n, en Santiago de Compostela.</p>
    <p>Contra esta orde poderá interporse o recurso potestativo de reposición perante o conselleiro de Medio Ambiente, Territorio e Infraestruturas no prazo dun mes, ou directamente o recurso contencioso-administrativo ante o Xulgado do Contencioso-Administrativo de Santiago de Compostela no prazo de dous meses, contados estes prazos desde o día seguinte ao da publicación desta resolución no Diario Oficial de Galicia.</p>
    <p>Santiago de Compostela, 18 de decembro de 2012</p>
    <footer><p>Agustín Hernández Fernández de Rojas<br>Conselleiro de Medio Ambiente, Territorio e Infraestruturas</p></footer>

