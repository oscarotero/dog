---
date: '2013-09-24'
id: G2345-050913-0001
page: 37764
number: 182
agency: Xulgado do Social número 2 da Coruña
section: V. Administración de xustiza.
title: EDICTO (45/2013).
range: Edicto
url: >-
  https://www.xunta.gal/dog/Publicados/2013/20130924/AnuncioG2345-050913-0001_gl.html
---
<p>María Adelaida Egurbide Margañón, secretaria xudicial do Xulgado do Social número 2 da Coruña, fai saber que no procedemento despedimento/cesamentos en xeral 45/2013 deste xulgado do social, seguidos por instancia de Paula Novoa Torres contra a empresa Xestión Celular Galega, S.L. Xecega, sobre despedimento, se ditou a seguinte resolución, cuxa parte dispositiva se xunta:</p>
    <p>Auto:</p>
    <p>Na Coruña o 19 de xullo de 2013.</p>
    <p>Antecedentes de feito:</p>
    <p>Único. O día 1 de xullo de 2013 foi ditada sentenza nos presentes autos. A representación procesual da parte demandante Paula Novoa Torres presentou escrito en que solicitaba aclaración da sentenza, condenando a demandada ao pagamento da liquidación que se lle debía á demandante.</p>
    <p>Fundamentos xurídicos:</p>
    <p>Único. Ao abeiro do previsto no artigo 267.5 e 6 procede complementar a sentenza ditada de acordo co suplico da demanda. Como se observa no teor literal daquel, dedúcese oportunamente pretensión de condena pecuniaria para o aboamento da cantidade de 1.684,20 euros en concepto de liquidación final, así como xuro legal por mora, téndose omitido o correspondente pronunciamento na resolución ditada, o que habería de impedir, en caso de falta de emenda, a imposibilidade de acudir á execución, coa conseguinte infracción da tutela xudicial efectiva que asiste a parte. O pronunciamento debe ser estimatorio, xa que se debe considerar acreditada a falta de pagamento das cantidades reclamadas de acordo coa documental proposta a aplicación dos artigos 91.2 LRXS e 304 LAC ante a incomparecencia da empresa demandada.</p>
    <p>Parte dispositiva:</p>
    <p>Procede o complemento da sentenza do 1 de xullo de 2013 ditada nos presentes autos, de tal forma que a súa fundamentación se debe considerar integrada coa recollida na presente resolución, e na súa decisión debe considerarse engadido o seguinte pronunciamento: «Condénase a empresa demandada ao pagamento á demandante da cantidade de 1.684,20 euros en concepto de liquidación final da relación laboral, co xuro por mora do artigo 29.3 ET en canto aos conceptos salariais».</p>
    <p>Notifíqueselles esta resolución ás partes e fágaselles saber que contra a presente resolución non cabe ningún recurso.</p>
    <p>Así o acorda e asina SSª. Dou fe.</p>
    <p>O maxistrado/xuíz. A secretaria.</p>
    <p>E para que sirva de notificación en legal forma a Xestión Celular Galega, S.L. Xecega, en ignorado paradoiro, expido o presente edicto para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, agás o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 31 de xullo de 2013</p>
    <footer><p>Adelaida Egurbide Margañón<br>Secretaria xudicial</p></footer>

