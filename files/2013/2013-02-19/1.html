---
date: '2013-02-19'
id: G0244-290113-0004
page: 4708
number: 35
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 22 de xaneiro de 2013, da Dirección Xeral de Relacións
  Institucionais e Parlamentarias, pola que se ordena a publicación do acordo da
  Comisión Bilateral de Cooperación Administración Xeral do Estado-Comunidade
  Autónoma de Galicia, en relación coa Lei 3/2012, do 2 de abril, do deporte de
  Galicia.
range: Resolución
url: >-
  https://www.xunta.gal/dog/Publicados/2013/20130219/AnuncioG0244-290113-0004_gl.html
---
<p>Consonte o establecido no artigo 33 da Lei orgánica 2/1979, do 3 de outubro, do Tribunal Constitucional, modificado pola Lei orgánica 1/2000, do 7 de xaneiro, esta dirección xeral dispón a publicación do acordo que figura como anexo a esta resolución.</p>
    <p>Santiago de Compostela, 22 de xaneiro de 2013</p>
    <footer><p>Gonzalo José Ordóñez Puime<br>Director xeral de Relacións Institucionais e Parlamentarias</p></footer>
    <h2>ANEXO</h2>
    <h2>Acordo da Comisión Bilateral de Cooperación Administración Xeral do <br>Estado-Comunidade Autónoma de Galicia en relación coa Lei 3/2012, do 2 de <br>abril, do deporte de Galicia</h2>
    <p>A Comisión Bilateral de Cooperación Administración Xeral do Estado-Comunidade Autónoma de Galicia adoptou o seguinte acordo:</p>
    <p>1º De conformidade coas negociacións previas realizadas polo grupo de traballo constituído en cumprimento do previsto no acordo da Comisión Bilateral Comunidade Autónoma de Galicia-Administración Xeral do Estado, do 27 de xuño de 2012, para o estudo e a proposta de solución das discrepancias competenciais manifestadas sobre a Lei 3/2012, do 2 de abril, do deporte de Galicia, ambas as partes considéranas solucionadas de conformidade cos compromisos detallados no presente acordo.</p>
    <p>2º En relación coas discrepancias manifestadas sobre os artigos 39.2 e 72, números 1 e 3, ambas as partes coinciden en interpretar ambos os preceptos no sentido de que en ningún caso se está a establecer unha profesión titulada nin unha reserva de actividade, pois a dita titulación, así como a súa conexión coas actividades profesionais, non é determinada pola Comunidade Autónoma senón que atenderá ao establecido pola normativa estatal vixente en cada momento.</p>
    <p>3º En canto ás discrepancias manifestadas sobre os artigos 83.4 e 84.1.b), ambas as partes coinciden en interpretar ambos os preceptos no sentido de que non se está a exixir unha determinada titulación aos profesionais a que fan referencia.</p>
    <p>4º Respecto das discrepancias manifestadas sobre os artigos 148, 152, 153, 154, 155 e 156, ambas as partes consideran que o título IX ten que ser interpretado de conformidade coa competencia exclusiva do Estado en materia de seguridade pública que lle atribúe o artigo 149.1.29ª da Constitución, polo que a súa aplicación queda supeditada a que a Comunidade Autónoma asuma a competencia estatutaria en materia de protección de persoas e bens e mantemento da orde pública; en consecuencia, as partes acordan que a Xunta promoverá a modificación da disposición adicional terceira da lei co fin de quedar redactada conforme a seguinte redacción:</p>
    <p>«1. O disposto no título IX entenderase no marco da competencia exclusiva do Estado en materia de seguridade pública, de acordo co artigo 149.1.29ª da Constitución.</p>
    <p>2. A Comunidade Autónoma de Galicia executará as previsións do dito título IX cando dispoña, con carácter efectivo, dun corpo de Policía autonómico e conte con competencias estatutarias en materia de protección de persoas e bens e mantemento da orde pública».</p>
    <p>5º Finalmente, en relación coas discrepancias manifestadas sobre o artigo 22, último parágrafo, ambas as partes coinciden en interpretar que este alude exclusivamente á responsabilidade administrativa.</p>
    <p>6º As partes acordan así mesmo comunicar este acordo ao Tribunal Constitucional, antes do próximo día 13 de xaneiro de 2013, para os efectos previstos no artigo 33.2 da Lei orgánica 2/1979, do 3 de outubro, do Tribunal Constitucional, así como inserir este acordo no <em>Boletín Oficial del Estado </em>e no <em>Diario Oficial de Galicia</em>.</p>
    <p>Madrid, 28 de decembro de 2012</p>
    <footer><p>Cristóbal Montoro Romero Alfonso Rueda Valenzuela<br> Ministro de Facenda e Vicepresidente e conselleiro de Presidencia, Administracións Públicas Administracións Públicas e Xustiza</p></footer>

