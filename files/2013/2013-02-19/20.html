---
date: '2013-02-19'
id: G0244-140213-0002
page: 4745
number: 35
agency: >-
  Vicepresidencia e Consellería de Presidencia, Administracións Públicas e
  Xustiza
section: VI. Anuncios. a) Administración autonómica.
title: >-
  RESOLUCIÓN do 4 febreiro de 2013, da Xefatura Territorial de Ourense, pola que
  se notifica o acordo de iniciación dos expedientes sancionadores en materia de
  espectáculos públicos número OU-E-2/13 e OU-E-5/13.
range: Resolución
url: >-
  https://www.xunta.gal/dog/Publicados/2013/20130219/AnuncioG0244-140213-0002_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselles ás persoas que se relacionan no anexo que se achega o acordo de iniciación recaído nos expedientes sancionadores por infracción á Lei orgánica 1/1992, do 21 de febreiro, de protección da seguridade cidadá, por non ser posible a súa notificación.</p>
    <p>A competencia para impoñer esta clase de sancións correspóndelles aos xefes territoriais da Consellería de Presidencia, Administracións Públicas e Xustiza, segundo o Real decreto 1640/1996, do 5 de xullo, desenvolvido polo Decreto 360/1996, do 26 de setembro, de atribución aos órganos da Comunidade Autónoma de Galicia do exercicio da potestade sancionadora en materia de espectáculos públicos, en relación co artigo 29.1º.d) da LOSC e a disposición transitoria primeira do Decreto 245/2009, do 30 de abril, polo que se regulan as xefaturas territoriais da Xunta de Galicia (DOG do 1 de maio). </p>
    <p>Infórmase de que, de conformidade co establecido no artigo 135 da Lei 30/1992, do 26 de novembro, e nos artigos 3, 18 e 19 do Regulamento do procedemento para o exercicio da potestade sancionadora (Real decreto 1398/1993, do 4 de agosto), contan cun prazo de quince días hábiles contados desde a publicación para exercer perante a instrutora o dereito de audiencia e formular alegacións, así como examinar o expediente nestas dependencias. Igualmente, poderán exercer o dereito de recusación nos casos e na forma prevista no artigo 29 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>A tramitación dos expedientes realízase na oficina desta xefatura territorial da Vicepresidencia e Consellería de Presidencia, Administracións Públicas e Xustiza, sita na avenida da Habana, nº 79, 2º, de Ourense.</p>
    <p>No suposto de non efectuar alegacións sobre o contido da iniciación do procedemento no prazo indicado, a iniciación poderá ser considerada proposta de resolución cos efectos previstos nos artigos 18 e 19 do Real decreto 1398/1993.</p>
    <p>Ourense, 4 de febreiro de 2013</p>
    <footer><p>Luis Juan Ortiz Álvarez<br>Xefe territorial de Ourense</p></footer>
    <h2>ANEXO</h2>
    <p>Número de expediente: OU-E-2/13.</p>
    <p>Denunciada: Roydo, S.L.</p>
    <p>Enderezo: r/ Arcedianos, nº 21, baixo, Ourense.</p>
    <p>Establecemento: Miudiño, r/ Arcedianos, nº 21, baixo, Ourense.</p>
    <p>Precepto infrinxido: artigo 26.e) da Lei 1/1992, do 21 de febreiro, modificada pola Lei 4/1997.</p>
    <p>Número de expediente: OU-E-5/13.</p>
    <p>CIF: 36145787-E.</p>
    <p>Denunciado: Jorge Fernández Rodríguez.</p>
    <p>Enderezo: r/ Miguel de Cervantes, nº 16, A Terrachá, Entrimo (Ourense).</p>
    <p>Establecemento: Tropical, r/ Miguel de Cervantes, nº 16, A Terrachá, Entrimo (Ourense).</p>
    <p>Precepto infrinxido: artigo 23.o) da Lei 1/1992, do 21 de febreiro, modificada pola Lei 4/1997.</p>

