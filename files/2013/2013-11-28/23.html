---
date: '2013-11-28'
id: CA02-211113-0003
page: 46173
number: 228
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 12 de novembro de 2013, da Secretaría Xeral de Ordenación do
  Territorio e Urbanismo, polo que se somete a información pública o Plan
  especial de infraestruturas e dotacións para equipamento sociosanitario na
  avenida Rebullón, Tameiga, no concello de Mos.
range: Anuncio
url: >-
  https://www.xunta.gal/dog/Publicados/2013/20131128/AnuncioCA02-211113-0003_gl.html
---
<p>A Secretaría Xeral de Ordenación do Territorio e Urbanismo, ao abeiro do disposto nos artigos 86 e 88 da Lei 9/2002, do 30 de decembro, de ordenación urbanística e protección do medio rural de Galicia, e en virtude da delegación conferida pola Orde do 15 de marzo de 2012 sobre delegación de competencias na secretaria xeral e noutros órganos da Consellería de Medio Ambiente, Territorio e Infraestruturas (DOG nº 58, do 23 de marzo), con data do 12 de novembro de 2013 </p>
    <h2>resolveu: </h2>
    <p>Primeiro. Aprobar inicialmente o Plan especial de infraestruturas e dotacións para equipamento sociosanitario formulado pola entidade Doralresidencias Gestión Sociosanitaria, S.L.</p>
    <p>Segundo. Someter o dito plan a información pública durante o prazo de dous meses mediante anuncio que se publicará no DOG e nos dous xornais de maior difusión da provincia.</p>
    <p>Terceiro. Simultaneamente, notificar individualmente aos propietarios dos terreos afectados que figuren como titulares catastrais e dar audiencia os concellos afectados.</p>
    <p>Cuarto. Recadar das administracións competentes os informes previstos pola lexislación sectorial.</p>
    <p>En cumprimento do disposto no artigo 86 da Lei 9/2002, do 30 de decembro, de ordenación urbanística e protección do medio rural de Galicia, sométese a información pública o referido plan, polo prazo de dous meses contado a partir da publicación deste anuncio no <em>Diario Oficial de Galicia</em>.</p>
    <p>Durante o referido prazo, calquera persoa poderá examinar o documento, en horario de oficina nas dependencias da Secretaría Xeral de Ordenación do Territorio e Urbanismo sitas no Edificio Administrativo San Caetano, s/n, de Santiago de Compostela, e nas dependencias da Xefatura Territorial de Pontevedra da Consellería de Medio Ambiente, Territorio e Infraestruturas sitas na avenida Fernández Ladreda, 43, 1º, 4º de Pontevedra, e presentar ante a Consellería de Medio Ambiente, Territorio e Infraestruturas as alegacións, documentos e xustificacións que considere pertinentes.</p>
    <p>Santiago de Compostela, 12 de novembro de 2013</p>
    <footer><p>Mª Encarnación Rivas Díaz<br>Secretaria xeral de Ordenación do Territorio e Urbanismo</p></footer>

