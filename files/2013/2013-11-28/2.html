---
date: '2013-11-28'
id: G0244-271113-0001
page: 46128
number: 228
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 26 de novembro de 2013, da Secretaría Xeral da Igualdade, pola
  que se amplía o prazo de presentación da documentación xustificativa
  establecido na Resolución do 10 de xuño de 2013 pola que se convocan para o
  ano 2013 as axudas do programa Emega para fomento do emprendemento feminino,
  cofinanciadas polo Fondo Social Europeo (FSE).
range: Resolución
url: >-
  https://www.xunta.gal/dog/Publicados/2013/20131128/AnuncioG0244-271113-0001_gl.html
---
<p>Mediante a Resolución da Secretaría Xeral da Igualdade do 10 de xuño de 2013 convocáronse as axudas do programa Emega para fomento do emprendemento feminino (DOG nº 118, do 21 de xuño). </p>
    <p>O artigo 7 da Resolución do 10 de xuño de 2013 establece que para a xustificación das axudas concedidas, as entidades presentarán, con data límite 30 de novembro de 2013, a documentación que sinala a base 14 das bases reguladoras, aprobadas pola Resolución do 14 de maio de 2012 (DOG nº 96, do 22 de maio). Tendo en conta o volume de solicitudes presentadas e o longo proceso de instrución, e co fin de optimizar os procesos de xestión e dado que non se causa prexuízo a terceiros, procede modificar o dito artigo 7 ampliando o prazo ata unha data que permita a mellor xustificación por parte das beneficiarias. </p>
    <p>Por todo o exposto, no uso das atribucións que me foron conferidas, </p>
    <h2>DISPOÑO:</h2>
    <p>Artigo único</p>
    <p>Modifícase o artigo 7 (lugar e prazos de presentación da xustificación) da Resolución do 10 de xuño de 2013 pola que se convocan para o ano 2013 as axudas do programa Emega para fomento do emprendemento feminino, cofinanciadas polo Fondo Social Europeo (FSE), que queda redactado como segue:</p>
    <p>«Para a xustificación das axudas concedidas, as entidades presentarán, con data límite do 20 de decembro de 2013 e nos lugares indicados no artigo 4 desta convocatoria, a documentación que sinala a base 14ª das bases reguladoras». </p>
    <p>Disposición derradeira</p>
    <p>Esta resolución entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 26 de novembro de 2013</p>
    <footer><p>Susana López Abella<br>Secretaria xeral da Igualdade</p></footer>

