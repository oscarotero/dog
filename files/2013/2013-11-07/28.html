---
date: '2013-11-07'
id: CA02-241013-0004
page: 43624
number: 213
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  CÉDULA do 21 de outubro de 2013, da Secretaría Xeral Técnica da Consellería de
  Medio Ambiente, Territorio e Infraestruturas, pola que se notifica a
  solicitude de acreditación da representación no recurso interposto contra a
  resolución do expediente sancionador en materia de transportes terrestres
  (expediente RA/M/2013/00131).
range: Cédula
url: >-
  https://www.xunta.gal/dog/Publicados/2013/20131107/AnuncioCA02-241013-0004_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á persoa que a continuación se relaciona a solicitude de acreditación da representación do recurso interposto contra a resolución do expediente sancionador instruído por infraccións da normativa reguladora dos transportes terrestres, por resultar descoñecido o seu destinatario ou ben porque, intentada a notificación, non se puido efectuar.</p>
    <p>Como nos escritos de interposición dos recursos non quedan suficientemente acreditadas as representacións dos recorrentes, requírese, a teor do disposto nos artigos 71 e 76 da Lei 30/1992, do 26 de novembro, de réxime xurídico das administracións públicas e do procedemento administrativo común, para que acrediten a persoa que represente as ditas entidades por calquera medio válido en dereito que deixe constancia fidedigna, de conformidade co artigo 32 do mesmo corpo legal.</p>
    <p>De acordo co exposto, poderán acreditar a representación mediante documento público, documento privado con sinatura notarial lexitimada ou mediante declaración en comparecencia persoal dos interesados.</p>
    <p>Polo que se require para que, a teor do disposto nos artigos 70, 76 e 110 da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de dez días hábiles, contados desde o seguinte ao da publicación desta cédula, nos acrediten a representación que din posuír, con expreso apercibimento de que, de non facelo así, se procederá ao arquivamento dos ditos escritos sen máis trámite.</p>
    <p>E para que conste e lle sirva de notificación ao interesado, asino e selo esta cédula.</p>
    <p>Santiago de Compostela, 21 de outubro de 2013</p>
    <footer><p>José Antonio Fernández Vázquez<br>Secretario xeral técnico da Consellería de Medio Ambiente,<br>Territorio e Infraestruturas</p></footer>
    <h2>ANEXO</h2>
    <table>
     <thead>
      <tr>
       <td>Número recurso
        Expediente
        Matrícula
        Denunciante</td>
       <td>Recorrente</td>
       <td>Feito sancionado
        Datos da denuncia: data, hora, estrada, p.q.</td>
      </tr>
     </thead>
     <tbody>
      <tr>
       <td>RA/M/2013/00131
        XC-02821-O-2011
        2014-BC0/NA-04860-R
        Garda Civil 1503 N41519R</td>
       <td>Transportes Oza, S.L.</td>
       <td>Circular cun camión carecendo das follas de rexistro do aparello de control e non presentar certificado de actividades nin xustificar as xornadas.
        18.10.2011; 17.30; AP-9; 1-M</td>
      </tr>
     </tbody>
    </table>

