---
date: '2013-11-07'
id: C141-241013-0001
page: 43657
number: 213
agency: Portos de Galicia
section: VI. Anuncios. a) Administración autonómica.
title: >-
  CÉDULA do 21 de outubro de 2013 pola que se efectúa requirimento previo de
  desafiuzamento administrativo dos departamentos números 2 e 3 do porto de
  Tragove (Cambados-Pontevedra) destinados a almacenamento de aparellos.
range: Cédula
url: >-
  https://www.xunta.gal/dog/Publicados/2013/20131107/AnuncioC141-241013-0001_gl.html
---
<p>A Xefatura da Zona Sur de Portos de Galicia comunica que a mercantil Transportes Arenaz, S.L. está a ocupar os departamentos números 2 e 3 do porto de Tragove destinados ao almacenamento de aparellos sen a debida autorización e que, efectuados dous requirimentos ao domicilio facilitado pola empresa demandando a solicitude de nova autorización ou, en caso contrario, ordenando o desaloxo dos departamentos, foron devoltos polo servizo de Correos.</p>
    <p>Polo exposto, de acordo co establecido no artigo 113 da Lei 5/2011, do patrimonio da Comunidade Autónoma de Galicia, no artigo 103 do Real decreto lexislativo 2/2011, do 5 de setembro, que aproba o texto refundido da Lei de portos do Estado e da mariña mercante, e no artigo 31 do Decreto 227/1995, que aproba o regulamento da entidade pública Portos de Galicia, notifícase á mercantil Transportes Arenaz, S.L., con último domicilio coñecido na rúa Pombal, número 10, de Cambados, mediante a publicación da presente cédula no Diario Oficial de Galicia e exposición no taboleiro de edictos do Concello de Cambados, o inicio do procedemento de desafiuzamento administrativo.</p>
    <p>Outórgase trámite de audiencia por un prazo máximo de 10 días hábiles contados desde a publicación da presente cédula no Diario Oficial de Galicia, ou da súa exposición no taboleiro de edictos do Concello de Cambados, durante o cal poderán formularse alegacións e presentarse os documentos ou xustificacións que se consideren pertinentes. Durante o dito prazo poderá solicitarse nova autorización para regularizar a ocupación.</p>
    <p>De acordo co disposto no artigo 114 da Lei 5/2011, do patrimonio da Comunidade Autónoma de Galicia, a competencia para emitir o presente acto administrativo corresponde á Presidencia do Consello de Administración da entidade pública Portos de Galicia.</p>
    <p>A instrución do presente procedemento recae no xefe da División Xurídica de Portos de Galicia, Jesús Javier Fernández Barro, cuxo réxime de abstención e recusación é o previsto nos artigos 28 e 29 da Lei 30/1992, de réxime xurídico das administracións públicas e do procedemento administrativo común.</p>
    <p>Contra o presente acto administrativo de iniciación non se admitirán accións interditais ou para a tutela sumaria da posesión das previstas na Lei de axuizamento civil.</p>
    <p>E para que conste e sirva de notificación, e en cumprimento do disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, expido, asino e selo a presente cédula.</p>
    <p>Santiago de Compostela, 21 de outubro de 2013</p>
    <footer><p>José Juan Durán Hermida<br>Presidente de Portos de Galicia</p></footer>

