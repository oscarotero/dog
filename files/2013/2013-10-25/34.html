---
date: '2013-10-25'
id: G0165-111013-0001
page: 42197
number: 205
agency: Consellería do Medio Rural e do Mar
section: VI. Anuncios. a) Administración autonómica.
title: >-
  RESOLUCIÓN do 7 de outubro de 2013, do Xurado Provincial de Clasificación de
  Montes Veciñais en Man Común de Ourense, pola que se acepta a avinza celebrada
  entre as comunidades de montes veciñais en man común de San Mamede e Medo e
  San Mamede, no concello de Vilar de Barrio.
range: Resolución
url: >-
  https://www.xunta.gal/dog/Publicados/2013/20131025/AnuncioG0165-111013-0001_gl.html
---
<p>O Xurado Provincial de Clasificación de Montes Veciñais en Man Común de Ourense, en sesión celebrada no día 3 de outubro de 2012, en relación coa avinza sobre lindeiros, celebrada entre as comunidades de montes veciñais en man común San Mamede e Medo (pertencente a Arnuíde) e San Mamede (pertencente a Rebordechao), no concello de Vilar de Barrio (Ourense), examinada a documentación presentada con data 16.8.2005 e co informe favorable do Servizo de Montes, resolveu aceptar o acordo acadado previamente polas respectivas comunidades e ordenar a súa publicación no Diario Oficial de Galicia, para os efectos do disposto na disposición transitoria décimo cuarta da Lei 7/2012, do 28 de xuño, de montes de Galicia.</p>
    <p>Contra esta resolución, que pon fin á vía administrativa, poderase interpoñer recurso potestativo de reposición perante o Xurado Provincial de Clasificación de Montes Veciñais en Man Común de Ourense no prazo dun mes, ou ben directamente recurso contencioso-administrativo perante o Xulgado do Contencioso-Administrativo de Ourense, no prazo de dous meses contados desde o día seguinte ao desta resolución, segundo o disposto na Lei 30/1992, do 26 de novembro, de réxime xurídico das administracións públicas e do procedemento administrativo común, así como na Lei 29/1998, do 13 de xullo, reguladora da xurisdición contencioso-administrativa.</p>
    <p>Ourense, 7 de outubro de 2013</p>
    <footer><p>Yago Borrajo Sánchez<br>Presidente do Xurado Provincial de Clasificación<br>de Montes Veciñais en Man Común de Ourense</p></footer>

