---
date: '2013-01-09'
id: G0003-281212-0007
page: 820
number: 6
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 13 de novembro de 2012, da Xerencia de Xestión Integrada de
  Ourense, Verín e O Barco de Valdeorras, pola que se resolve o procedemento de
  reavaliación da xefatura da Sección de Obstetricia e Xinecoloxía do Hospital
  Comarcal de Valdeorras, convocado pola Resolución do 20 de setembro de 2012.
range: Resolución
url: >-
  https://www.xunta.gal/dog/Publicados/2013/20130109/AnuncioG0003-281212-0007_gl.html
---
<p>A Orde do 6 de xullo de 2011 (DOG nº 144, do 28 de xullo) establece as bases do procedemento para a reavaliación de determinadas xefaturas de persoal licenciado sanitario do Servizo Galego de Saúde. </p>
    <p>De acordo coa dita orde, e mediante Resolución do 20 de setembro de 2012, da Xerencia de Xestión Integrada de Ourense, Verín e O Barco de Valdeorras, iniciouse o procedemento de reavaliación da xefatura da Sección de Obstetricia e Xinecoloxía.</p>
    <p>O día 23 de outubro de 2012 tivo lugar o acto de reavaliación, no cal o candidato que se reavaliaba, Sergio José González Palanca, lle expuxo á Comisión o seu informe de actividade do período que se avaliaba, así como o seu proxecto de actividade e programa de obxectivos para os próximos catro anos.</p>
    <p>Tras o acto de reavaliación, a Comisión acordou trasladarlle á Xerencia de Xestión Integrada unha proposta motivada favorable á prórroga do dito nomeamento. </p>
    <p>Esta Xerencia, de conformidade co previsto no Decreto 206/2005, do 22 de xullo (DOG nº 145, do 29 de xullo), de provisión de prazas de persoal estatutario do Servizo Galego de Saúde; na Orde do 6 de xullo de 2011 (DOG nº 144, do 28 de xullo), pola que se establecen as bases do procedemento para a reavaliación de determinadas xefaturas de persoal licenciado sanitario do Servizo Galego de Saúde, e en virtude das competencias que ten atribuídas polo Decreto 311/2009, do 28 de maio (DOG nº 109, do 5 de xuño), polo que se establece a estrutura orgánica dos servizos centrais do Servizo Galego de Saúde, e na Orde do 28 de setembro de 2011 (DOG nº 188, do 30 de setembro) pola que se desenvolve a estrutura organizativa de xestión integrada de Ourense, Verín e O Barco de Valdeorras, así como na Orde do 5 de xullo de 2012 (DOG nº 139, do 20 de xullo), sobre delegación de competencias en órganos centrais e periféricos do Servizo Galego de Saúde,</p>
    <h2>ACORDA:</h2>
    <p>Prorrogar por un período de catro anos o nomeamento de Sergio José González Palanca como xefe da Sección de Obstetricia e Xinecoloxía do Hospital Comarcal de Valdeorras. </p>
    <p>Ao rematar o dito período realizarase un novo procedemento de reavaliación, de conformidade co disposto na Orde do 6 de xullo de 2011.</p>
    <p>Contra esta resolución poderase interpoñer, nos termos previstos na Lei 30/1992, do 26 de novembro, de réxime xurídico das administracións públicas e do procedemento administrativo común, recurso de alzada perante a Dirección de Recursos Humanos do Servizo Galego de Saúde, no prazo dun mes contado desde o día seguinte ao da súa publicación.</p>
    <p>Ourense, 13 de novembro de 2012</p>
    <footer><p>Eloína Núñez Masid<br>Xerente de Xestión Integrada de Ourense, Verín e O Barco de Valdeorras</p></footer>

