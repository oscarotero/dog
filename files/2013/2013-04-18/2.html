---
date: '2013-04-18'
id: G0164-110413-0002
page: 11794
number: 75
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 4 de abril de 2013 pola que se autoriza o cambio de domicilio por
  traslado de instalacións e se modifica a autorización do centro privado San
  Martín do concello de Ourense.
range: Orde
url: >-
  https://www.xunta.gal/dog/Publicados/2013/20130418/AnuncioG0164-110413-0002_gl.html
---
<p>O centro privado San Martín, do concello de Ourense, solicita o cambio de domicilio por traslado de instalacións da praza de Santa Eufemia, 1-3 á avda. de Marín, 23-25 de Ourense, a supresión de 1 ciclo formativo de grao medio (CM) de Coidados Auxiliares de Enfermaría, en quenda de tarde-noite, e a autorización para impartir o CM Atención a Persoas en Situación de Dependencia.</p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Primeiro.</p>
    <p>1. Autorizar o cambio de domicilio por traslado de instalacións, a supresión dun CM Coidados Auxiliares de Enfermaría en quenda de tarde-noite e a implantación do CM Atención a Persoas en Situación de Dependencia. O centro queda configurado como se sinala a seguir:</p>
    <p>Denominación xenérica: centro privado.</p>
    <p>Denominación específica: San Martín.</p>
    <p>Código do centro: 32015530.</p>
    <p>Domicilio: avda. de Marín, 23-25.</p>
    <p>Localidade: Ourense.</p>
    <p>Concello: Ourense.</p>
    <p>Provincia: Ourense.</p>
    <p>Titular: Estudios San Martín Cooperativa, Sociedade Cooperativa Galega.</p>
    <p>2. Composición resultante:</p>
    <p>Quenda de mañá: </p>
    <p>– 1 CM Xestión Administrativa (2 unidades para 30 alumnos/as cada unha).</p>
    <p>– 2 CM Coidados Auxiliares de Enfermaría (2 unidades para 30 alumnos/as cada unha). </p>
    <p>– 1 PCPI (Programa de Cualificación Profesional Inicial) Informática.</p>
    <p>– 1 PCPI Servizos Administrativos.</p>
    <p>Quenda de tarde-noite:</p>
    <p>– 1 CM Xestión Administrativa (2 unidades para 30 alumnos/as cada unha).</p>
    <p>– 1 CM Coidados Auxiliares de Enfermaría (1 unidade para 30 alumnos/as). </p>
    <p>– 1 CM Atención a Persoas en Situación de Dependencia (2 unidades para 30 alumnos/as cada unha). </p>
    <p>– 1 PCPI (Programa de Cualificación Profesional Inicial) Informática.</p>
    <p>– 1 PCPI Servizos Administrativos.</p>
    <p>Segundo.</p>
    <p>Para a posta en funcionamento das ensinanzas que se autorizan, a Xefatura Territorial da Consellería de Cultura, Educación e Ordenación Universitaria de Ourense, logo do informe do Servizo Territorial de Inspección Educativa, aprobará expresamente a relación de persoal que impartirá docencia no dito centro, así como o equipamento axeitado.</p>
    <p>Terceiro.</p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Cuarto.</p>
    <p>O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición, ante esta consellería, no prazo dun mes contado a partir do día seguinte ao da súa publicación no Diario Oficial de Galicia, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 4 de abril de 2013</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

