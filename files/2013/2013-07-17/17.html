---
date: '2013-07-17'
id: G0007-270613-0001
page: 28542
number: 135
agency: Xulgado do Social número 3 de Santiago de Compostela
section: V. Administración de xustiza.
title: EDICTO (132/2013).
range: Edicto
url: >-
  https://www.xunta.gal/dog/Publicados/2013/20130717/AnuncioG0007-270613-0001_gl.html
---
<p>Sentenza.</p>
    <p>Santiago de Compostela, 25 de xuño de 2013.</p>
    <p>Susana Villarino Moure, maxistrada xuíza do Xulgado do Social número tres de Santiago de Compostela, unha vez vistos os presentes autos nº 132/2013 e acumulados 368/2013, promovidos ante este xulgado do social sobre despedimento, resolución contractual e reclamación de cantidade, por instancia de Victoria Martínez Lago contra APV Motor, S.A., Millarent, S.L., San Rent, S.L., que non comparecen, Fogasa, que non comparece, pronunciou a seguinte sentenza.</p>
    <p>Resolvo que, considerando que existe unha indebida acumulación de accións respecto da reclamación de cantidade correspondente á indemnización por falta de aviso previo, se considera efectuada a opción a favor das restantes accións exercidas, sen prexuízo do dereito da parte a exercer esa reclamación de cantidade por separado.</p>
    <p>Que debo estimar e estimo a acción de resolución contractual, a acción de reclamación de cantidade (salarios e liquidación de vacacións) e a acción de despedimento interpostas por Victoria Martínez Lago contra APV Motor, S.A., Millarent, S.L., San Rent, S.L. e, en consecuencia:</p>
    <p>1. Declaro resolto o contrato de traballo que une a demandante coas empresas demandadas na data desta sentenza e por causas imputables ás demandadas, condenando a estas a pagar solidariamente á demandante 19.842,09 euros en concepto de indemnización.</p>
    <p>2. Declaro a improcedencia do despedimento efectuado con data de efectos do 2 de marzo de 2013. Considero que a parte demandante desistiu da pretensión de declaración de nulidade do despedimento.</p>
    <p>3. Condeno as demandadas solidariamente a lle aboar á demandante os salarios de tramitación que se devindicasen desde o 2 de marzo de 2013 ata a presente sentenza, a razón de 50,69 euros brutos por cada día dese período en que a demandante non permanecese en situación de incapacidade temporal.</p>
    <p>4. Condeno as demandadas solidariamente a lle aboar á demandante 10.247,53 euros netos en concepto de salarios e liquidación de vacacións devindicados ata a data do despedimento.</p>
    <p>5. Condeno as demandadas ao aboamento das custas procesuais, incluídos os honorarios do letrado da parte demandante, que se fixan na suma de 200 euros.</p>
    <p>Non procede condenar nesta instancia o Fogasa, sen prexuízo da súa responsabilidade nos termos do artigo 33 do Estatuto dos traballadores.</p>
    <p>Notifíquese esta resolución ás partes e fágaselles saber que contra ela poden interpor recurso de suplicación no prazo de cinco días desde a súa notificación.</p>
    <p>Santiago de Compostela, 25 de xuño de 2013</p>

