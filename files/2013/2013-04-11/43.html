---
date: '2013-04-11'
id: CA02-260313-0004
page: 10973
number: 70
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  RESOLUCIÓN do 12 de marzo de 2013, da Dirección Xeral de Conservación da
  Natureza, pola que se someten a información pública e audiencia aos
  interesados o proxecto de decreto polo que se revisa o Plan de recuperación do
  oso pardo (Ursus arctos L.) en Galicia e o proxecto de decreto polo que se
  aproba o Plan de conservación da píllara das dunas (Charadrius alexandrinus
  L.) en Galicia.
range: Resolución
url: >-
  https://www.xunta.gal/dog/Publicados/2013/20130411/AnuncioCA02-260313-0004_gl.html
---
<p>O oso pardo (<em>Ursus arctos L.</em>) está incluído na categoría en perigo do Decreto 88/2007, do 19 de abril, polo que se regula o Catálogo galego de especies ameazadas, mentres que a píllara das dunas (<em>Charadrius alexandrinus L.</em>) o está na categoría vulnerable. De acordo co artigo 15 deste decreto, a catalogación dunha especie implicará a elaboración dun plan de recuperación para as especies en perigo de extinción e dun plan de conservación para as especies vulnerables.</p>
    <p>Mediante as resolucións do 29 de xuño de 2012 para o oso pardo e do 23 de marzo de 2012 para a píllara das dunas, iniciouse a tramitación e sometéronse a participación pública as propostas de decretos dos mencionados plans. Vistas as observacións recibidas neste procedemento, deuse unha nova redacción ás propostas dos proxectos de decretos que agora se tramitan para a súa aprobación. Segundo o artigo 17 do Decreto 88/2007, do 19 de abril, os documentos elaborados deberán someterse ao trámite de información pública e audiencia aos interesados que comparezan no expediente, tras a cal se redactará unha proposta de plan, que se elevará ao Consello da Xunta para a súa aprobación mediante decreto.</p>
    <p>Por todo o exposto,</p>
    <h2>RESOLVO:</h2>
    <p>1. Someter a información pública e audiencia aos interesados os seguintes proxectos de decretos:</p>
    <p>– Proxecto de decreto polo que se revisa o Plan de recuperación do oso pardo (<em>Ursus arctos L.</em>) en Galicia. </p>
    <p>– Proxecto de decreto polo que se aproba o Plan de conservación da píllara das dunas (<em>Charadrius alexandrinus L.</em>) en Galicia.</p>
    <p>2. Para os devanditos efectos informativos poranse exemplares dos proxectos dos decretos á disposición dos interesados nas seguintes dependencias:</p>
    <p>– Dirección Xeral de Conservación da Natureza-Subdirección Xeral de Espazos Naturais e Biodiversidade, San Lázaro, s/n, 15781 Santiago de Compostela.</p>
    <p>– Xefaturas territoriais da Consellería de Medio Ambiente, Territorio e Infraestruturas:</p>
    <p>– A Coruña: rúa Vicente Ferrer, 2, 15071 A Coruña.</p>
    <p>– Lugo: rolda da Muralla, 70, 27071 Lugo.</p>
    <p>– Ourense: rúa do Paseo, 18, 32071 Ourense.</p>
    <p>– Pontevedra: rúa Fernández Ladreda, 43, 36071 Pontevedra.</p>
    <p>– Así mesmo, poderase consultar o texto dos proxectos de decreto na seguinte páxina web da Consellería de Medio Ambiente, Territorio e Infraestruturas:</p>
    <p>http://www.cmati.xunta.es/seccion-tema/c/Conservacion?content=Direccion_<br>Xeral_Conservacion_Natureza/Biodiversidade/seccion.html&amp;std=Plans_en_tramitacion.html&amp;sub=Especies_ameazadas/</p>
    <p>3. As alegacións formularanse durante o prazo de corenta e cinco (45) días, que comezarán a contar a partir do seguinte ao día ao da publicación desta resolución no <em>Diario Oficial de Galicia</em>. Poderán remitilas mediante escrito, dirixido á Dirección Xeral de Conservación da Natureza da Consellería de Medio Ambiente, Territorio e Infraestruturas, San Lázaro, s/n, 15781 Santiago de Compostela, ou ao enderezo de correo electrónico<br>biodiversidade2.cma@xunta.es </p>
    <p>Santiago de Compostela, 12 de marzo de 2013</p>
    <footer><p>Ricardo García-Borregón Millán<br>Director xeral de Conservación da Natureza</p></footer>

