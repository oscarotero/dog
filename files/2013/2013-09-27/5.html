---
date: '2013-09-27'
id: O90-190913-0001
page: 38190
number: 185
agency: Axencia Galega de Desenvolvemento Rural
section: III. Outras disposicións.
title: >-
  RESOLUCIÓN do 13 de setembro de 2013 pola que se fai público o resultado do
  proceso de selección dunha nova entidade colaboradora na xestión das
  subvencións para garantir o acceso á internet de banda larga vía satélite,
  cofinanciadas co Feader, en réxime de concorrencia non competitiva
  (procedemento administrativo MR704A).
range: Resolución
url: >-
  https://www.xunta.gal/dog/Publicados/2013/20130927/AnuncioO90-190913-0001_gl.html
---
<p>Por Resolución do 29 de abril de 2013 regúlase a selección das entidades colaboradoras na xestión das subvencións para garantir o acceso á internet de banda larga vía satélite, cofinanciadas co Feader, en réxime de concorrencia non competitiva, apróbanse as bases reguladoras das ditas subvencións e convócanse para o ano 2013 (DOG nº 90, do 10 de maio).</p>
    <p>No artigo 7 do anexo II da citada resolución establécese a posibilidade de admitir solicitudes de obtención da condición de entidade colaboradora en calquera momento dentro do período de vixencia das bases reguladoras (2013-2014), o que dará lugar a novas resolucións. </p>
    <p>Con data do 9 de setembro de 2013 resolveuse estimar unha nova solicitude de obtención da condición de entidade colaboradora e o 10 de setembro asinouse o convenio de colaboración entre Agader e a entidade Intermax Technology, S.L. de acordo co previsto no artigo 12 das bases reguladoras.</p>
    <p>Segundo dispón o apartado terceiro da Resolución do 29 de abril polo que se convocan as subvencións para o ano 2013, o prazo para presentar solicitudes de axuda comezará o día seguinte ao da publicación no DOG da relación de entidades colaboradoras seleccionadas. A presentación de solicitudes realizarase necesariamente a través de calquera das entidades colaboradoras seleccionadas. </p>
    <p>De acordo co anterior, </p>
    <h2>RESOLVO:</h2>
    <p>Facer público, no <em>Diario Oficial de Galicia</em> e na páxina web de Agader<br>http://agader.xunta.es o resultado do proceso de selección dunha nova entidade colaboradora na xestión das subvencións para garantir o acceso da internet de banda larga vía satélite. </p>
    <p>Os datos da entidade seleccionada xúntase a esta resolución como anexo I.</p>
    <p>Santiago de Compostela, 13 de setembro de 2013</p>
    <footer><p>Antonio Crespo Iglesias<br>Director xeral da Axencia Galega de Desenvolvemento Rural</p></footer>
    <h2>ANEXO I</h2>
    <table>
     <tbody>
      <tr>
       <td>Entidade colaboradora</td>
       <td>Enderezo</td>
       <td>Correo electrónico</td>
       <td>Teléfono gratuíto</td>
       <td>web</td>
      </tr>
      <tr>
       <td>Intermax Technology, S.L.</td>
       <td>Alexandre Bóveda nº 5
        18500 Melide, A Coruña</td>
       <td>sat@intermax.com</td>
       <td>900 86 69 72</td>
       <td>www.redintermax.com</td>
      </tr>
     </tbody>
    </table>

