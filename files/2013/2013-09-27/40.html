---
date: '2013-09-27'
id: L130-090913-0001
page: 38280
number: 185
agency: Concello da Coruña
section: VI. Anuncios. b) Administración local.
title: >-
  ANUNCIO de aprobación inicial do expediente de expropiación de local  para a
  instalación de ascensor no edificio.
range: Anuncio
url: >-
  https://www.xunta.gal/dog/Publicados/2013/20130927/AnuncioL130-090913-0001_gl.html
---
<p>O tenente de alcalde responsable da Área de Medio Ambiente, Infraestruturas e Territorio, con data do 24 de xullo de 2013, por delegación do alcalde a través de Decreto do 13 de xuño de 2011, emite decreto no que se aproban os seguintes puntos:</p>
    <p>«Decreto.</p>
    <p>1. Aprobar inicialmente a expropiación parcial do local comercial situado na rúa Arxentina 4, cuxa relación de bens e dereitos afectados é:</p>
    <p>Titulares: Clarisa Miñones Santos.</p>
    <p>Ben: local comercial planta baixa.</p>
    <p>Predio rexistral: 19.159 do Rexistro da Propiedade nº 2 da Coruña.</p>
    <p>Tipo afección: parcial.</p>
    <p>Superficie afectada: 7,90 m2.</p>
    <p>Valor de expropiación: 13.956,33 €.</p>
    <p>2. En virtude do establecido no artigo 118.2 da Ordenanza de conservación e rehabilitación de inmobles do Concello da Coruña, o expediente tramitarase polo procedemento de taxación conxunta.</p>
    <p>3. O expediente someterase a información pública polo prazo dun mes mediante inserción de anuncio no <em>Diario Oficial de Galicia</em> e nun xornal dos de maior circulación da provincia e estará exposto na Oficina Municipal de Rehabilitación deste concello. Así mesmo, a taxación notificarase individualmente aos que aparezan como titulares de bens ou dereitos.</p>
    <p>4. Requirir á comunidade de propietarios do edificio situado na rúa Arxentina 4, en calidade de beneficiario do expediente expropiatorio, que, con anterioridade á aprobación definitiva do expediente, deposite o importe ou aval bancario do 20 % da valoración que se aproba neste expediente, que ascende a dous mil setecentos noventa e un euros con vinte e sete céntimos (2.791,27 €)».</p>
    <p>O que se publica para os efectos de inicio do trámite de información pública, de conformidade co artigo 143.2 da Lei 9/2002, do 30 de decembro, de ordenación urbanística e protección do medio rural de Galicia, que dispón:</p>
    <p>«2. O proxecto de expropiación cos documentos sinalados será exposto ao público polo prazo dun mes, para que aqueles que poidan resultar interesados formulen as observacións e reclamacións que consideren convenientes, en particular no que atinxe á titularidade ou valoración dos seus respectivos dereitos».</p>
    <p>A Coruña, 2 de agosto de 2013</p>
    <footer><p>Martín Fernández Prado<br>Tenente de alcalde responsable da Área<br>de Medio Ambiente, Infraestruturas e Territorio</p></footer>

