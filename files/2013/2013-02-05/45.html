---
date: '2013-02-05'
id: L178-160113-0001
page: 3363
number: 25
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de aprobación definitiva da modificación puntual do Plan parcial do
  solo urbanizable non programado número 22 (SUNP-22), no ámbito do quinteiro
  16, Castro de Abaixo.
range: Anuncio
url: >-
  https://www.xunta.gal/dog/Publicados/2013/20130205/AnuncioL178-160113-0001_gl.html
---
<p>O Pleno da corporación, na sesión ordinaria que tivo lugar o día 27 de decembro de 2012, adoptou, entre outros, o seguinte acordo:</p>
    <p>Aprobar definitivamente a modificación puntual do Plan parcial do solo urbanizable non programado número 22 (SUNP-22), no ámbito do quinteiro 16, Castro de Abaixo, segundo o documento presentado o día 12 de decembro de 2012, redactado polos arquitectos Álvaro Fernández Carballada e Beatriz Aneiros Filgueira.</p>
    <p>O presente acordo notificaráselles aos interesados, publicarase no <em>Diario Oficial de Galicia</em> e no <em>Boletín Oficial</em> da provincia, no cal se inserirá a normativa urbanística aprobada, e comunicaráselle á Consellería de Medio Ambiente, Territorio e Infraestruturas, á cal se remitirán dous exemplares dilixenxiados do proxecto definitivamente aprobado.</p>
    <p>O acto de aprobación definitiva da citada modificación puntual foi comunicado á Consellería de Medio Ambiente, Territorio e Infraestruturas con data 11 de xaneiro de 2013, en cumprimento do disposto polo artigo 92.3 da Lei 9/2002, do 30 de decembro, de ordenación urbanística e protección do medio rural de Galicia (LOUG).</p>
    <p>Contra o acordo de aprobación definitiva poderase interpor directamente recurso contencioso-administrativo ante o Tribunal Superior de Xustiza de Galicia no prazo de dous meses, contados a partir do día seguinte ao da publicación deste anuncio.</p>
    <p>Santiago de Compostela, 14 de xaneiro de 2013</p>
    <footer><p>Ángel Currás Fernández<br>Alcalde</p></footer>

