---
date: '2013-02-05'
id: L102-160113-0003
page: 3359
number: 25
agency: Concello de Ames
section: VI. Anuncios. b) Administración local.
title: >-
  ANUNCIO de aprobación definitiva do Plan especial de infraestruturas e
  dotacións para a implantación de dotación escolar no Milladoiro.
range: Anuncio
url: >-
  https://www.xunta.gal/dog/Publicados/2013/20130205/AnuncioL102-160113-0003_gl.html
---
<p>Por acordo plenario do 27 de decembro de 2012 prestouse aprobación definitiva ao Plan especial de infraestruturas e dotacións para a implantación de dotación escolar no Milladoiro, o que se publica para os efectos previstos no artigo 92.2 da Lei 9/2002, do 30 de decembro, de ordenación urbanística e protección do medio rural de Galicia (LOUGA).</p>
    <p>Acordo plenario de aprobación definitiva.</p>
    <p>«Punto quinto. Aprobación definitiva do Plan especial de infraestruturas e dotacións para a implantación de dotación escolar no Milladoiro.</p>
    <p>(...)</p>
    <p>Rematadas as intervencións, o Pleno da corporación, por unanimidade dos seus membros presentes, adoptou os seguintes acordos:</p>
    <p>Primeiro. Aprobar definitivamente o Plan especial de infraestruturas e dotacións (PEID) formulado polo Concello de Ames para o establecemento e ordenación dun equipamento público destinado a uso dotacional público escolar e os espazos libres públicos e aparcadoiros a este vinculados, así como a determinación do trazado e as características das correspondentes redes de servizos.</p>
    <p>O documento para a aprobación definitiva ten data de xuño de 2012 e correspóndese co aprobado provisionalmente por acordo de Xunta de Goberno local do 5 de xullo de 2012.</p>
    <p>Segundo. Notificar aos interesados no procedemento o presente acordo de aprobación definitiva.</p>
    <p>Terceiro. Publicar o acordo de aprobación definitiva no prazo dun mes no Diario Oficial de Galicia para os efectos previstos no artigo 92.1 da Lei 9/2002, do 30 de decembro, de ordenación urbanística e protección do medio rural de Galicia (LOUGA). Publicar tamén o acordo de aprobación definitiva xunto coa normativa e as ordenanzas no Boletín Oficial da provincia para os efectos previstos no artigo 92.2 da Lei 9/2002, do 30 de decembro, de ordenación urbanística e protección do medio rural de Galicia (LOUGA).</p>
    <p>Cuarto. Comunicar o acordo de aprobación definitiva, xunto cunha copia autenticada con todos os planos e documentos que o integran debidamente dilixenciados pola secretaría da corporación, á Consellería de Medio Ambiente, Territorio e Infraestruturas da Xunta de Galicia, para os efectos previstos no artigo 92.3 da Lei 9/2002, do 30 de decembro, de ordenación urbanística e protección do medio rural de Galicia (LOUGA).</p>
    <p>Quinto. Facultar o alcalde Santiago V. Amor Barreiro para cantas actuacións de trámites sexan precisas para a mellor execución do acordado».</p>
    <p>Contra o presente acordo, conforme o previsto no artigo 107.3 da Lei 30/1992, do 26 de novembro, de réxime xurídico das administracións públicas e do procedemento administrativo común, e dado que o Plan especial aprobado definitivamente é unha disposición de carácter xeral, poderase interpor recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses contado desde o día seguinte ao da publicación do presente anuncio, de conformidade co previsto no artigo 46 da Lei 29/1998, do 13 de xullo, da xurisdición contencioso-administrativa.</p>
    <p>Ames, 8 de xaneiro de 2013</p>
    <footer><p>Santiago V. Amor Barreiro<br>Alcalde</p></footer>

