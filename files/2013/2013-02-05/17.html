---
date: '2013-02-05'
id: CA01-210113-0004
page: 3296
number: 25
agency: Consellería de Facenda
section: VI. Anuncios. a) Administración autonómica.
title: >-
  ANUNCIO do 11 de xaneiro de 2013, da Secretaría Xeral Técnica e do Patrimonio
  da Consellería de Facenda, de alleamento polo procedemento de poxa pública dun
  ben inmoble situado no concello de Lugo.
range: Anuncio
url: >-
  https://www.xunta.gal/dog/Publicados/2013/20130205/AnuncioCA01-210113-0004_gl.html
---
<p>Ás 11.30 horas do día 5 de marzo de 2013 realizarase no salón de actos do Edificio Administrativo situado na rolda da Muralla, nº 70, de Lugo, ante a mesa presidida polo subdirector xeral do Patrimonio, coa asistencia dun letrado da Asesoría Xurídica da Xunta de Galicia, un representante da Intervención Xeral da Comunidade Autónoma e un funcionario da Secretaría Xeral Técnica e do Patrimonio, que actuará como secretario, primeira, segunda e terceira poxa pública do seguinte ben inmoble patrimonial da Comunidade Autónoma de Galicia, cuxo alleamento foi acordado pola Orde da Consellería de Facenda do 20 de novembro de 2012.</p>
    <p>Predio oitenta-oitenta e un-oitenta e dous d). Local dedicado a uso comercial, dunha superficie aproximada de 88,90 m<span class="dog-superindice">2</span>. Linda: fronte, entrando desde as galerías, coas ditas galerías; fondo, casa nº 31 da praza de España, e predios da rúa Bispo Aguirre; dereita entrando, co local que se describirá a continuación, e esquerda, en parte e en baleiro con rampla de baixada aos sotos, en parte co oco do portal e as escaleiras de acceso ás vivendas de tipo C, e en parte co local que se describiu anteriormente. Asígnaselle unha cota de 2,929 %. Referencia catastral: 7831014PH1673B0083LP. Inscrito no Rexistro da Propiedade nº 1 de Lugo como predio nº 46.315, folio 82, libro 842, tomo 1.281, inscrición 2ª.</p>
    <p>Tipo de licitación primeira poxa: 76.495,95 euros.</p>
    <p>Tipo de licitación segunda poxa: 65.021,56 euros.</p>
    <p>Tipo de licitación terceira poxa: 53.547,17 euros.</p>
    <p>Tramo de poxa: 100 euros.</p>
    <p>Para tomar parte na poxa é requisito indispensable consignar o 20 % da cantidade sinalada como tipo de licitación do inmoble ante a mesa, ou acreditar que se depositou tal cantidade na Tesouraría Xeral da Xunta de Galicia á disposición da Secretaría Xeral Técnica e do Patrimonio.</p>
    <p>Serán pola conta dos adxudicatarios os custos do anuncio, así como os orixinados pola adxudicación e formalización da escritura pública de venda; os demais gastos e impostos derivados da transmisión serán de aplicación conforme o disposto na lei.</p>
    <p>O prego de condicións que rexe o presente alleamento está á disposición dos interesados na Subdirección Xeral do Patrimonio, rúa da Pastoriza, nº 8, 2º andar (Santiago de Compostela), así como na páxina web da Consellería de Facenda<br>(http://www.conselleriadefacenda.es/web/portal/procedementos-de-licitacion-contratacion-patrimoninial).</p>
    <p>Para poder visitar este inmoble deberase concertar cita previa. Teléfonos de información: 881 99 90 55/981 54 41 51.</p>
    <p>Santiago de Compostela, 11 de xaneiro de 2013</p>
    <footer><p>María del Socorro Martín Hierro<br>Secretaria xeral técnica e do Patrimonio da Consellería de Facenda</p></footer>

