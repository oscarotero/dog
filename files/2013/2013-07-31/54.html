---
date: '2013-07-31'
id: L178-240713-0001
page: 30559
number: 145
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de información pública sobre a aprobación inicial da modificación
  puntual número 2 do Plan especial de reforma interior do Vieiro no ámbito da
  área de execución número 1.
range: Anuncio
url: >-
  https://www.xunta.gal/dog/Publicados/2013/20130731/AnuncioL178-240713-0001_gl.html
---
<p>A Xunta de Goberno de Santiago de Compostela, na sesión ordinaria que tivo lugar o día 11 de xullo de 2013, adoptou o seguinte acordo:</p>
    <p>«Aprobar inicialmente a modificación puntual nº 2 do PERI do Vieiro no ámbito da AE-1, segundo o proxecto presentado o 25 de xuño de 2013 por Inmobiliaria Paxonal, S.L. </p>
    <p>En aplicación do procedemento regulado polo artigo 86.1 da LOUG, o expediente someterase a información pública durante o prazo dun mes, mediante anuncios que para o efecto se publicarán no Diario Oficial de Galicia e en dous xornais dos de maior circulación na provincia. Simultaneamente practicarase citación persoal a todos os propietarios das parcelas afectadas, segundo figuran no Catastro, con publicación do correspondente edicto no Boletín Oficial da provincia.</p>
    <p>O acordo de aprobación inicial determina automaticamente, por aplicación do disposto no artigo 77.2 da LOUG, a suspensión do outorgamento de licenzas para todas aquelas actuacións que poidan resultar incompatibles coa nova ordenación proposta, durante o prazo máximo de dous anos, contado desde a aprobación inicial, e extinguirase en todo caso coa aprobación definitiva do planeamento».</p>
    <p>Durante o prazo dun mes, contado desde o día seguinte ao da publicación deste anuncio, os interesados poderán consultar o expediente, no Servizo de Planeamento e Xestión, e formular por escrito as alegacións que xulguen oportunas.</p>
    <p>Santiago de Compostela, 19 de xullo de 2013</p>
    <footer><p>P.D. (Decreto 1077/2013, do 26 de febreiro)<br>María Pardo Valdés<br>Concelleira da Área de Desenvolvemento Urbano e Sostible</p></footer>

